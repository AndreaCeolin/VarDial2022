{"id": "1362552", "revid": "38120", "url": "https://it.wikipedia.org/wiki?curid=1362552", "title": "The divine conspiracy", "text": ""}
{"id": "1362554", "revid": "3082", "url": "https://it.wikipedia.org/wiki?curid=1362554", "title": "Tiberio Pomponio Basso", "text": ""}
{"id": "1362555", "revid": "33689", "url": "https://it.wikipedia.org/wiki?curid=1362555", "title": "Pomponio Basso (console 259)", "text": "Biografia.\nIl suo \"praenomen\" era probabilmente \u00abTiberio\u00bb o \u00abFlavio\u00bb.\nLa carriera di Pomponio \u00e8 pervenuta tramite un'iscrizione in greco: fu proconsole, probabilmente d'Africa, dopo il 259, \"comes Augusti\", probabilmente sotto Gallieno o Claudio il Gotico, poi \"corrector totius Italiae\" (\"governatore di tutta l'Italia\") intorno al 268/269; fu console nel 259 e nel 271 e \"praefectus urbi\" nel 270 o 271.\nRicopr\u00ec la carica di protomagistro del collegio sacerdotale dei pontefici, e sotto Claudio il Gotico fu \"princeps senatus\". Pomponia Gratidia fu sua moglie, mentre verosimilmente Pomponia Ummidia, moglie di Flavio Antiochiano, era sua parente."}
{"id": "1362556", "revid": "486946", "url": "https://it.wikipedia.org/wiki?curid=1362556", "title": "Santa Teresa di Ges\u00f9", "text": ""}
{"id": "1362557", "revid": "729019", "url": "https://it.wikipedia.org/wiki?curid=1362557", "title": "Dwayne Peel", "text": ""}
{"id": "1362558", "revid": "3082", "url": "https://it.wikipedia.org/wiki?curid=1362558", "title": "Pomponio Basso (console 271)", "text": ""}
{"id": "1362560", "revid": "767487", "url": "https://it.wikipedia.org/wiki?curid=1362560", "title": "Don't Waste Time", "text": "Don't Waste Time \u00e8 il primo album dei Sun Eats Hours, autoprodotto e pubblicato nel 2000 sotto la Agitato Records.\nDescrizione.\nL'album, presentato al Silicon Kafe di Thiene il 16 dicembre del 2000, ha venduto pi\u00f9 di tremila copie; dal 2003 non \u00e8 pi\u00f9 in commercio. Il disco ha ottenuto un buon successo, rendendo i Sun Eats Hours uno dei punti di riferimento dell' e consentendo alla band di farsi conoscere a livello nazionale con partecipazioni a festival come l'Independent Days Festival e il Deconstruction Tour. Alcuni brani sono stati inseriti in diverse compilation nazionali, come \"Punk Generation vol.1\" della Agitato; \"Sincerely\" \u00e8 stata selezionata per un sampler della rivista \"Rock Sound\", facendo ottenere al gruppo una fama che li ha portati a supportare le date italiane degli Offspring nel 2001.\nIl brano \"To Donna\" proviene dalla demo \"Suneatshours\" (1999). Alla fine dell'album \u00e8 presente una traccia fantasma in italiano.\nFormazione.\nFormazione come da libretto.\n\"Don't Waste Time!\".\nNel 2005 Don't Waste Time! viene ristampato per la Rude Records e distribuito a livello internazionale. Le due versioni si differenziano, oltre che per la copertina (la donna nuda in copertina viene sostituita con una versione grafica, edulcorata), per il titolo (a cui viene aggiunto un punto esclamativo) e per la sequenza delle tracce, rimescolata e dove non \u00e8 pi\u00f9 presente l'intro dell'album.\nFormazione.\nFormazione come da libretto."}
{"id": "1362562", "revid": "599013", "url": "https://it.wikipedia.org/wiki?curid=1362562", "title": "Mark Jones (rugbista 1979)", "text": ""}
{"id": "1362563", "revid": "113757", "url": "https://it.wikipedia.org/wiki?curid=1362563", "title": "Hermada", "text": ""}
{"id": "1362572", "revid": "599013", "url": "https://it.wikipedia.org/wiki?curid=1362572", "title": "Campionato inglese di rugby a 15", "text": "Il campionato inglese di rugby a 15 si basa su un sistema di Lega che funziona con il meccanismo promozioni / retrocessioni, il cui vertice \u00e8 la \"English Premiership\" (per ragioni di sponsor attualmente \"Guinness Premiership\").\nEssa \u00e8 l'unica Lega completamente professionistica del Paese, e poggia al vertice di una piramide i cui gradini intermedi comprendono squadre semi-professionistiche, e in quelli pi\u00f9 bassi club quasi esclusivamente dilettanti.\nIn ordine decrescente, i primi cinque livelli del campionato inglese di rugby sono:\nI livelli fino alla National League 1 sono nazionali a girone unico. Dalla National League 2 si procede a una ripartizione, quasi sempre su base geografica.\nStoria.\nFino al 1996 il rugby XV fu una disciplina a carattere rigorosamente dilettantistico in tutto il mondo. Fu proprio tale caratteristica che alla fine del XIX secolo port\u00f2 alla scissione dei club settentrionali del Regno Unito, i quali si riunirono in Lega professionistica e diedero origine al \"Rugby League\", che poi si differenzi\u00f2 come regolamento e numero di giocatori e oggi \u00e8 anche noto come rugby a 13 o XIII.\nLe manifestazioni organizzate dai club erano di massima Coppe e Campionati di contea, e di fatto non era possibile avere una base comune su cui misurare l'effettiva forza di qualsivoglia club, eccezion fatta per estemporanee classifiche compilate dallo \"Yorkshire Post\" o dal \"Daily Telegraph\".\nNel 1971, insieme a una Coppa nazionale, oggi nota come coppa Anglo-Gallese, istituita dalla Rugby Football Union, si fece strada anche l'esigenza di creare una Lega nazionale onde permettere gli incontri tra le squadre storiche, visto che questi ultimi, per via degli impegni ufficiali, non trovavano pi\u00f9 tempo n\u00e9 spazio nei calendari dei club.\nSi dovette attendere tuttavia ancora un decennio abbondante, prima che nel 1987 venisse istituito il sistema noto come \"Courage Leagues\": un sistema piramidale consistente in un migliaio di club riuniti in 108 Leghe (nazionali, regionali e di contea) tutte legate dal meccanismo di promozione / retrocessione. La prima stagione di questo nuovo campionato si svolse all'insegna dell'estemporaneit\u00e0, tuttavia ebbe un grande successo di pubblico: i club si accordarono per disputare gli incontri in base alle date reciprocamente convenienti, ma questo non imped\u00ec di avere in ogni occasione gli spalti gremiti.\nQuando nel 1996 fu autorizzato il professionismo, il sistema di Lega si struttur\u00f2 di conseguenza in un vertice (la Premiership) professionistico, un gradino intermedio semiprofessionistico e poi una serie di Leghe locali, tutte dilettantistiche.\nI livelli.\nPremiership.\nIl vertice del campionato inglese \u00e8 la English Premiership, oggi Aviva Premiership ma in passato \"Courage League\", \"Allied Dunbar Premiership\" , \"Zurich Premiership\", \"Guinness Premiership\" e anche \"Aviva Premiership\".\n\u00c8 composta di 12 club professionistici che devono rispondere a determinati standard minimi di qualit\u00e0 (situazione societaria, capienza e agibilit\u00e0 degli impianti, etc.). Il vincitore di tale Lega \u00e8 campione d'Inghilterra. Un numero variabile di squadre, dalle quattro alle sette, disputano la Heineken Cup; le altre disputano la European Challenge Cup.\nLega Nazionale.\nRFU Championship.\nAperta fino al 2009 a club professionistici e semiprofessionistici con il nome di National Division One, il rinnovato campionato, chiamato oggi RFU Championship \u00e8 il torneo di seconda divisione nazionale.\nStrutturato a girone unico come la Premiership, la squadra vincitrice viene promossa per la stagione successiva al campionato di vertice e ammessa alla European Challenge Cup.\nLe due squadre ultime classificate retrocedono in \"National Division One\".\nNational League 1.\n\u00c8 la pi\u00f9 bassa divisione nazionale a girone unico, e corrisponde alla terza divisione del rugby XV inglese. Ha 14 squadre semiprofessionistiche, delle quali le prime due classificate accedono alla RFU Championship e le ultime tre retrocedono nella National League 2.\nNational League 2.\n\u00c8 la quarta divisione nazionale inglese, ed \u00e8 organizzata a gironi geografici, quello settentrionale (North) e quello meridionale (South).\nLe vincitrici di ogni girone accedono direttamente alla National League 1 della stagione successiva; le due seconde spareggiano per rimpiazzare la terza retrocessa dalla serie superiore.\nLe retrocessioni dalla National League 2 seguono criteri geografici.\nQuelle che retrocedono vanno a finire nel sistema di Lega locale; di norma quelle della divisione settentrionale retrocedono nel \"Midlands One\" oppure il \"North One\"; quelle della divisione meridionale in serie come \"London Division One\" oppure \"South West Division One\".\nLeghe locali.\nIl sistema prevede un migliaio circa di Leghe su tutto il territorio del Paese; tali Leghe possono essere interregionali, di contea o anche metropolitane."}
{"id": "1362573", "revid": "124123", "url": "https://it.wikipedia.org/wiki?curid=1362573", "title": "Morti nel 167", "text": ""}
{"id": "1362575", "revid": "339392", "url": "https://it.wikipedia.org/wiki?curid=1362575", "title": "Audi R10 Tdi", "text": ""}
{"id": "1362577", "revid": "6923", "url": "https://it.wikipedia.org/wiki?curid=1362577", "title": "MG (auto)", "text": ""}
{"id": "1362578", "revid": "461628", "url": "https://it.wikipedia.org/wiki?curid=1362578", "title": "Porto Salvo (Gaeta)", "text": "Porto Salvo, anche chiamato Borgo di Gaeta, \u00e8 un quartiere della citt\u00e0 di Gaeta.\nStoria.\nL'area in cui si sorge il quartiere di Porto Salvo era, in epoca romana, occupata da alcune ville, tra le quali quella dell'imperatore Antonino Pio sul versante occidentale dell'istmo di Montesecco, quella di Lucio Sempronio Atratino (nell'area superiore dell'attuale quartiere) e quella di Lucio Marcio Filippo, patrigno di Ottaviano Augusto.\nIl centro abitato si svilupp\u00f2 fuori dalle mura della citt\u00e0 di Gaeta a partire dall'VIII secolo, con il nome di Borgo Nuovo, per differenziarsi dal Borgo Vecchio, sorto in contrada Ariccia (o Tesa) alle spalle dell'attuale ex stabilimento della Santissima Annunziata. Solo nel XVI secolo si espanse verso nord, con la costruzione di una torre difensiva, la \"torre della Catena\", comunemente denominata \"castello\", situata alle falde del colle dei Cappuccini, e nel secolo successivo arriv\u00f2 sino alla base del colle di Sant'Agata (tale zona prender\u00e0 successivamente il nome di \"Spiaggia\", o \"Piaja\").\nLa popolazione del Borgo era formata principalmente da marinai, pescatori e contadini; elemento importante per l'economia locale era la coltivazione dell'ulivo e l'esportazione delle olive di Gaeta: nel XIX secolo sull'intero territorio di Gaeta ben 6.810 moggi erano esclusivamente dedicati a tale coltura. Veniva esportato anche cordame, prodotto dalla saggina di alta qualit\u00e0 tipica della zona. I cantieri navali, presenti numerosi nella localit\u00e0, allestivano da secoli la flotta commerciale cittadina, esportando anche le imbarcazioni. La produzione entr\u00f2 in crisi quando la richiesta di grandi imbarcazioni lignee si assottigli\u00f2.\nLa pi\u00f9 antica chiesa del Borgo era quella dei Santi Cosma e Damiano, costruita alla fine dell'VIII secolo (che nel 1591 venne dotata di un suo fonte battesimale). Nel 1571 venne costruita e costituita parrocchia la chiesa di San Giacomo. Nel 1606 venne fondata la parrocchia di San Carlo nel rione Spiaggia, alla quale fu annessa la chiesa di Sant'Andrea nella zona Calegna, in precedenza succursale della parrocchia dei Santi Cosma e Damiano. Un'altra parrocchia era quella di San Sergio, chiesa esistente gi\u00e0 nel 1375, situata all'estremit\u00e0 meridionale del borgo; a partire dal 1639 la comunit\u00e0 si riun\u00ec presso la chiesa di Santa Maria di Torre d'Oria (nei pressi dell'attuale porta Carlo III) a causa dell'inagibilit\u00e0 del tempio e conflu\u00ec in quella dei Santi Apostoli, chiesa consacrata nel 1711.\nNel 1852 venne spianata l'altura dell'istmo di Montesecco (con la demolizione delle chiese di San Sergio e dei Santi Apostoli) e aperta una nuova importante via di comunicazione che costeggiava esternamente l'abitato parallelo alla costa, l'attuale lungomare Giovanni Caboto, che nel 1872 acquis\u00ec la denominazione di corso Attico. Nel 1872 il Borgo assunse per la prima volta una denominazione propria, An\u00e0tola, e venne suddiviso in tre rioni: a partire da sud lungo la direttrice dell'attuale via dell'Indipendenza, San Giacomo, San Cosma e San Carlo, dal nome delle tre parrocchie.\nAnatola, separandosi dalla zona di Sant'Erasmo che mantenne il nome di Gaeta, con Regio Decreto del 15 marzo 1897 divent\u00f2 comune autonomo. La spinta fu data dagli esponenti liberali: essi ricercavano infatti autonomia dall'antica amministrazione che rimaneva legata al passato borbonico. La richiesta di separazione, gi\u00e0 presentata nel 1891, aveva avuto parere favorevole da parte del consiglio provinciale nel 1893; nuove richieste furono inviate al re Umberto I di Savoia e al ministro dell'interno Francesco Crispi nel 1894 e nel 1895; la richiesta venne accettata nel 1897 e come confine fu presa l'allora strada della Madonna della Cappella (gli attuali corso Cavour, via Garibaldi e via della Catena). Il nuovo comune prese il nome di Elena in onore dell'allora principessa Elena, futura regina d'Italia e aveva sede nel palazzo di Marzo, sul corso Attico.\nIl 4 maggio 1892 venne inaugurata la ferrovia Gaeta-Formia-Sparanise, che faceva uscire Gaeta dall'isolamento dalle vie di comunicazioni principali; il capolinea di Gaeta, situato sul confine dei due comuni, prese il nome Gaeta-Elena dal 1897 al 1927.\nCon Regio Decreto del 17 febbraio 1927, dopo una divisione di trent'anni, a seguito di un'ampia riorganizzazione territoriale i comuni di Gaeta e di Elena vennero uniti nuovamente sotto il nome Gaeta.\nMonumenti e luoghi d'interesse.\nEdifici religiosi.\nChiesa di Santa Maria di Porto Salvo.\nSituata in cima alla scenografica scalinata degli Scalzi, viene anch'essa detta \"degli Scalzi\" dagli agostiniani scalzi che la officiarono dal 1624 (anno di inizio di costruzione del complesso) al 1809. L'edificio \u00e8 in stile barocco ed \u00e8 opera di Jacopo e Dionisio Lazzari, che negli stessi anni operarono in altre chiese di Gaeta. L'interno \u00e8 a navata unica, caratterizzato dall'alternanza cromatica del celeste delle pareti e del bianco degli stucchi; l'altare maggiore \u00e8 in marmi policromi, decorato con elementi vegetali. Alla sinistra della facciata, vi \u00e8 il campanile con orologio in riggiole policrome, visibile dal mare dell'antistante golfo. Dal 1944 \u00e8 sede della parrocchia dei Santi Cosma e Damiano, trasferita dall'omonima parrocchia danneggiata durante la guerra.\nChiesa di San Giacomo Apostolo.\nLa chiesa di San Giacomo Apostolo si trova nel tratto meridionale di via dell'Indipendenza; venne costruita in stile barocco a cavallo tra il XVI e il XVII secolo e, nella seconda met\u00e0 del XX secolo, venne modificata con la ricostruzione della facciata e la realizzazione di una nuova abside in stile moderno. La chiesa internamente presenta un'ampia navata unica coperta con volta a botte, lungo la quale si aprono alcune cappelle laterali poco sporgenti. All'interno della moderna abside, che presenta vetrate policrome, vi \u00e8 l'altare maggiore marmoreo settecentesco proveniente dalla chiesa di Santa Caterina d'Alessandria, la cui pala, \"Sacra Conversazione\", \u00e8 situata sulla parete di destra della vecchia abside, dirimpetto all'organo a canne Mascioni \"opus 873\"; dalla chiesa di Santa Caterina provengono anche le due acquasantiere in controfacciata.\nChiesa di San Cosma vecchio.\nLa chiesa dei Santi Cosma e Damiano, detta di San Cosma vecchio, \u00e8 la pi\u00f9 antica del quartiere, essendo stata costruita alla fine dell'VIII secolo. Ampliata successivamente in stile gotico fino ad assumere una conformazione a navata unica di tre campate ed abside quadrata, fu restaurata in stile barocco nel XVIII secolo. Nel corso dei bombardamenti della seconda guerra mondiale venne semidistrutta e, alla fine del conflitto, ridotta di lunghezza alle sole prime due campate della navata. Esternamente \u00e8 caratterizzata dal portale barocco marmoreo, sormontato dall'effigie pittorica dei due santi titolari, e dal campanile a torre, addossato alla facciata; internamente \u00e8 coperta con volta a crociera e, entro una nicchia alla base del campanile, ospita il fonte battesimale del 1591.\nChiesa dei Santi Carlo e Anna.\nLa chiesa dei Santi Carlo e Anna si trova nella contrada Spiaggia, alla confluenza tra il lungomare Caboto e via Gastone Maresca. Venne costruita e costituita parrocchia agli inizi del XVII secolo e, nel corso della seconda met\u00e0 del XX, ha subito una serie di modifiche che ne hanno alterato l'aspetto originario. Esternamente caratterizzata dal campanile a vela a tre fornici, all'interno \u00e8 a navata unica con volta a botte e profonda abside quadrangolare; gli arredi moderni del presbiterio furono realizzati nel 1990, e lungo le pareti dell'aula sono murati elementi di altari barocchi in marmi policromi.\nEdifici civili.\nEx convento dei cappuccini.\nSull'omonimo colle soprastante il quartiere Porto Salvo, vi \u00e8 l'ex convento dell'ordine dei frati minori cappuccini, costruito intorno al 1715 con annessa chiesa dedicata a sant'Antonio di Padova e cimitero. Dopo la soppressione (1809), venne utilizzato come batteria dall'Armata Sarda nel corso dell'assedio di Gaeta del 1860 e successivamente, fino al 1975, come edificio scolastico. Tra il 1978 e il 1988 venne in parte demolito per la costruzione dell'annesso ospedale Di Liegro, del quale divenne parte integrante. Attualmente sono visibili il chiostro, l'ala rivolta verso il mare e la chiesa, con ampio atrio in facciata, a navata unica.\nCase dei pescatori.\nIl tratto del lungomare Giovanni Caboto compreso nelle contrade Calegna e Spiaggia \u00e8 caratterizzato da edifici abitativi su pi\u00f9 piani comunemente denominati \"case dei pescatori\" il cui prospetto principale presenta terrazzi che si aprono verso l'esterno con teorie di archi. Essi sono frutto della ricostruzione post-bellica effettuata in gran parte su progetto dell'architetto Giuseppe Zander per conto del genio civile, il quale si occup\u00f2 in particolare delle abitazioni situate nei pressi della chiesa dei Santi Carlo ed Anna (e ad essa originariamente raccordate tramite un arco che passava sopra via Sant'Agostino), che vennero disegnate nel 1944 ed edificate tra il 1946 e il 1948.\nAltro.\nVia dell'Indipendenza.\n\u00c8 il principale asse viario del borgo, antica strada di accesso alla citt\u00e0 di Gaeta che si sviluppa lungo la direttrice nord-sud parallela alla costa, dalla contrada Spiaggia (dove, a partire dalla contrada Calegna, fu demolita per l'apertura del lungomare Caboto, e sopravvive nel tratto pi\u00f9 settentrionale con il nome di via San Giacomo) all'istmo di Montesecco. Nel tratto che va dall'estremit\u00e0 meridionale alla salita degli Scalzi, \u00e8 caratterizzata da un alto numero di attivit\u00e0 commerciali.\nSalita degli Scalzi.\nPosta davanti alla facciata della chiesa di Santa Maria di Porto Salvo, collega quest'ultima a via dell'Indipendenza, rispetto alla quale \u00e8 perpendicolare. Venne edificata con parte del rivestimento lapideo esterno del mausoleo di Lucio Sempronio Atratino in seguito ad un voto emesso dalla popolazione in occasione della pestilenza del 1656.\nSiti archeologici.\nMausoleo di Lucio Sempronio Atratino.\nIl mausoleo di Lucio Sempronio Atratino sorge nella parte alta del quartiere; si tratta della monumentale sepoltura di Lucio Sempronio Atratino, console romano morto nel 20 a.C.. Con struttura analoga a quella del mausoleo di Lucio Munazio Planco, sulla sommit\u00e0 del monte Orlando, nel corso del medioevo venne privato del rivestimento esterno in blocchi di travertino, utilizzati per la realizzazione del basamento del campanile della cattedrale e della scalinata degli Scalzi. Venne danneggiato nel corso dell'assedio di Gaeta del 1815, in occasione del quale era utilizzato come polveriera. Il mausoleo si presenta a pianta circolare, con un corridoio anulare che segue il perimetro esterno; all'interno, intorno ad un pilastro centrale originariamente sormontato da un torrino circolare, si dispongono a croce quattro ambienti: le tre celle funerarie, a pianta rettangolare e coperte con volta a botte, ed una cisterna per l'acqua, a pianta ellittica e rivestita in cocciopesto.\nSepolcreto marittimo.\nIl cosiddetto \"sepolcreto marittimo\" sorge in contrada Calegna, nell'area densamente edificata tra il lungomare Caboto e via Gastone Maresca; non sono noti n\u00e9 il proprietario, n\u00e9 l'epoca di costruzione (\u00e8 databile al III secolo a.C.); gli attuali resti probabilmente costituivano il basamento di un secondo piano a pianta circolare. La facciata \u00e8 caratterizzata da un paramento murario in blocchi calcarei squadrati, decorati nella parte inferiore con modanature. Internamente, vi sono due ambienti semi-ipogei: l'uno a pianta rettangolare (che costituisce l'odierno ingresso) e l'altro a pianta cruciforme, coperto con volta a crociera.\nVilla di Lucio Marcio Filippo.\nPresso il confine con il comune di Formia, in localit\u00e0 Arcella, si trovano i resti della monumentale villa di Lucio Marcio Filippo, console nel 56 a.C. e patrigno di Ottaviano Augusto. Nel 1907-1912 vennero inglobati all'interno della villa neoclassica del conte Stenbock-Fermor, poi convertita in struttura ricettiva. Fra i resti vi sono il lungo criptoportico, sul quale si apre una serie di cameroni intercomunicanti fra di loro, ed alcune esedre che si aprivano nell'antico muro di recinzione della villa.\nFesta della Madonna di Porto Salvo.\nLa seconda domenica di agosto, ogni anno, a Gaeta si festeggia la Madonna di Porto Salvo. Essa \u00e8 considerata la protettrice dei marittimi che riconduce salva la gente di mare alla terra ed \u00e8 popolarmente chiamata \"Madonna nostra\". La tradizione vuole che nel 1655 la Madonna apparve a dei naufraghi durante una burrasca, soccorrendoli. Questa celebrazione religiosa, che ha per protagonisti i pescatori e naviganti in genere, \u00e8 rimasta nei secoli un sentito evento di comunione.\nIn occasione dei festeggiamenti avviene una processione sul mare. La statua della Madonna, ricoperta di ori e rivestita dell'abito pi\u00f9 solenne, viene condotta su di una imbarcazione con al seguito altre, tutte decorate e imbandierate. La processione arriva nei pressi di Punta Stendardo, estremit\u00e0 del quartiere medioevale di Gaeta, dove viene lasciata in acqua una corona per commemorare i caduti del mare."}
{"id": "1362579", "revid": "729019", "url": "https://it.wikipedia.org/wiki?curid=1362579", "title": "Chris Jones (rugbista)", "text": ""}
{"id": "1362588", "revid": "729019", "url": "https://it.wikipedia.org/wiki?curid=1362588", "title": "Danie Rossouw", "text": "Biografia.\nEsordiente nel 1999 nei Blue Bulls in Currie Cup, divenne professionista nel 2001 nella relativa \"franchise\" in Super Rugby dei Bulls.\nFu chiamato in Nazionale sudafricana nel 2003 in occasione della Coppa del Mondo in Australia, ed esord\u00ec nella fase a gironi del torneo contro l'.\nSalt\u00f2 il Tri Nations 2004 e fu di nuovo presente nei \"test\" di fine anno, per poi rimanere stabilmente titolare.\nConvocato alla in Francia, si mise in luce nella finale contro l' quando, con il in vantaggio di sei punti, con un \"tackle\" riusc\u00ec a portare Mark Cueto fuori campo di quel tanto che bast\u00f2 a impedirgli di vedersi convalidata una meta che avrebbe portato in vantaggio gli inglesi.\nCon i Bulls si aggiudic\u00f2 i titoli di Super Rugby nel 2007, 2009 e 2010 e, a livello provinciale, vinse cinque Currie Cup.\nNel 2011, dopo la Coppa del Mondo, in cui giunse fino ai quarti di finale e dove disput\u00f2 il suo ultimo incontro internazionale per gli \"Springbok\", si trasfer\u00ec in Giappone al Suntory Sungoliath.\nCon tale squadra vinse due Top League consecutive, e a ottobre 2012 firm\u00f2 un contratto con il quale si impegnava dal febbraio successivo fino a giugno 2014 con il club francese del Tolone; con tale squadra vinse subito il titolo di campione d'Europa pochi mesi dopo esservi giunto, e nella stagione successiva biss\u00f2 il titolo europeo accoppiato anche alla conquista del campionato francese, che furono i suoi ultimi successi da professionista in quanto contestuali al ritiro dall'attivit\u00e0, annunciata un mese e mezzo prima della fine del campionato."}
{"id": "1362591", "revid": "287204", "url": "https://it.wikipedia.org/wiki?curid=1362591", "title": "Spazio ultrametrico", "text": "In matematica, e pi\u00f9 precisamente in topologia, uno spazio ultrametrico \u00e8 uno speciale spazio metrico che soddisfa una versione rinforzata della disuguaglianza triangolare.\nDefinizione.\nUno spazio ultrametrico \u00e8 un insieme di punti \"X\" con una funzione formula_1 che soddisfi le seguenti propriet\u00e0 per ogni \"x,y,z\" in \"X\":\nLa funzione \"d\" \u00e8 detta ultrametrica (o supermetrica o metrica non archimedea).\nPropriet\u00e0.\nSe \"x\", \"y\" e \"z\" sono tre punti di uno spazio ultrametrico, non \u00e8 possibile che le distanze tra due di essi siano tutte diverse. Infatti, se cos\u00ec fosse, tra di esse ci sarebbe un massimo, che evidentemente non potrebbe soddisfare la propriet\u00e0 4 della definizione. Per rendere intuitiva questa propriet\u00e0 si pu\u00f2 dire, un po' impropriamente, che in uno spazio ultrametrico tutti i triangoli sono isosceli.\nDefinendo inoltre la palla esattamente come in uno spazio metrico, cio\u00e8 formula_13 allora"}
{"id": "1362592", "revid": "44627", "url": "https://it.wikipedia.org/wiki?curid=1362592", "title": "Ultrametrica", "text": ""}
{"id": "1362594", "revid": "729019", "url": "https://it.wikipedia.org/wiki?curid=1362594", "title": "Yannick Nyanga", "text": "Biografia.\nCresciuto in Francia nel B\u00e9ziers, esord\u00ec in campionato nella prima squadra di tale club; selezionato pi\u00f9 tardi come internazionale, nel luglio 2004 prese parte al \"tour\" della in Nordamerica, esordendo contro gli .\nPresente ai Sei Nazioni del e , vanta la vittoria in quest'ultimo; ha inoltre partecipato alla in Francia, competizione nel corso della quale ha disputato la sua - a tutt'oggi - pi\u00f9 recente partita internazionale, la finale per il 3\u00ba posto persa contro l'.\nPassato al Tolosa nel 2005, con tale club si \u00e8 laureato due volte campione di Francia e una volta campione europeo."}
{"id": "1362599", "revid": "124123", "url": "https://it.wikipedia.org/wiki?curid=1362599", "title": "Carlo Ghisalberti", "text": "Biografia.\nLaureato in giurisprudenza con una tesi in storia del diritto italiano discussa con Francesco Calasso, Carlo Ghisalberti fu per otto anni funzionario della Camera dei deputati rivestendo, tra l'altro, l'incarico di segretario della Commissione Giustizia.\nHa insegnato storia del diritto italiano nelle Universit\u00e0 di Messina, Trieste e, successivamente, nell'Universit\u00e0 di Roma \"La Sapienza\", presso il dipartimento di geografia umana, dove ha anche insegnato storia contemporanea. Dal 2005 \u00e8 professore emerito.\nSi \u00e8 occupato di storia costituzionale italiana, della storia delle codificazioni preunitarie e postunitarie, con riguardo alle costituzioni giacobine ed alla societ\u00e0 ed alle istituzioni risorgimentali.\nOpere.\nTra i suoi libri riguardanti la storiografia italiana si segnalano:\nTra i suoi contributi a pubblicistica accademica si segnalano:"}
{"id": "1362601", "revid": "956034", "url": "https://it.wikipedia.org/wiki?curid=1362601", "title": "Porto Salvo", "text": ""}
{"id": "1362602", "revid": "729019", "url": "https://it.wikipedia.org/wiki?curid=1362602", "title": "Gethin Jenkins", "text": ""}
{"id": "1362603", "revid": "1865767", "url": "https://it.wikipedia.org/wiki?curid=1362603", "title": "Teorema degli angoli opposti al vertice", "text": "Il teorema degli angoli opposti al vertice \u00e8 un teorema che afferma:\n\"Due angoli opposti al vertice sono sempre congruenti\".\nIn pratica afferma che date due rette intersecanti, i quattro angoli formantisi sono sempre congruenti a due a due, quando opposti al vertice.\nIl caso estremo \u00e8 quello di due rette perpendicolari, che invece formano 4 angoli di 90\u00b0 gradi, dove, invece, tutti e 4 gli angoli sono congruenti"}
{"id": "1362604", "revid": "963244", "url": "https://it.wikipedia.org/wiki?curid=1362604", "title": "Jan Sobieski", "text": ""}
{"id": "1362606", "revid": "963244", "url": "https://it.wikipedia.org/wiki?curid=1362606", "title": "Giovanni Sobieski", "text": ""}
{"id": "1362608", "revid": "104265", "url": "https://it.wikipedia.org/wiki?curid=1362608", "title": "Motron GL 4 Flash", "text": "Il Motron GL 4 venne proposto nel 1980 per affiancare il Motron SV3-R, gi\u00e0 in gamma dal 1977. Il GL4 era pi\u00f9 economico rispetto all'SV3-R e, come tutti i \"tuboni\" del periodo (Malaguti Fifty, MZV Cobra, OMC, Peripoli Oxford, etc), rispecchiava i canoni dei classici tuboni anni '80, ovvero: telaio tubolare portante di grosso diametro con serbatoio incorporato, ruote in lega leggera, freni a tamburo sulle 2 ruote, motore a 4 marce di 50 cm\u00b3. Ebbe un notevole successo commerciale, particolarmente accentuato nelle zone limitrofe alla sede della Motron. Usc\u00ec di produzione nel 1995. \nIl motore Minarelli P6/4R, montato di serie nelle primi modelli, si prestava molto alle elaborazioni (utilizzabili nelle competizioni motociclistiche ma vietate per la circolazione stradale dal nostro codice della strada); gi\u00e0 con la sostituzione del carburatore dal Dell'Orto SHA14/12 di serie al PHBG19/19 si ottenevano notevoli incrementi di prestazioni, mentre con la sostituzione del gruppo termico originale (Gilardoni radiale 50cm\u00b3) con uno maggiorato a 80cm\u00b3 (Gilardoni radiale alesaggio 48mm x44mm di corsa) si potevano sviluppare potenze fino a 18 cv."}
{"id": "1362610", "revid": "729019", "url": "https://it.wikipedia.org/wiki?curid=1362610", "title": "Motron GTO", "text": "Il Motron GTO \u00e8 stata la versione di punta della produzione Motron dal 1986 in poi, si tratta dell'erede del Motron SV3R in produzione dal 1978 fino al 1985.\nIl contesto.\nCome nel Malaguti Fifty fanno la prima apparizione nel segmento dei tuboni il raffreddamento a liquido e una consistente carenatura. Dal 1986 al 1990 \u00e8 prodotto in una sola versione, mentre in seguito la gamma si ampli\u00f2: all'apice del successo commerciale, tra il 1993 e il 1994, veniva prodotto in 8 versioni.\nIl ciclomotore venne apprezzato soprattutto per la linea sportiva ed accattivante, abbinata alle prestazioni al top della gamma garantite dalla motorizzazione Minarelli della serie RV. La dotazione di serie comprendeva forcellone posteriore a sezione rettangolare, motore con aspirazione lamellare, forcella anteriore in alluminio, accensione elettronica Ducati Energia."}
{"id": "1362615", "revid": "1507870", "url": "https://it.wikipedia.org/wiki?curid=1362615", "title": "Lago di Aviasco", "text": "Il lago di Aviasco \u00e8 un lago artificiale, dall'estensione pari a 70.500 metri quadrati, situato nelle Alpi Orobie in alta valle Seriana, (provincia di Bergamo), racchiuso in una vallata contenente i seguenti bacini artificiali:\nLa zona si raggiunge per la via pi\u00f9 breve partendo da Valgoglio, in alta Valle Seriana. Il sentiero parte dalla zona nord-est del paese, ed \u00e8 ben segnato.\nSi sale seguendo inizialmente le condotte d'acqua fino a giungere in vista della diga del Lago Sucotto, quindi si prosegue a sinistra, cio\u00e8 in direzione ovest, su per una salita che, poco pi\u00f9 in alto, porta alla diga del lago Nero.\nQui si prosegue a sinistra, ovvero verso nord-Est, costeggiando il lago nero a sud. Dopo 800 metri circa giungerete in vista del lago di Aviasco, riconoscibile per il rivestimento in pietra della diga che lo contiene.\nIl lago, racchiuso in una conca creata dai monti Cabianca e Pradella, \u00e8 raggiungibile anche da nord-est passando per il passo di Aviasco, che separa la Valle Brembana dalla Valle Seriana, e da nord-ovest lungo passando per il sentiero che fa il giro dei laghi sul lato della Valle Seriana passando per i laghi Campelli, Cernello e Sucotto"}
{"id": "1362622", "revid": "123626625", "url": "https://it.wikipedia.org/wiki?curid=1362622", "title": "MBK Dinamo Mosca", "text": "La MBK Dinamo Mosca () \u00e8 stata una squadra russa di pallacanestro. La MBK era il settore maschile della societ\u00e0 Dinamo Mosca. Nel 2011 \u00e8 stata esclusa per ragioni finanziarie dalla Superliga A, massima serie del campionato russo. Nella stagione 2011-2012 milita nella Vys\u0161aja liga, terza serie del campionato.\nStoria.\nFondata nel 1923, quando la Russia era parte dell'Unione Sovietica, la Dinamo Mosca \u00e8 la pi\u00f9 antica societ\u00e0 sportiva del paese; la sua importanza raggiunse ed oltrepass\u00f2 in breve i confini nazionali.\nNel 1937 e nel 1948 la Dinamo vinse il campionato sovietico, raggiungendo la finale anche in un'altra occasione. Negli anni successivi, pur non tornando a vincere, si mantenne al livello delle pi\u00f9 forti squadre del continente, ed arriv\u00f2 terza in varie occasioni sia nel Campionato che nella Coppa dell'Unione Sovietica. Nel 1968 accedette alla finale della Saporta Cup, persa contro lo .\nSegu\u00ec, dagli anni '80 fino agli anni '90 un periodo privo di rilevanti risultati, culminato con una crisi che port\u00f2 nel 1997 al fallimento della societ\u00e0 per motivi finanziari.\nLa Dinamo Mosca risorse nel 2001; partecip\u00f2 al campionato di seconda divisione e, dopo averlo vinto quello stesso anno, riapprod\u00f2 gi\u00e0 nel 2002 alla Super League. Nel 2006 ha archiviato il risultato pi\u00f9 prestigioso della sua storia, vincendo la ULEB Cup.\nSi \u00e8 sciolta nel 2016."}
{"id": "1362630", "revid": "125231468", "url": "https://it.wikipedia.org/wiki?curid=1362630", "title": "In Rainbows", "text": "In Rainbows \u00e8 il settimo album in studio del gruppo musicale inglese Radiohead, pubblicato il 10 ottobre 2007 per il download digitale con il sistema \"pay what you want\", e il 3 dicembre 2007 in edizione fisica da XL Recordings.\nL'album \u00e8 stato prodotto tra il 2005 e il 2007, inizialmente con il produttore Mark Stent e successivamente con lo storico produttore del gruppo Nigel Godrich. \u00c8 stato ben accolto dalla critica musicale, e ha raggiunto le seguenti posizioni nella classifica dei migliori album del 2007: 2\u00ba posto secondo TIME e The Guardian, 3\u00ba posto secondo NME, 4\u00ba posto secondo Pitchfork.\nNel 2012 il disco \u00e8 stato incluso nella Lista dei 500 migliori album secondo Rolling Stone al 336\u00ba posto.\nIl disco.\n\u00c8 stato pubblicato il 10 ottobre 2007 in forma di download digitale e, a partire dal 3 dicembre 2007, \u00e8 disponibile in formato tangibile \"discbox\" (2 CD).\nL'opera ha sfruttato un innovativo sistema di distribuzione digitale: fino alla pubblicazione nei negozi, \u00e8 stato infatti possibile scaricare i brani esclusivamente dal sito della band, a un prezzo a libera scelta del compratore. L'utilizzo di questo sistema era gi\u00e0 stato azzardato in precedenza da altri gruppi, ma mai da un gruppo di calibro mondiale come sono i Radiohead.\nTracce.\nDisco 2.\n\"In Rainbows Disk 2\" \u00e8 il disco extra della discbox e contenente otto brani inediti, artwork e fotografie. Oltre a questo CD (e a quello principale), la discbox contiene l'album su vinile (due dischi), il libretto dell'artwork e quello dei testi.\nI brani di \"In Rainbows CD 2\" sono:\nCuriosit\u00e0.\nLa custodia \u00e8 stata realizzata in cartone e, essendo il materiale fragile, sono stati inseriti degli adesivi con i loghi del disco da attaccare in un cofanetto vuoto nel caso quello originale si rompa.\nVendite.\nStando alle prime statistiche di vendita, gi\u00e0 prima della pubblicazione nei negozi l'album aveva fruttato al gruppo inglese cospicue entrate, grazie anche al fatto che nella pubblicazione dell'album non intermediava alcuna casa discografica.\nUn mese circa dopo l'uscita dell'album, sono incominciate a circolare voci contrastanti sul successo economico delle vendite. Per la societ\u00e0 di monitoraggio statistiche comScore, a inizio novembre 2007 il 60% degli utenti di internet che avevano scaricato l'album avevano deciso di non pagarlo. Inoltre, \u00e8 stato anche segnalato che (sebbene il download dell'album fosse potenzialmente gratis e non c'era senza nessuna restrizione per l'utilizzo dei file mp3 delle canzoni) il giorno stesso dell'uscita di \"In Rainbows\" ben 240.000 persone lo avrebbero scaricato illegalmente da programmi di file sharing, primo fra tutti BitTorrent. Tuttavia, i Radiohead hanno smentito qualunque voce riguardo alle somme pagate dai loro fan per il download del nuovo album. Ad oggi In Rainbows ha venduto pi\u00f9 di 3 milioni di copie."}
{"id": "1362633", "revid": "110157", "url": "https://it.wikipedia.org/wiki?curid=1362633", "title": "Societ\u00e0 Autostrada Tirrenica", "text": "Sat - Societ\u00e0 Autostrada Tirrenica S.p.A \u00e8 una azienda italiana che opera nel settore della gestione in concessione di tratti autostradali.\n\u00c8 l'ente esercente concessionario dell'ANAS per la gestione del tratto Livorno-Rosignano Marittimo sull'Autostrada A12 ed \u00e8 titolare della concessione del tratto Livorno-Civitavecchia fino al 2046 (Delibera CIPE 78/2010). \u00c8 stata fondata a Grosseto il 21 ottobre 1968."}
{"id": "1362638", "revid": "156281", "url": "https://it.wikipedia.org/wiki?curid=1362638", "title": "Universiade 2013", "text": ""}
{"id": "1362640", "revid": "123584283", "url": "https://it.wikipedia.org/wiki?curid=1362640", "title": "Run It!", "text": "Run It! \u00e8 il singolo di debutto di Chris Brown uscito nel 2005. Prodotto da Scott Storch, il brano vede la partecipazione di Juelz Santana.\nLa canzone.\nIl brano \u00e8 stato scritto da Sean Garrett e Scott Storch, e prodotto da quest'ultimo. \"Run It!\" \u00e8 un brano di genere Crunk &amp; B con uno stile pi\u00f9 volte paragonato allo stile del brano di Usher, \"Yeah!\".\nCritica.\nIl brano fu lodato dalla critica che elogi\u00f2 specialmente la vocalit\u00e0 di Brown e la produzione di Storch. Nel brano in Brown molti critici trovarono un animo da rapper adulto sotto una voce dolce e giovanile.\nSuccesso commerciale.\nIl brano fu una hit di enorme successo soprattutto negli Stati Uniti, dove \u00e8 rimasta alla posizione n.1 della Billboard Hot 100 per cinque settimane consecutive. Ha anche raggiunto la vetta in altri paesi come Australia e Nuova Zelanda, mentre nel Regno Unito si \u00e8 piazzata alla seconda posizione.\nVideo musicale.\nNel video musicale, Chris balla nella palestra di una scuola assieme ad altri studenti ed \u00e8 attratto da una ragazza che gli si avvicina per ballare con lui. Alla fine del video, la sala viene evacuata in fretta e quando le guardie di sicurezza arrivano e non trovano nessuno, iniziano a ballare anche loro."}
{"id": "1362654", "revid": "1442080", "url": "https://it.wikipedia.org/wiki?curid=1362654", "title": "Heineken Cup 1996-1997", "text": "La Heineken Cup 1996-97 fu la 2\u00aa edizione della coppa d'Europa di rugby XV per club.\nDisputatasi tra ottobre 1996 e gennaio 1997, vide ai nastri di partenza 20 squadre provenienti da Francia, Galles, Inghilterra, Irlanda, Italia e Scozia.\nLa finale, disputatasi tra i francesi del e gli inglesi del , vide prevalere i primi per 28-9."}
{"id": "1362656", "revid": "1318658", "url": "https://it.wikipedia.org/wiki?curid=1362656", "title": "Lago Casere", "text": "Il lago Casere (detto anche Lago Pian Casere) \u00e8 un lago artificiale delle Alpi Orobie, situato in alta Valle Brembana nel comune di Branzi. Ha una superficie di 144.000 metri quadrati.\nLo si raggiunge solitamente partendo da Carona o da Branzi. La via pi\u00f9 breve prevede la partenza dall'abitato di Branzi: si imbuca il sentiero che, subito all'inizio del paese, sale per la val Borleggia fino a giungere in vista del lago. Salendo da Carona, invece, si parte dalla riva del lago di Carona sul lato opposto dell'abitato, all'altezza del piazzale con bar antistante. Si prende il sentiero per i Laghi Gemelli, che sale attraverso una pineta ripida incrociando in diversi punti la teleferica dell'Enel, fino a giungere sotto la diga del Lago Marcio. Dopo una breve salita a destra della diga si giunge al sentiero che costeggia a sud il Lago Marcio e, arrivati in fondo al lago, si apre in basso verso sud il bacino del Lago Casere."}
{"id": "1362660", "revid": "125254970", "url": "https://it.wikipedia.org/wiki?curid=1362660", "title": "Paul Broca", "text": "Biografia.\nConsiderato uno fra i pionieri dell'antropologia, Broca, nel 1859 fond\u00f2 la \"Soci\u00e9t\u00e9 d'anthropologie\", centro di studi incentrato alla separazione fra metafisica e religione da una parte e l'antropologia dall'altra. \nIl suo biografo, Francis Schiller, ricord\u00f2 i contrasti avuti da Broca con le autorit\u00e0 della locale chiesa, oltre alle denunce ricevute dalle autorit\u00e0, dopo aver fondato la \"societ\u00e0 dei liberi pensatori\" nel 1848, con l'accusa di essere un sovversivo, un materialista, e un corrotto.\nPrimi anni di vita.\nFiglio di Annette e Benjamin Broca, Paul nacque a Sainte-Foy-la-Grande nel 1824. Suo padre era definito il medico dei poveri, pagava loro le medicine e curava i ricchi per un tozzo di pane. Sua madre, figlia di un pastore protestante era pi\u00f9 rigida e intransigente. Frequent\u00f2 la scuola del paese. Scrisse dei versi anche in et\u00e0 matura. Molti scritti erano destinati alla sua famiglia, ai suoi amici o ai suoi colleghi. Circa quarantacinque manoscritti diversi furono riuniti in un piccolo volume accuratamente rilegato in cuoio e portante il numero 1913 della sua vasta biblioteca. Il giovane Broca faceva ai bambini ripetizione di matematica, lezioni di storia. Dopo il diploma lui cominci\u00f2 a frequentare il Politecnico e il suo intento era quello di conseguire la laurea in ingegneria. Il dispiacere della morte in tenera et\u00e0 della sorella Leontine e il desiderio di non lasciare i genitori da soli fecero s\u00ec che egli rinunciasse ai suoi progetti di ingegnere e intraprendesse gli studi in medicina. Non fu una decisione facile. Si trasfer\u00ec a Parigi, dimor\u00f2 presso il coll\u00e8ge Sainte-Barbe, accanto al Panth\u00e9on. Suo cugino Elio Broca, professore lui stesso, organizz\u00f2 tutto e il giovane P. Broca divenne cos\u00ec \u201cCarabin\u201d, cio\u00e8 studente in medicina.\n\u201cCarabin\u201d, studente di medicina.\nNell'ottobre 1841 Broca arriva a Parigi nel Quartiere Latino. \u201cLatino\u201d si definiva per il suo passato, poich\u00e9 si insegnava il latino e le sue strade e le sue sale erano un riflesso al Medioevo; ma era anche un centro intellettuale della societ\u00e0 parigina. Incomincia cos\u00ec il periodo parigino di Broca. Lui da qui invi\u00f2 quotidianamente delle lettere alla famiglia, agli amici. Tali lettere ci rilevano i caratteri del suo giovane spirito: uno sguardo penetrante, molto sensibile. Aveva bisogno di affetto, di sicurezza e soprattutto di qualcuno che lo ascoltasse. In una delle sue prime lettere lui parlava degli impegni all'universit\u00e0: \u201cTu sembri preoccupato a non vedermi lavorare. Io non perdo il mio tempo. Tra le lezioni della Scuola e della Sorbonne, io faccio per me, nel Boyer e con delle ossa che io mi procuro, osteologia. Mi rendo conto sempre di pi\u00f9 dell'immensit\u00e0 degli studi in medicina. Sembra impossibile arrivare alla fine e che la vita di un uomo non basta a fare tutto. Lontano dallo scoraggiarmi, al contrario, ci\u00f2 mi incita al lavoro\u201d.\nE ancora scriveva: \u201cSono stato due volte nelle sale di dissezione. Ho visto studenti in camice blu piegati su dei cadaveri intenti a tagliare, sezionare, mozzare, frugare nella carne umana, immettere le loro mani e ritirarle tutte coperte di sangue\u2026cos\u00ec quando io sono entrato l\u00e0 dentro pensavo di uscirne subito\u2026 Per il momento, il punto principale \u00e8 chiaro, il grande ostacolo \u00e8 superato e io non potr\u00f2 diventare medico senza inconvenienti.\u201d Il primo anno lontano da casa si rivel\u00f2 saggio e senza ostacoli. In seguito con l'inverno le sue lettere divennero meno gaie. Diceva: \u201cStudio attualmente il cranio. Io non trovo l'osteologia molto divertente. C'\u00e8 il rischio di dimenticarsi troppo presto. Del resto bisogna passare da l\u00ec. \u00c8 un consenso o un dissenso del mestiere\u201d scriveva il futuro craniologo. In seguito ottenne in posto di volontario all'ospedale \u201cHotel-Dieu\u201d; dopo all'ospedale du Midi dove lavor\u00f2 col dottor M. Ricord specializzato in malattie sifilitiche. Continu\u00f2 inoltre il lavoro di dissezione dei cadaveri pur continuando sempre la preparazione al concorso. Finalmente in agosto 1845 Broca era interno non solo all'ospedale di Beaujon ma anche all'Ospice Sainte-P\u00e9rine. Non aveva pi\u00f9 dubbi sulla sua inclinazione per l'anatomia e la chirurgia.\nGli studi e la rivoluzione del 1848.\nRigoroso nelle sue idee, spesso il suo pensiero contrastava quello dei grandi e illustri medici degli ospedali francesi e proprio per questo motivo ebbe alcune discussioni con la burocrazia medica. Proseguendo nei suoi studi, successivamente fece parte di una commissione che si occupava di fare l'inventario delle ossa di numerosi scheletri trovati sotto alcuni edifici distrutti dalla rivoluzione del 1848. Queste sue ricerche cominciarono a gettare le basi per i suoi studi antropologici. Successivamente i suoi studi si prolungarono anche con i morti e i feriti che inondarono gli ospedali durante la rivoluzione. Fu proprio in quel periodo che egli lavor\u00f2 intensamente e approfond\u00ec i suoi studi, oltre che medici, anche antropologici.\nFondatore, procreatore, litigioso: i primi rapporti con l'antropologia.\nNel 1857 Broca sposa, con rito protestante Ad\u00e8le Augustine Lugol, figlia del dottore Jean Guillaume Auguste Lugol. Nacquero due figli: Pauline e Andr\u00e9. Egli nel corso della sua vita si schiera apertamente contro particolari dimensioni del sapere. Sicuramente una di queste \u00e8 la teoria dell'origine della specie, ma un altro importante dibattito riguarda lo studio dell'antropologia.\nA partire dal XVII secolo il termine antropologia assume il suo significato definitivo. Nel \u201cDizionario enciclopedico di Oxford\u201d Bartholin nel 1693 ha diviso l'antropologia in due parti: l'anatomia, che tratta il corpo e la psicologia, che tratta l'anima.. \nNel XIX secolo l'antropologia segue il suo cammino divisa tra introspezione e sperimentazione. Broca port\u00f2 il suo grande contributo all'antropologia francese. Secondo Broca l'antropologia doveva essere \u201clo studio del gruppo umano, considerato nel suo insieme, nei suoi dettagli e nei suoi rapporti col resto della natura\u201d. I suoi studi, le sue ricerche sul cranio umano diedero un grande contributo all'antropologia fisica la quale divenne una scienza che si fondava sulle misure ma anche su molte critiche. Queste misure ebbero importanza fondamentale tanto che \u00e8 stato necessario inventare apparecchi adatti. Broca occup\u00f2 una posizione importante fra gli antropologi del suo tempo sia per le sue invenzioni tecniche sia per le idee nuove e provocanti ma salubri. \nEgli un anno prima della sua morte fece una \u201ctabella\u201d o manuale per l'antropologo ove si trovano i metodi e gli errori pi\u00f9 comuni di misura dei crani e delle ossa. La prima edizione datava 1865; si tratta di istruzioni per tutti quelli che lavorano in questo settore, per esempio le scale per identificare il colore degli occhi, della pelle, o dei capelli grazie a 54 sfumature cifrate. Uno dei principali problemi posti dal craniometro era di stabilire come sistemare il cranio per studiarlo. Broca \u00e8 considerato il principale pioniere dell'antropometria; comunque non sono le cifre, n\u00e9 gli strumenti di Broca che continuano ancora oggi a servire da esempio, ma il suo ruolo nella nascita di una scienza, il suo insegnamento e le sue prese di posizione. Un antropologo del Museo dell'Uomo afferma: \u201cSenza Broca noi non saremmo qui\u201d.\nLe grandi scoperte: l'afasia di Broca.\nAlla fine dell'800 il linguaggio ebbe un ruolo molto importante negli studi, soprattutto medici. Si studi\u00f2 la parola, vista come una funzione naturale del cervello: c'\u00e8 sicuramente un rapporto tra parola, veicolo del pensiero umano, e il cervello nel quale essa \u00e8 contenuta. Furono i maestri Fran\u00e7ois Leuret e Pierre Nicolas Gerdy che avevano svegliato l'interesse di Broca per il cervello. Nell'opera di Fran\u00e7ois Leuret \u201cAnatomia comparata del sistema nervoso, considerata nei suoi rapporti con l'intelligenza\u201d per la prima volta compare la descrizione dettagliata delle circonvoluzioni cerebrali, fondata sulla certezza che il loro numero, la loro forma, la loro sistemazione, i loro rapporti non sono costituiti per caso. Pi\u00f9 tardi Luigi Rolando parla di una scissura (Fessura di Rolando) che separa verticalmente le sue met\u00e0 anteriore e posteriore di un emisfero. Spetta dopo a Franz Joseph Gall il merito di proclamare il principio delle localizzazioni cerebrali, punto di partenza di tutte le scoperte sulla fisiologia dell'encefalo. \nBroca apport\u00f2 un'osservazione personale molto recente e dimostrativa scaturita da osservazioni sul cervello di un moribondo che aveva perso l'uso del linguaggio articolato da circa 21 anni. Lui dice che \u201cla scomparsa della parola nei soggetti che non sono n\u00e9 paralizzati n\u00e9 stolti \u00e8 un simbolo molto singolare\u201d a cui lui d\u00e0 il nome di \u201cafasia\u201c e \"ci\u00f2 che manca a questi malati \u00e8 solo la facolt\u00e0 di articolare le parole\". Inoltre Broca aggiunge che ci sono vari tipi di linguaggi che permettono di esprimere le idee in modo pi\u00f9 o meno completo e rapido: la parola, la mimica, la dattilografia, la scrittura figurativa, la fonetica, ecc. Ogni tipo di linguaggio necessita l'uso di certi organi di emissione o di ricezione: le orecchie, gli occhi, la laringe, la lingua. \n\u00c8 importante quindi la presenza di un certo numero di muscoli con i nervi motori e la parte del sistema nervoso centrale da dove essi derivano, l'apparato sensoriale esterno, il nervo sensitivo che ne parte, la parte del sistema nervoso centrale dove esso finisce e infine la parte del cervello che detiene la facolt\u00e0 generale del linguaggio. Broca, all'epoca, diceva che sembrava certo sapere che \u201cle facolt\u00e0 cerebrali pi\u00f9 elevate quali la comprensione, il giudizio, la riflessione, la facolt\u00e0 di confronto e di astrazione, hanno la loro sede nelle circonvoluzioni totali, mentre le circonvoluzioni dei lobi temporali, parietali, e occipitali sono destinati ai sentimenti e alle passioni\u201d. In qualche modo se c'\u00e8 qualche lesione all'interno del cervello, dei lobi o di qualche circonvoluzione, questa provocherebbe dei deficit, dei disturbi generando cos\u00ec ci\u00f2 che egli stesso chiamer\u00e0 \u201cl'afasia di Broca\u201d.\nProseguono gli studi: cancro e microscopio.\nDa circa due secoli gli scienziati francesi avevano aperto la strada al microscopio e l'avevano perfezionato, fin quando un tale Herman Lebert l'impose nella pratica medica francese. Egli sosteneva che tradizionalmente la medicina era considerata \u201cl'arte di guarire\u201d mentre dopo \u00e8 divenuta \u201cla Scienza di guarire\u201d. Broca pu\u00f2 essere considerato uno dei \u201cdiscepoli\u201d di Lebert. Quest'ultimo pubblic\u00f2 uno dei primi trattati sull'anatomia microscopica dei tumori. Ecco cosa Lebert scriveva: \u201cIo suddivido i tumori in due grandi categorie, secondo i tessuti che li costituiscono. Chiamo questi tessuti omeomorfi quando essi sono lo sviluppo locale di uno degli elementi che esistono nell'organismo sia allo stato permanente sia nel periodo embrionale. Definisco eteromorfi i tessuti che non si incontrano nello stato normale e sono di formazione completamente nuova.\u201d Con queste parole egli voleva in particolar modo determinare l'importanza del microscopio, principale strumento per determinare l'entit\u00e0 del tumore. \nA tal proposito anche Broca evidenziava la grande importanza che assumeva questo nuovo strumento. Egli stesso affermava che \u201ctutte le osservazioni non sottoposte al controllo del microscopio devono essere considerate non vere\u201d. Proprio per questo il nome di Broca risulta tra i grandi della ricerca in cancerologia. Egli descrive minuziosamente la propagazione dei tumori maligni per via venosa insistendo sullo studio clinico e la necessit\u00e0 di osservazioni dettagliate e precise. Solitamente il cancro si osserva sotto due forme, lo scirro (tumore epiteliale maligno, duro, fibroso a carattere infiltrante) e l'encefaloide che \u00e8 molle e pu\u00f2 assumere forme diverse \u201ccolloide, melanoma e altro\u201d. Broca studia l'invasione del cancro progressivamente per via dei vasi linfatici fino ad arrivare al ruolo svolto dai vasi sanguigni nella crescita tumorale maligna. Broca scrisse 16 articoli sul \u201cMoniteur des h\u00f4pitaux\u201d, ne scrisse altri 46 sui tumori e bisogna aggiungere il suo contributo su diversi soggetti alla \u201cEnciclopedia del chirurgo pratico\u201d di Costello. Infine lui scrisse un \u201cTrattato dei tumori\u201d in due volumi rimasto incompiuto.\nOltre al cancro il giovane Broca mostra interesse anche per le malattie osteomuscolari, rachitismo, osteo-artrite e distrofie muscolari che, tutte, beneficiano delle investigazioni al microscopio. Egli parte dai lavori eseguiti da Howship, Mieschr e Robin sulla crescita normale dell'osso e comprende che il rachitismo \u00e8 una perturbazione dell'ossificazione risultante da un turbamento primitivo della nutrizione. In molti articoli riun\u00ec tutte le particolarit\u00e0 che distinguevano questa malattia. \nI suoi studi riguardarono anche l'artrite la cui affezione, anticamente, si attribuiva alla gotta o al reumatismo articolare acuto; essi dimostrarono che l'artrite comincia a livello della sinoviale e analizzarono tutte le lesioni oggi ben conosciute dei vasi e del tessuto connettivo. Il giovane Broca era il primo a osservare, comprendere e spiegare i principali tratti patologici della distrofia muscolare. Secondo lui dovuta a una malattia primitiva del tessuto muscolare stesso. Un'altra scoperta \u00e8 il \u201csac de Broca\u201d definito in anatomia come \u201cun sacco con una apertura interna a fianco della regione inguinale\u201d Questo \u00e8 strettamente connesso allo studio sullo sviluppo dei tumori. Scrisse inoltre un trattato sugli aneurismi, intitolato \u201cAneurisma e il loro trattamento\u201d in cui Broca apportava delle novit\u00e0 sul meccanismo della coagulazione del sangue ancora oggi considerate importanti soprattutto per gli aneurismi del cervello. Broca si interess\u00f2 anche di alcuni animali come le rotifere. Egli concludeva in particolare che \u201cle rotifere possono rianimarsi dopo aver soggiornato per 82 giorni nel vuoto secco e immediatamente dopo in trenta minuti a una temperatura di 100 \u00b0C\u201c. Queste esperienze sono importanti per la batteriologia.\nGli ultimi anni di vita: un senatore inamovibile.\nBroca s'interess\u00f2 anche alla vita politica. Fu eletto senatore il 19 febbraio 1880. \u00c8 stata riconosciuta la nuova scienza medica nella persona del nuovo senatore inamovibile, suo fondatore. Lui, fino alla fine, mantenne un comportamento esemplare, senza compromessi tra politica e medicina, continuando a essere al servizio della \u201cFrancia della scienza e della libert\u00e0\u201d. Pochi mesi pi\u00f9 tardi Broca fu colpito da un forte dolore al torace. N\u00e9 lui, n\u00e9 i suoi amici compresero l'entit\u00e0 del dolore. Si rec\u00f2 ugualmente in ospedale, tenne la sua lezione, ma rincas\u00f2 prima. La notte stessa fu colpito dalla morte, probabilmente per trombosi coronarica. All'epoca non esisteva questa diagnosi. Riguardo alla causa della sua morte si parl\u00f2 anche di angina pectoris. L'11 luglio fu seppellito nella tomba di famiglia nel cimitero di Montparnasse.\nRicerche e scoperte.\nMedicina.\nI suoi interessi sulla craniometria, lo portarono a fare studi e scoperte clamorosi, tanto che ancora oggi si parla di afasia di Broca per indicare quell'afasia determinata dalla lesione dell'area - detta area di Broca - della circonvoluzione frontale inferiore dell'emisfero sinistro.\nNel 1861, grazie a un'autopsia eseguita sul corpo di un suo paziente che da vivo aveva mostrato segni di inabilit\u00e0 a parlare, Broca scopr\u00ec la presenza di una lesione nell'emisfero cerebrale sinistro, originata dalla sifilide, e proprio a questo danno addebit\u00f2 la difficolt\u00e0 a esprimersi del paziente. Ancora oggi i cervelli di alcuni pazienti analizzati da Broca vengono esposti nei musei della scienza francesi.\nAntropologia.\nBroca \u00e8 stato uno dei precursori nel campo dell'antropologia, dato che fond\u00f2 nel 1859 la \"Soci\u00e9t\u00e9 d'anthropologie\" e la \"\u00c9cole d'anthropologie\" a Parigi nel 1876. L'opinione consolidata, ai tempi di Broca, sul passato e sulla evoluzione della specie umana, non prevedeva che interventi chirurgici o trapanamenti fossero stati eseguiti, in epoca precedente agli antichi egizi e greci o comunque da altre civilt\u00e0. Quando nel 1867 furono ritrovati i resti di crani \"manipolati\" appartenenti ad antichi peruviani, provenienti da cimiteri Inca, Broca fu tra i primi ad assegnare un elevato livello di conoscenze mediche anche agli abitanti americani precolombiani.\nInoltre Broca svilupp\u00f2 il settore degli studi antropometrici craniali.\nAnatomia.\nUn altro campo nel quale Broca offr\u00ec un contributo fondamentale fu quello dell'anatomia comparata dei primati. Oltre a questo, descrisse, per primo, le caratteristiche del cervello degli uomini vissuti nel neolitico. Svilupp\u00f2 relazioni tra caratteristiche anatomiche del cervello e capacit\u00e0 mentali, come l'intelligenza, contribuendo in maniera sostanziale alle teorie relative al determinismo biologico e all'innata differenza intellettiva fra soggetti appartenenti a sessi e razze diverse (la gerarchia intellettiva, secondo Broca, vedeva al proprio vertice l'uomo bianco, seguito dall'uomo nero, comunque pi\u00f9 intelligente della donna bianca e via dicendo). Le teorie di Broca si sono rivelate non solo infondate, ma frutto di un pregiudizio razzista e sessista estremamente basato e diffuso presso i sostenitori della scienza craniometrica durante tutto l'Ottocento e l'inizio del secolo successivo, come dimostrato da Stephen Jay Gould nel suo testo del 1981, \"Intelligenza e pregiudizio\".\nOpere.\nGrande rilevanza ebbero i suoi testi, di antropologia, di chirurgia, di anatomia e di neurologia.\nNel settore della medicina, divulg\u00f2 i suoi studi riguardanti la patologia del cancro, i sintomi e le cure degli aneurismi, la mortalit\u00e0 infantile.\nScrisse estesamente sul darwinismo, che venne conosciuto, ai suoi tempi, in Francia, come \"trasformism\"."}
{"id": "1362661", "revid": "121034280", "url": "https://it.wikipedia.org/wiki?curid=1362661", "title": "Maria Antonietta Beluzzi", "text": "Biografia.\nNata a Bologna, figlia di due sarti, fu scelta da Federico Fellini per interpretare il ruolo della tabaccaia in \"Amarcord\" (1973). La scena pi\u00f9 famosa da lei interpretata \u00e8 quella in cui il protagonista, Titta, interpretato dall'attore Bruno Zanin, trascorre un breve momento di intimit\u00e0 con lei nella bottega. Donna dalle forme giunoniche, aveva gi\u00e0 sostenuto anni prima un provino per il film \"8\u00bd\" (1963), sempre di Fellini, dove tuttavia era stata scartata. Si ricicl\u00f2 in seguito come caratterista, interpretando film popolari di grande successo, come \"Di che segno sei?\" (1975), di Sergio Corbucci, e \"L'inquilina del piano di sopra\" (1978), di Ferdinando Baldi. Dopo aver abbandonato il mondo del cinema da molti anni, mor\u00ec nel 1997 per un infarto. Da tempo, in seguito alla morte dei genitori, viveva con la sorella Maria."}
{"id": "1362662", "revid": "599013", "url": "https://it.wikipedia.org/wiki?curid=1362662", "title": "Sean Fitzpatrick", "text": "Biografia.\nFiglio dell'ex \"All Black\" Brian Fitzpatrick, di origine irlandese, Sean comp\u00ec gli studi superiori al Collegio cattolico del Sacro Cuore di Auckland.\nEntrato nel 1981 nella squadra provinciale di Auckland, debutt\u00f2 in Nazionale per una serie di coincidenze, la pi\u00f9 importante delle quali fu la squalifica per due incontri degli \"All Blacks\" inflitta a diversi giocatori, tra cui il tallonatore titolare Andy Dalton. responsabili di avere preso parte al controverso \"tour\" dei New Zealand Cavaliers in Sudafrica, Paese all'epoca sotto bando internazionale per via dell\"'apartheid\" l\u00ec vigente.\nIl 28 giugno 1986 a Christchurch, in occasione di un \"test match\" contro la , scese quindi in campo una squadra con undici esordienti assoluti, uno dei quali era lo stesso Fitzpatrick.\nIl gruppo, che comprendeva altri giocatori di rilievo quali ad esempio Mike Brewer e Frano Botica, fu ribattezzato \"Baby Blacks\" per via della giovane et\u00e0, e si impose per 18-9 sugli avversari.\nDopo quell'incontro Fitzpatrick divenne titolare fisso tanto che, fino al 1997, scese in campo altre 91 volte, una sola delle quali da riserva, nella sua ultima partita internazionale.\nNel 1987 fece parte della squadra che prese parte alla prima edizione della Coppa del Mondo, vincendola, e quattro anni pi\u00f9 tardi, alla , fu tra i giocatori che giunsero fino al terzo posto della competizione.\nDivenuto capitano della squadra nel 1992, guid\u00f2 nel 1994 la alla sua prima affermazione in una serie in Sudafrica con due vittorie e un pareggio contro gli \"Springbok\".\nUn anno dopo fu finalista alla , sconfitto proprio dal Sudafrica.\nDivenuto professionista, entr\u00f2 nel 1996 nella \"franchise\" di Auckland in Super 12 dei , con cui vinse le prime due edizioni del torneo; alla fine del 1996 fu insignito dell'onorificenza di Ufficiale dell'Ordine al merito della Nuova Zelanda per i suoi contributi al rugby.\nIl 28 novembre 1997, allo stadio di Wembley a Londra, disput\u00f2 contro il il suo ultimo incontro prima del ritiro definitivo; a tale data aveva assommato 346 incontri ufficiali, dei quali 92 internazionali (con 74 vittorie), 25 di Super 12, 127 di National Provincial Championship con la provincia di Auckland e 102 di club.\nGiocatore autorevole in campo, fu capitano in 51 dei suoi 92 incontri internazionali.\nLa sua personalit\u00e0 era rispettata sia dagli avversari che dai giudici di gara tanto che uno dei suoi pi\u00f9 accesi rivali in campo, il suo collega di ruolo australiano Phil Kearns, dopo il suo congedo agonistico disse: \u00abIl suo ritiro [di Fitzpatrick] \u00e8 un peccato ma \u00e8 una buona notizia per l': per esempio, potremo giocare un test match contro gli All Blacks senza due arbitri in campo\u00bb.\nNel 2001 fu ammesso nell'International Rugby Hall of Fame"}
{"id": "1362663", "revid": "819238", "url": "https://it.wikipedia.org/wiki?curid=1362663", "title": "Rotaia Phoenix", "text": "La rotaia Phoenix \u00e8 un particolare tipo di rotaia in uso soprattutto nella costruzione di linee tranviarie a percorso promiscuo su strada urbana o extraurbana. In alcuni casi \u00e8 stata usata anche per tratte ferroviarie urbane (secondarie) e nei raccordi ferroviari di banchine portuali. \nLa caratteristica principale \u00e8 che, a differenza dalle normali rotaie Vignoles, la parte superiore presenta una gola incavata sul lato interno della parte superiore nella quale scorrono le ruote dei tram. Tale rotaia viene usata per le tranvie nei tratti in sede promiscua allo scopo di evitare l'uso di controrotaie che renderebbero difficoltosa la circolazione degli autoveicoli rovinando inoltre l'asfalto. In passato \u00e8 stata usata anche su linee ferroviarie a scartamento ridotto. Ad una semplice osservazione del profilo si nota la differente sagomatura del \"fungo\" della rotaia rispetto a quella classica delle rotaie ferroviarie Vignoles; ci\u00f2 comporta anche una diversa profilatura del bordino delle ruote tranviarie. Ne consegue che l'uso delle \"Phoenix\" in ambito ferroviario o in alcuni casi di circolazione \"ibrida\" imponeva l'adozione di un diverso profilo della rotaia stessa; nel caso della tranvia a vapore Roma-Tivoli, il tratto urbano Termini-San Lorenzo previde l'uso di rotaie Phoenix da 47 kg/m a sagoma ferroviaria per permettervi l'inoltro di carri merci ferroviari. \nIl problema della sagoma si \u00e8 posto nuovamente in seguito all'entrata in esercizio, in alcuni paesi europei, dei tram-treno, propendendo in alcuni casi per l'adozione di un profilo di rotaia con gola larga 60 mm contro quella pi\u00f9 diffusa (sulle tranvie) larga 36 mm e ci\u00f2 per permettere l'uso promiscuo del tracciato urbano\nUn esempio di linea che usava, per il suo tratto urbano, anche le rotaie Phoenix \u00e8 la ferrovia a scartamento ridotto Roma-Fiuggi-Frosinone.\nLa norma UNI relativa alle rotaie Phoenix \u00e8 la UNI 3142."}
{"id": "1362671", "revid": "287204", "url": "https://it.wikipedia.org/wiki?curid=1362671", "title": "Alcal\u00e0", "text": ""}
{"id": "1362673", "revid": "287204", "url": "https://it.wikipedia.org/wiki?curid=1362673", "title": "Alcala", "text": ""}
{"id": "1362674", "revid": "780783", "url": "https://it.wikipedia.org/wiki?curid=1362674", "title": "Trofeo Laigueglia", "text": "Il Trofeo Laigueglia \u00e8 una corsa in linea maschile di ciclismo su strada, che si disputa attorno a Laigueglia in Liguria, ogni anno nel mese di febbraio. Fa parte del circuito UCI Europe Tour, dal 2020 \u00e8 stata inserita nel neonato circuito UCI ProSeries.\nPercorso.\nLa sede di partenza e di arrivo della competizione \u00e8 posta nella localit\u00e0 di Laigueglia. Il percorso, molto accidentato anche se non presenta salite di lunghezza o pendenza rilevanti, vede spesso il suo punto chiave nella scalata al Testico e negli ultimi anni nella nuova salita di Colla Micheri all'interno del comune di Laigueglia.\nVincitori.\nTra i plurivincitori della corsa ci sono Filippo Pozzato con tre successi, seguito da Michele Dancelli, Eddy Merckx, Franco Bitossi, Pierino Gavazzi, Francesco Ginanni e Moreno Moser con due.\nAlbo d'oro.\n\"Aggiornato all'edizione 2021.\"\nVittorie per nazione.\n\"Aggiornato all'edizione 2021.\""}
{"id": "1362683", "revid": "884077", "url": "https://it.wikipedia.org/wiki?curid=1362683", "title": "Benetton Rugby Treviso 2005-2006", "text": ""}
{"id": "1362685", "revid": "1318658", "url": "https://it.wikipedia.org/wiki?curid=1362685", "title": "Lago Colombo", "text": "Il lago Colombo \u00e8 un laghetto artificiale situato in alta Valle Brembana nel comune di Branzi.\nLo sbarramento, costruito tra il 1924 ed il 1928, ha creato un bacino con un'estensione di 144.000 metri quadrati ed una capacit\u00e0 di 2.880.000\u00a0m\u00b3 di acqua che, unitamente a quelle del vicino invaso dei Laghi Gemelli, alimenta la centrale idroelettrica di Sardegnana.\nLa via pi\u00f9 breve per raggiungerlo parte da Carona. Entrati nell'abitato bisogna prendere subito a destra, attraversare la diga e percorrere la strada che costeggia il lago di Carona fino al piazzale antistante un bar. Da qui parte il sentiero per i Laghi Gemelli, che sale attraverso una pineta ripida incrociando in diversi punti la teleferica dell'Enel fino al Lago Marcio. Si costeggia il lago a sud fino a giungere in vista del Lago Casere. \nQui si incrocia il sentiero che sale da Branzi, e si prende in direzione nord-est fino a raggiungere i Laghi Gemelli. Si attraversa quindi la diga e si prende a sinistra verso il Lago Colombo.\nSalendo da Carona, inoltre, si pu\u00f2 prendere anche il sentiero che, sotto la diga del Lago Marcio, si dirige verso il Lago Becco e si prosegue in direzione del Lago Colombo.\n\u00c8 possibile infine raggiungerlo anche dalla val Seriana, tramite il passo di Valsanguigno est (chiamato anche Passo del Farno), che conduce nell'omonima valle."}
{"id": "1362696", "revid": "474175", "url": "https://it.wikipedia.org/wiki?curid=1362696", "title": "Stadio Marcello Melani", "text": "Lo stadio comunale Marcello Melani \u00e8 un impianto calcistico di Pistoia, sede delle partite interne della .\nIn precedenza conosciuto come stadio comunale di Pistoia, il 6 dicembre 2006 venne intitolato a Marcello Melani, presidente della Pistoiese dal 1974 al 1984, scomparso il 29 marzo del 2002 che durante la sua presidenza agli orange fece raggiungere l'unica promozione in Serie A. Dall'ottobre 2013, poi, di fronte alla gradinata compare la scritta \"Vannucci Piante Stadium\" in omaggio al main sponsor della societ\u00e0 e dal vessillo della citt\u00e0 delle piante.\nStoria.\nLo stadio fu inaugurato il 25 giugno 1966 con una partita amichevole tra e Vasco de Gama, terminata 1-2.\nIn precedenza la Pistoiese aveva giocato nel piccolo stadio Monteoliveto (demolito nel 1972), dove furono disputate 582 gare ufficiali di campionato, di cui l'ultimo incontro fu tra e Rimini il 20 novembre 1966, vinto 1-0 dalla Pistoiese con un gol di Bertucco all'86'.\nSettori.\nAl momento dell'inaugurazione lo stadio di Pistoia aveva solo due settori: la tribuna coperta e la gradinata. In occasione della promozione in Serie A della nel 1980 fu costruita la curva nord.\nL'attuale curva sud \u00e8 stata costruita pi\u00f9 volte fino ad arrivare alla realizzare quella attuale, inaugurata l'11 ottobre 1999, quando la Pistoiese militava in Serie B e destinata ad accogliere i tifosi ospiti. La curva \u00e8 fatta in ferro battuto con travi di acciaio inox come basi portanti ed \u00e8 scoperta."}
{"id": "1362697", "revid": "834", "url": "https://it.wikipedia.org/wiki?curid=1362697", "title": "John Taylor (rugbista)", "text": "Ha vestito per quattro volte la maglia dei British and Irish Lions."}
{"id": "1362698", "revid": "1714743", "url": "https://it.wikipedia.org/wiki?curid=1362698", "title": "Luigi Giovanni Maria di Borbone, duca di Penthi\u00e8vre", "text": "Egli possedette anche i titoli di Principe di Lamballe, dato in seguito all'unico figlio sopravvissuto del Duca come titolo di cortesia, Principe di Carignano, Duca di Rambouillet, Duca d'Aumale, Duca di Gisors, Duca di Ch\u00e2teauvillain, Duca d'Arc-en-Barrois, Duca d'Amboise, Conte d'Eu e Conte di Guingamp. \nFu il suocero di \"Philippe \u00c9galit\u00e9\".\nBiografia.\nInfanzia e giovinezza.\nLuigi Giovanni Maria di Borbone nacque al Castello di Rambouillet, figlio del pi\u00f9 giovane dei figli legittimati che Luigi XIV ebbe da Madame de Montespan, il Conte di Tolosa, e di sua moglie, Marie Victoire de Noailles, una delle figlie di Anne Jules de Noailles, \"Duca di Noailles\". Dal momento che la madre funse da genitore surrogato per il giovane orfano Luigi XV, il duca cre\u00f2 uno stretto rapporto con il giovane monarca, che fu il suo padrino.\nAll'et\u00e0 di dodici anni, alla morte di suo padre, egli successe agli incarichi militari e ai titoli del padre:\nIl 2 luglio 1733, all'et\u00e0 di sei anni, fu fatto \"mar\u00e9chal de camp\" (maresciallo di campo) e l'anno successivo, \"lieutenant g\u00e9n\u00e9ral\" (luogotenente generale). Nel 1740, ricev\u00e9 l'\"Ordre de la Toison d'or\" dal re. Nel 1742, il re gli confer\u00ec l'\"Ordine dello Spirito Santo\". Prest\u00f2 servizio nelle forze armate sotto suo zio materno, il \"mar\u00e9chal-duc de Noailles\", e combatt\u00e9 brillantemente a Dettingen nel 1743 ed a Fontenoy nel 1745.\nMatrimonio.\nIn quanto possessore di una delle pi\u00f9 grandi fortune in Europa, Luigi Giovanni Maria era un candidato da matrimonio molto interessante, soprattutto considerando i suoi stretti legami con la famiglia reale francese.\nUna proposta che fu avanzata, fu che egli sposasse sua cugina, Luisa Enrichetta di Borbone, la maggiore delle nipote di sua zia paterna, Luisa Francesca di Borbone. Questa idea, tuttavia, fu abbandonata poich\u00e9 la madre di Luisa Enrichetta desiderava che sua figlia sposasse Luigi Filippo d'Orl\u00e9ans, l'erede del Casato d'Orl\u00e9ans.\nNel 1744, all'et\u00e0 di diciannove anni, Penthi\u00e8vre spos\u00f2 la principessa Maria Teresa Felicita d'Este, (1726-1754), figlia di Francesco III d'Este, duca di Modena e Reggio, e di sua cugina di primo grado, Carlotta Aglae d'Orl\u00e9ans. La giovane coppia occup\u00f2 una serie di appartamenti a Versailles, che era stato precedentemente occupato dalla loro comune antenata \"Madame de Montespan\". Questi appartamenti furono utilizzati dal duca e dalla sua famiglia fino al regno di Luigi XVI, quando il luogo fu dato alle \"Mesdames\", le zie zitelle del nuovo re.\nLa coppia ebbe sette figli, solo due dei quali sopravvissero all'infanzia. La Duchessa di Penthi\u00e8vre mor\u00ec di parto nel 1754.\nFerito molto profondamente per la perdita della giovane moglie, il duca non si rispos\u00f2.\nDopo la morte della moglie, il duca visse sempre lontano dalla corte di Versailles, dividendo il suo tempo tra due delle sue molte residenze di campagna, il Castello di Rambouillet ed il Castello di Sceaux. Dedic\u00f2 la maggior parte del resto della sua vita distribuendo beneficenza. Durante la rivoluzione francese, diede rifugio a Sceaux al poeta Jean-Pierre Claris de Florian, che in precedenza era stato uno dei suoi paggi e segretari al Castello di Anet.\nDurante la Rivoluzione francese.\nNel 1791 si trasfer\u00ec al Castello di Bizy, a Vernon in Normandia, dove sua figlia lo raggiunge nel mese di aprile di quello stesso anno, dopo aver lasciato il marito, il duca d'Orl\u00e9ans. Molto rispettato dalla gente a causa della sua filantropia, il duca non fu mai infastidito dai radicali come la rivoluzione francese progrediva. Altri nella sua famiglia, tuttavia, non furono risparmiati. IL 3 settembre 1792, sua nuora, la \"princesse de Lamballe\", fu barbaramente assassinata, ed il 21 gennaio 1793, suo cugino Luigi XVI fu giustiziato. \nMorte.\nNon vide mai l'arresto di sua figlia nell'aprile 1793, poich\u00e9 mor\u00ec il 4 marzo 1793 a Bizy. Nella notte tra il 6 e il 7 marzo, il suo corpo fu portato clandestinamente a Dreux, dove fu sepolto nella cripta di famiglia nella Coll\u00e9giale Saint-\u00c9tienne. Durante la sua vita, il Duca di Penthi\u00e8vre aveva avuto la passione di collezionare orologi.\nDiscendenza.\nDal matrimonio tra il Duca di Penthi\u00e8vre e Maria Teresa Felicita d'Este nacquero:"}
{"id": "1362700", "revid": "1632387", "url": "https://it.wikipedia.org/wiki?curid=1362700", "title": "Cocumola", "text": "Coc\u00f9mola \u00e8 una frazione di 1036 abitanti del comune di Minervino di Lecce in provincia di Lecce.\n\u00c8 situata nell'entroterra del Salento sud-orientale a 105 metri sul livello del mare, poco distante dalla costa adriatica. Dista 3\u00a0km dal capoluogo comunale e 41\u00a0km da Lecce.\nGeografia fisica.\nTerritorio.\nIl nucleo abitativo del paese si trova adagiato in un piano circondato da uliveti secolari e posizionato a 105 metri sul livello del mare. In direzione di Poggiardo si eleva l'omonima serra appartenente alle cosiddette serre salentine, ricoperta di ulivi, macchia mediterranea e pini italici.\nClima.\nLa stazione meteorologica di riferimento \u00e8 quella di Lecce Galatina. In base alle medie di riferimento trentennale (1961-1990), la temperatura media del mese pi\u00f9 freddo, gennaio, si attesta attorno ai +8\u00a0\u00b0C, mentre quella del mese pi\u00f9 caldo, luglio, si aggira sui +23\u00a0\u00b0C. Le precipitazioni medie annue superano di poco i 600\u00a0mm, con un marcato minimo estivo ed un picco autunnale.\nOrigini del nome.\nLe origini del nome sono da ricondurre alla parola latina \"cucuma\", che significa \"piccolo vaso di creta\", supponendo che nel paese in passato vi erano botteghe artigiane dedite alla produzione di terrecotte. La presenza delle fogge farebbe pensare anche al termine latino \"cumulus\" col significato di raccolta, accumulo, granaio. In documenti del XVII secolo compare con il nome \"Cocumella\".\nStoria.\nCocumola deriva il proprio nome dal latino meidevale 'coccum', altura. Il territorio di Cocumola \u00e8 stato abitato sin da tempi antichissimi come testimoniano i dolmen e menhir esistenti. Nel 1885 lo storico Cosimo De Giorgi descrisse accuratamente due dolmen (\"Muntarruni\" e \"Monte Culumbu\") e due menhir (\"Croce\" e \"Pizzilonghi-Urpinara\"). Nel periodo messapico qui vi era un deposito di prodotti del raccolto, costruito scavando nel terreno calcareo le fogge, una sorta di magazzini (silos) a forma di imbuto capovolto.\nFu senz'altro colonizzata dai greci e, successivamente, pass\u00f2 sotto il dominio romano. Evidenti tracce della presenza romana a Cocumola e dintorni sono da attribuire ad una strada vicinale che dalla masseria San Giovanni conduce a Porto Badisco e il cui fondo stradale \u00e8 costituito da pietra biancastra con evidenti tracce delle carrozze che nei tempi l'hanno percorso. Indubbia quindi, la presenza a Cocumola di abitanti Messapi, Romani e poi successivamente, Bizantini, Normanni ed Angioini. I Bizantini avrebbero lasciato le tracce del loro passaggio con una chiesa di rito greco dedicata a San Giorgio, di cui non rimangono tracce se non nel toponimo \"Via San Giorgio\" nelle vicinanze in cui la chiesa sorgeva.\nIntorno al XVI secolo, divenuta casale con il nome di \"San Joannis di Cocumola\", il paese fu dotato di un torrione circolare a guardia delle vie di accesso al mare dopo le incursioni dei saraceni nel Salento, in particolare successivamente alla presa della vicina citt\u00e0 di Otranto. La torre circolare venne abbattuta negli ultimi anni del XIX secolo e il materiale utilizzato per l'ampliamento della settecentesca chiesa Matrice (1896-1906).\nUlteriori notizie, relative principalmente alla demografia del paese, si apprendono dal catasto onciario del 1749. Cocumola faceva parte della Diocesi di Castro e risultava essere uno dei pi\u00f9 piccoli casali di Terra d'Otranto insieme a quello di Vaste e San Cassiano. Nel 1508 il casale era costituito da soli 28 \"fuochi\" (famiglie) che crebbero sino a 59 nel 1595. Successivamente essi decrebbero a 50 nel 1648 e a 30 nel 1669. Nel 1732 Cocumola fu tassata per 33 fuochi mentre nel 1737 se ne contavano 31.\nDiverse furono le famiglie che ebbero in possesso il feudo di Cocumola nel corso dei secoli. Primi feudatari furono i Sangiovanni che ottennero il casale direttamente dal re Guglielmo II. Nel 1277 il feudo fu diviso in due quote, di cui una rimane nella famiglia Sangiovanni, l'altra, con il nome di Cocumola, perviene nella famiglia Sambiasi. Le due quote verranno unite solo nel XVII secolo. Alla quota di Cocumola si susseguirono i Venturi, i Gualtieri, i Ruiz De Castro e nel 1786 fu acquistata dai Rossi che furono gli ultimi utili signori sino al 1806, anno di eversione della feudalit\u00e0. Con l'unit\u00e0 d'Italia Cocumola fu aggregato al comune di Minervino di Lecce.\nMonumenti e luoghi d'interesse.\nArchitetture religiose.\nChiesa di San Nicola Vescovo.\nLa chiesa madre di san Nicola, sede dell'omonima Parrocchia, fu edificata nel XVIII secolo. Sub\u00ec lavori di ampliamento tra il 1896 e il 1906, anno in cui furono portati a compimento la facciata e la torre dell'orologio. \nLa facciata, interamente realizzata in conci squadrati e levigati di pietra leccese, svetta altissima superando di oltre sette metri il lastrico solare, ed \u00e8 articolata in due ordini suddivisi in tre settori da lesene sovrapposte. Le corpose trabeazioni includono una cornice fortemente aggettante ingentilita da una teoria di dentelli con pigne angolari, e le lesene, sostenute da un robusto piedistallo, presentano capitelli variamente foggiati: ionici quelli dell'ordine inferiore, tuscanici e compositi quelli dell'ordine superiore.\nDei tre semplici portali quello centrale, pi\u00f9 ampio, \u00e8 arricchito dalla presenza di due mensole scultoree poste a sostegno della pronunciata cornice, ed \u00e8 sormontato da un oculo di modeste dimensioni. Il campanile, a pianta quadrata, reca un'incisione latina datata 1551. \nIn corrispondenza del secondo ordine, il settore centrale \u00e8 concluso da un timpano triangolare sormontato da una croce, e ingloba al centro un'ampia edicola semicircolare coronata da un arco a tutto sesto, dallo stemma cittadino e da un timpano arcuato.\nL'impianto planimetrico, suddiviso in tre navate da tre coppie di massicci pilastri posti a sostegno di arcate a tutto sesto, \u00e8 orientato quasi esattamente secondo l'asse est-ovest, ed \u00e8 dotato di un'unica abside semiottagona coperta da una mezza volta a ombrello poggiante su pronunciate lesene a libro. Ciascuna delle navate si articola in quattro campate, l'ultima delle quali, di pi\u00f9 antica realizzazione, presenta uno sviluppo longitudinale leggermente ridotto.\nI cinque altari presenti sono dedicati a Santa Margherita Maria Alacoque, alla Madonna Assunta, a san Nicola, a san Francesco da Paola e alla Madonna del Rosario.\nIn una nicchia della navata sinistra \u00e8 custodita la settecentesca statua lignea a mezzo busto di san Nicola Vescovo, protettore di Cocumola.\nChiesa della Madonna Assunta.\nLa chiesa della Madonna Assunta \u00e8 citata per la prima volta in una visita pastorale del Seicento \"(\"sub titulum Sanctae Mariae\")\". Fu ampliata nella met\u00e0 del XVIII secolo con l'aggiunta del transetto.\nLa semplice facciata \u00e8 composta da un portale datato 1751 e finestra centinata posti in asse. L'interno, a croce latina terminante in un'abside semicircolare, presenta una copertura con volta a botte. Unico elemento decorativo \u00e8 il barocco altare maggiore in pietra leccese, scolpito con motivi floreali e vegetali.\nNel transetto sono custodite due statue lignee della Madonna Assunta, una delle quali venerata anche sotto il titolo di Madonna dell'Uragano, e un crocifisso processionale appartenente alla confraternita dell'Assunta che in questa chiesa ha officiato fino alla fine del XX secolo.\nL'edificio \u00e8 stato restaurato nel 1997.\nCappella della Madonna Immacolata.\nLa cappella della Madonna Immacolata fu riedificata nel 1968 sulle rovine di una chiesa del XVIII secolo crollata negli anni cinquanta del Novecento. La facciata \u00e8 costituita da un ampio portale sormontato da una statua lapidea della Vergine. L'interno \u00e8 ad aula unica rettangolare con volta piana. Ospita le statue in pietra policroma di santa Lucia, di santa Rita da Cascia e della Madonna Immacolata provenienti dal vecchio edificio. Dell'originaria struttura rimane anche una lapide con un'epigrafe latina che ricorda la dedicazione all'Immacolata Concezione, il sacerdote committente (don Francesco Antonio Preite) e la data di costruzione in cifre romane \"MDCCLI\" (1751).\nArchitetture civili.\nPalazzo Pasca.\nPalazzo Pasca fu edificato nella seconda met\u00e0 del XVI secolo ed ingloba una torre quadrangolare di fine Quattrocento. L'edificio si affaccia sulla centrale piazza San Nicola e presenta un prospetto caratterizzato da un elaborato portale barocco del Settecento sormontato da una balaustra. L'edificio si distribuisce su un unico piano intorno ad un cortile centrale su cui si affacciano tutti gli ambienti. La parte nobile del palazzo \u00e8 arredata con mobili d'epoca essendo ancora abitata dai proprietari. Altri ambienti ospitano i magazzini, le scuderie e le stalle. Un ampio giardino si apre sul lato destro dell'edificio e custodisce un grande esemplare di Quercia Vallonea pluricentenaria. Nel giardino \u00e8 presente un'edicola barocca.\nLazzaretto.\nIl Lazzaretto costituiva il luogo in cui venivano ricoverate le persone colpite da gravi malattie, spesso contagiose come la malaria. Dell'antico edificio rimane solo l'arco di accesso su cui \u00e8 incisa la data 1689. Oggi l'arco \u00e8 l'ingresso a una corte in cui si affacciano abitazioni private.\nAltro.\nPiazza San Nicola.\nPiazza San Nicola \u00e8 la piazza principale del paese. Ha una forma triangolare e su di essa si affacciano alcuni settecenteschi e ottocenteschi palazzi, appartenuti a famiglie nobili locali. Vi si affaccia anche il palazzo baronale dei Pasca. Al centro si erge la colonna votiva di San Nicola eretta nel 1872. Costruita interamente in pietra leccese, \u00e8 a base quadrata e termina con la statua del santo. Sulla facciata rivolta a N presenta lo stemma civico raffigurante una torre.\nSiti archeologici.\nMenhir.\nLo storico Cosimo De Giorgi lo aveva rilevato con una altezza di 375\u00a0cm. Oggi ne rimane un tronco di 320\u00a0cm profondamente attaccato da formazioni di licheni e con evidenti segni di restauro soprattutto sulle facce esposte a S e a N. Il menhir (63 x 24\u00a0cm) \u00e8 infisso al centro di una piazzetta di blocchi di pietra calcarenitica (\"tufo\") con aiuole in un trivio di strade nell'abitato.\nCultura.\nCucina.\nLa cucina tipica di Cocumola appartiene alla rinomata cucina salentina.\nSebbene povera per gli ingredienti usati, (quali farina, verdure, pesce ecc.), la cucina salentina \u00e8 ricca di fantasia.\nTra le pietanza rinomate si ricordano le \"orecchiette\" e i maccheroni, (in dialetto \"maccarruni\" o \"minchiareddhri\"), le svariate verdure selvatiche, la carne di cavallo, il rustico, lo spumone e per quanto riguarda i dolci i purceddhruzzi, il pasticciotto e i mustazzoli.\nNella preparazione di tutti questi piatti, molto usate sono le spezie della macchia mediterranea, quali: la salvia, il rosmarino, il timo, la maggiorana, l'origano e la menta.\nLa fantasia domina soprattutto nei dolci che risentono dell'influenza del mondo orientale (bizantini e arabi). La presenza di ingredienti quali le mandorle, il miele e la cannella \u00e8 tipica di molte regioni del vicino oriente e delle coste del mar Mediterraneo.\nA Cocumola si producono inoltre ottimi gelati artigianali. Presente \u00e8 anche la produzione di marmellate e liquori di ottima qualit\u00e0 che vengono esportati in diversi Stati d'Europa ma anche in America.\nEventi.\nFesta di San Nicola.\nSi celebra il 9 maggio: nella prima data per ricordarne la morte, mentre nella seconda si ricorda la traslazione delle ossa del santo da Mira a Bari.\nSagra e Tavola di San Giuseppe.\nSi svolge la terza domenica di marzo. Durante la sagra si distribuiscono i prodotti tipici delle tavole di San Giuseppe, (vermiceddhri, pittule, pesce fritto, lampascioni). Inoltre si imbandisce una grande tavola di \"tredici santi\" impersonati da altrettante persone del paese.\nTavole di San Giuseppe.\nLe Tavole di San Giuseppe vengono realizzate ogni anno il 19 marzo. Nelle abitazioni private le famiglie dei devoti realizzano per voto al santo delle grandi tavolate, che ospitano dai tre ai tredici \"santi\", impersonati da parenti o amici. Queste tavolate sono composte da una serie di piatti tipici, che vanno dalle rape ai \"vermiceddhri\" (tipo di pasta con i cavoli), dal pesce alla tradizionale zeppola di San Giuseppe; un tempo il cibo era destinato alle famiglie pi\u00f9 indigenti.\nFesta e Fiera Madonna dell'Uragano.\nLa festa in onore della Madonna dell'Uragano si svolge durante il secondo fine settimana di settembre. La manifestazione viene organizzata presso l'antica chiesetta dedicata alla Vergine che, il 10 settembre 1832, protesse e salv\u00f2 il paese da un terribile uragano.\nI solenni festeggiamenti si aprono il venerd\u00ec con la Sagra della Puccia per poi proseguire il sabato e la domenica.\nIl sabato \u00e8 la volta della processione con l'accensione dei fuochi pirotecnici. In serata funzionano stand gastronomici e si esibiscono noti gruppi musicali. Nella mattinata di domenica si svolge invece la fiera-mercato con prodotti artigianali, bestiame, mezzi agricoli e nautici. Per tutta la giornata si susseguono le gare equestri che richiamano centinaia di visitatori.\nSagra della Puccia.\nSi tratta di un'importante sagra salentina durante la quale si distribuisce la tradizionale Puccia farcita con peperonata. Si svolge ogni anno il venerd\u00ec antecedente la seconda domenica di settembre e apre i festeggiamenti in onore della Madonna dell'Uragano.\nPremio Letterario Internazionale Vittorio Bodini.\nPrima decade di settembre. Si tratta di un premio letterario dedicato alla figura di Vittorio Bodini, il pi\u00f9 importante poeta salentino del Novecento. Fu istituito dall'amministrazione comunale nel 2006, per rendere omaggio al poeta che descrisse il piccolo centro in una nota poesia. Partecipazione e premiazione di ospiti illustri.\nArtisti Premiati\nEconomia.\nL'economia di Cocumola si basa sul lavoro contadino (produzione di olio di oliva ed ortaggi) ben mescolato con quello terziario. Sono presenti inoltre alcuni scatolifici, un'azienda di confezionamento di prodotti agricoli e aziende artigianali operanti nel settore del vestiario, del legno e delle confetture.\nUn altro settore che interessa molto da vicino l'economia del centro \u00e8 il Turismo. Da circa un ventennio Cocumola ha registrato e conosciuto un forte incremento di strutture ricettive e alberghiere. La frazione \u00e8 cos\u00ec divenuta in pochi anni un passaggio \"obbligatorio\" per chi vuole degustare le specialit\u00e0 della cucina salentina. \u00c8 singolare che in un paese di mille abitanti vi siano pi\u00f9 di 10 strutture ricettive, con una media di 1 ristorante ogni 100 abitanti.\nDal 2006 l'amministrazione comunale di Minervino di Lecce, comune di cui Cocumola fa parte, ha nominato la frazione \"Paese della Buona Cucina\"."}
{"id": "1362701", "revid": "339392", "url": "https://it.wikipedia.org/wiki?curid=1362701", "title": "Liberal Democratici per il Rinnovamento", "text": ""}
{"id": "1362711", "revid": "253269", "url": "https://it.wikipedia.org/wiki?curid=1362711", "title": "Daphne Ashbrook", "text": "Biografia.\n\u00c8 particolarmente conosciuta per aver interpretato il ruolo di Dawn Atwood, la madre di Ryan, in alcuni episodi del telefilm \"The O.C.\", e per aver interpretato altri piccoli ruoli in altri telefilm di successo."}
{"id": "1362712", "revid": "287204", "url": "https://it.wikipedia.org/wiki?curid=1362712", "title": "Uniformitarismo", "text": "L'Uniformitarismo (o Attualismo), in filosofia della scienza, \u00e8 il principio secondo il quale i processi naturali che hanno operato nei tempi passati sono gli stessi che possono essere osservati nel tempo presente. Il suo significato metodologico \u00e8 compendiato frequentemente dall'asserzione: \"Il presente \u00e8 la chiave per il passato\"; oppure, con una formulazione ancora pi\u00f9 semplice, che ieri, come oggi, le stesse cause comportavano gli stessi effetti. Questa teoria \u00e8 anche chiamata dell'Attualismo in quanto rappresenta forze che hanno agito ieri, agiscono oggi ed agiranno domani.\nFu enunciato da naturalisti scozzesi alla fine del XVIII secolo; viene infatti fatto risalire ai lavori del geologo James Hutton (nei quali \u00e8 associato intimamente al concetto di \"ciclicit\u00e0 degli eventi geologici\"), ai lavori di John Playfair e soprattutto ai \"Principles of Geology\" di Charles Lyell (1830). Il corrispondente termine inglese \"Uniformitarianism\" fu coniato nel 1832 da William Whewell il quale cre\u00f2 anche il termine \"Catastrofismo\" al fine di definire le concezioni religiose, molto diffuse fra i protestanti di lingua inglese, secondo le quali la storia della Terra, come un dramma, aveva avuto un inizio distinto con la creazione e procedeva verso la conclusione finale con la fine dei giorni e il Millenarismo.\nForme principali.\nL'uniformitarismo, sebbene considerato spesso un singolo principio, corrisponde in realt\u00e0 a una famiglia di concetti imparentati fra di loro ma non identici. Il paleontologo e teorico dell'Evoluzione Stephen Jay Gould in un lavoro del 1965, ha distinto quattro aspetti: \nIl primo aspetto \u00e8 stato accettato pressoch\u00e9 universalmente ed \u00e8 divenuto rapidamente parte del consenso scientifico; il quarto, al contrario, \u00e8 stato rifiutato pressoch\u00e9 universalmente dalla comunit\u00e0 scientifica fin dalla met\u00e0 del XIX secolo. Il secondo e soprattutto il terzo aspetto sono controversi e, sebbene accettati in misura crescente nel XX secolo, sono rifiutati da alcuni scienziati i quali ritengono che non sia sempre possibile garantire la presunzione dell'uniformit\u00e0.\nUniformitarismo e catastrofismo.\nL'uniformitarismo, o meglio Attualismo, \u00e8 uno dei principi fondamentali della geologia moderna, implica ritenere che fondamentalmente gli stessi processi geologici che operano oggi operarono anche nel passato pi\u00f9 lontano.&lt;br&gt; \nIl suo contrario \u00e8 il catastrofismo, ossia il principio secondo il quale alcune caratteristiche della superficie terrestre sono comparse improvvisamente nel passato, in base a processi geologici radicalmente diversi da quelli che si verificano attualmente.&lt;br&gt;\nS Per esempio, Charles Lyell, esponente dell'uniformitarismo, riteneva che i processi geologici in essere causeranno l'inversione del flusso del Niagara (fiume) e che fra circa 10000 anni le sue acque si dirigeranno verso il Lago Erie con inondazioni catastrofiche di gran parte dell'America settentrionale. \n, secondo cui ci\u00f2 che accade oggi (in ambito astronomico, geologico, paleontologico, ecc.) pu\u00f2 essere usato per interpretare ci\u00f2 che \u00e8 accaduto in passato. Il principio dell'attualismo \u00e8 la pietra angolare della paleoecologia."}
{"id": "1362713", "revid": "121406126", "url": "https://it.wikipedia.org/wiki?curid=1362713", "title": "Condizione di H\u00f6lder", "text": "In matematica, la condizione di Holder \u00e8 una generalizzazione della condizione di Lipschitz.\nSi verificano le seguenti relazioni di inclusione per funzioni definite su un sottoinsieme compatto della retta reale: differenziabilit\u00e0 con continuit\u00e0 \u2286 continuit\u00e0 di Lipschitz \u2286 \u03b1-H\u00f6lderianit\u00e0 \u2286 continuit\u00e0 uniforme \u2286 continuit\u00e0; con 0 &lt; \u03b1 \u22641. \nLa condizione.\nUna funzione di variabile reale formula_1 soddisfa la \"condizione di H\u00f6lder\" di ordine formula_2, con formula_3, se esiste una costante formula_4 tale che: per ogni formula_5\nIl numero formula_2 si dice \"esponente di H\u00f6lder\", mentre formula_8 si dice \"H\u00f6lder-continua\" o \"h\u00f6lderiana\".\nLa condizione, che pu\u00f2 essere definita anche per funzioni tra spazi metrici, generalizza la lipschitzianit\u00e0, che si realizza quando formula_9. Se formula_10, tale condizione si riduce alla limitatezza della funzione. Le uniche funzioni che soddisferebbero la condizione di H\u00f6lder per formula_11 sono quelle costanti, dunque tale caso \u00e8 di poco interesse.\nSe formula_12 ogni funzione h\u00f6lderiana con esponente formula_13 e definita su un sottoinsieme limitato di formula_14 \u00e8 anche h\u00f6lderiana con esponente formula_2. Dunque tutte le funzioni lipschitziane sono formula_2-h\u00f6lderiane.\nSpazio delle funzioni holderiane.\nLo \"spazio di H\u00f6lder\" formula_17 delle funzioni definite nel sottoinsieme aperto formula_18 dello spazio euclideo formula_19, che insieme con le loro derivate fino all'ordine formula_20-esimo soddisfano la condizione di H\u00f6lder con esponente formula_2, \u00e8 uno spazio vettoriale topologico e possiede seminorma data da:\ne quindi si ha:"}
{"id": "1362714", "revid": "44627", "url": "https://it.wikipedia.org/wiki?curid=1362714", "title": "Continuit\u00e0 secondo H\u00f6lder", "text": ""}
{"id": "1362715", "revid": "44627", "url": "https://it.wikipedia.org/wiki?curid=1362715", "title": "Funzione H\u00f6lder-continua", "text": ""}
{"id": "1362716", "revid": "44627", "url": "https://it.wikipedia.org/wiki?curid=1362716", "title": "Funzione h\u00f6lderiana", "text": ""}
{"id": "1362718", "revid": "729019", "url": "https://it.wikipedia.org/wiki?curid=1362718", "title": "Castello di Montgilbert", "text": "Il castello di Montgilbert \u00e8 una fortezza medievale in rovina situata nel comune di Ferri\u00e8res-sur-Sichon, 25\u00a0km a sud-est di Vichy nel dipartimento di Allier in Francia.\nStoria.\nVenne costruito nel XIII secolo su una collinetta in uno dei meandri del Vareille. Un muro di cinta esterno, adattato al terreno, rafforzava la difesa a ovest e a sud, dalla parte in cui il pendio \u00e8 meno scosceso e delimita un cortile basso in cui vivevano i servitori. Questo muro di cinta ha subito modifiche nel XV secolo per essere adattato alla nascente artiglieria: cannoniere, bastione con mura spesse per bloccare l'entrata di origine troppo esposta. Il muro di cinta alto, a pianta quadrata, \u00e8 delimitato da torri dove \u00e8 possibile ancora oggi osservare belle volte (Cappella). Al muro di cinta faceva da corona un cammino di ronda. Una porta dotata di saracinesca, incorniciata da due torri, d\u00e0 accesso al cortile alto dove si trovavano gli alloggi dei signori con il salone dei ricevimenti, le dipendenze con la cucina e il suo grande camino, oltre ai numerosi magazzini: cisterna per l'acqua, silo per il grano e cantine sotto gli alloggi con la loro bella scalinata d'accesso. Una galleria coperta costeggiava gli edifici dalla parte del cortile alto.\nPunto-chiave tra l'Alvernia, il Forez e il Borbonese, Montgilbert viene costruito dalla famiglia Saint-G\u00e9rand, verso il 1250, sotto il regno di Luigi IX. Verso il 1280, viene acquistato dalla famiglia Aycelin, ricchi borghesi alverniati, divenuti nobili successivamente. Per legame matrimoniale, il castello passa alla famiglia de Vienne. Ma dal 1434 al 1439, durante la Guerra dei cent'anni, viene confiscato da Rodrigo di Villandrando, mercenario spagnolo al soldo del re Carlo VII. In questo periodo, vengono effettuate importanti modifiche (bastione, muro di cinta esterno).\nNel corso del Rinascimento, Montgilbert diventa sempre meno luogo di residenza dei proprietari, i Saulx-Tavannes. Le guerre di religione insaguinano il Paese, e il Borbonese \u00e8 definitivamente ricongiunto alla Francia.\nSotto Luigi XIV (1654, 1715), i proprietari abitano a corte. Alcune parti del castello sono abbandonate, e inizia la sua rovina.\nVerso il 1770, l'ultimo erede, Gian Battista Bravard d'Eyssat Duprat, torna a Montgilbert con la madre che, per obbligarlo a lasciare questo castello ormai passato di moda, fa smontare il tetto.\nNel 1793, \u00e8 venduto come bene nazionale.\nNel XIX secolo, funge da cava di pietre per gli abitanti dei dintorni, accelerando cos\u00ec la sua rovina.\nA partire dal XVI secolo, questi edifici vengono modificati al fine di renderli pi\u00f9 confortevoli: apertura di nuove finestre, rampa d'accesso per la postierla.\nSuccessivamente il castello comincia a versare in stato di abbandono, alcune sale restano inutilizzate, parte delle finestre sono murate, fino al totale abbandono nel XVIII secolo.\nIl castello di Montgilbert \u00e8 stato iscritto nell'inventario supplementare dei monumenti storici l'11 ottobre 1930.\n\u00c8 stata creata un'associazione di salvaguardia del sito nel 1974 dopo i primi lavori effettuati nel 1973. Questa associazione \u00e8 sempre attiva e organizza ogni anno dei cantieri di giovani volontari. Questa associazione \u00e8 affiliata all'Union Rempart."}
{"id": "1362719", "revid": "44627", "url": "https://it.wikipedia.org/wiki?curid=1362719", "title": "Spazio di H\u00f6lder", "text": ""}
{"id": "1362721", "revid": "64718", "url": "https://it.wikipedia.org/wiki?curid=1362721", "title": "Ludwig Binswanger", "text": "Massimo esponente dell'analisi esistenziale e della psichiatria fenomenologica, fu oppositore della nosografia psichiatrica di Emil Kraepelin, in ci\u00f2 traendo spunto in un primo momento dall'esistenzialismo di Heidegger e, dopo le critiche di quest'ultimo alla sua interpretazione di \"Essere e Tempo\" presente nei \"Seminari di Zollikon\", interessandosi alla fenomenologia di Husserl per la ricerca nel campo della salute mentale; oggetto del suo studio fu in particolare la schizofrenia.\nPer Binswanger, poich\u00e9 nel suo esistere l'uomo \u00e8 sempre in un rapporto non disinteressato nei confronti delle cose, degli oggetti della realt\u00e0 in cui \u00e8 gettato, i quali vengono sempre ad assumere, per lui, significati e valori, ed essendo l'esistenza concepita in termini di possibilit\u00e0, la malattia mentale \u00e8 uno dei modi di porsi dell'essere umano, una modalit\u00e0 del suo \"essere-nel-mondo\", una peculiare disposizione soggettiva o un atteggiamento individuale nei confronti della realt\u00e0 e della vita interpersonale, all'interno dell'esistenza stessa. Il rispetto del mondo dello psicotico e dei suoi modi di essere, \u00e8 il principio fondamentale della visione di Binswanger, che lo condurr\u00e0 appunto ad un'analisi fenomenologica dell'esistenza umana. Invero, la fenomenologia e l'esistenzialismo, quali correnti filosofiche, saranno i presupposti cardine del suo indirizzo, per il quale l'uomo \u00e8 \"essere-nel-mondo\" la cui esistenza rappresenta la condizione medesima dell'essere e della conoscenza; in questo senso, anche la psicopatia \u00e8 un modo di essere nel mondo in quanto il malato \u00e8 un soggetto che sta fornendo la sua risposta, unica e irripetibile, al \"fondamento\" stesso dell'esistenza. \nRispetto a Freud, Binswanger non condivide l'idea secondo cui la psiche dell'individuo sia mossa in modo esclusivo dall'Es e dalle sue pulsioni. Egli definisce\u00a0\u2013 d'accordo con Karl Jaspers \u2013 l'uomo freudiano come \"uomo natura\" ridotto a oggetto di ricerca naturalistica, chiuso tra pulsione e illusione. Per Binswanger deve esserci qualcosa di pi\u00f9, una dinamica diversa che provoca piacere. Sente quindi l'esigenza di effettuare un'analisi epistemologica approfondita dello statuto fondazionale della psicologia, prendendo in considerazione, oltre ad alcune correnti della filosofia, il S\u00e9, il piacere e gli oggetti. Per Binswanger, la fenomenologia \u00e8 la base fondativa della psicopatologia e di ogni possibile psicoterapia.\nBiografia.\nLudwig Binswanger nasce a Kreuzlingen, in Svizzera, il 13 aprile del 1881, in una famiglia di illustri psichiatri: il nonno paterno Ludwig (1820-1880), il padre Robert (1850-1910) e lo zio paterno Otto (1852-1929). Trascorre l'infanzia proprio nell'abitazione annessa\u00a0\u2013 come era d'uso all'epoca\u00a0\u2013 alla casa di cura per malattie nervose e mentali (\"Sanatorium Bellevue\") fondata nel 1857 dal nonno Ludwig che la dirige fino al 1880, quando gli subentra il figlio Robert. Ludwig cresce cos\u00ec a diretto contatto con i pazienti della clinica\u00a0\u2013 secondo una tradizione dell'epoca per la quale anche la famiglia del medico doveva essere al servizio dei malati che curava\u00a0\u2013 in un ambiente in cui si cercava di coniugare armonicamente il contesto ospedaliero (pi\u00f9 istituzionale) con quello familiare (pi\u00f9 umano e meno alienante).\nDopo gli studi liceali classici a Costanza e Schaffhausen, nel 1900 si iscrive alla Facolt\u00e0 di Medicina e Chirurgia dell'Universit\u00e0 di Losanna, ma frequenta poi anche le universit\u00e0 di Heidelberg e di Zurigo, laureandosi in quest'ultima nel 1906. Subito dopo entra all'Ospedale psichiatrico di Zurigo, nella famosa clinica Burgh\u00f6lzli diretta da Eugen Bleuler, unendosi al gruppo diretto da Carl Gustav Jung con cui si specializza in psichiatria nel 1907 e grazie al quale conoscer\u00e0, a Vienna, Sigmund Freud, con cui inizier\u00e0 un'amicizia professionale e umana che durer\u00e0 fino alla morte di Freud (avvenuta nel 1939). Aderisce cos\u00ec alla psicoanalisi. \nNel 1908 si reca alla clinica universitaria per malattie nervose e mentali dell'Universit\u00e0 di Jena diretta dallo zio Otto, docente di psichiatria, tra l'altro allievo di Jean-Martin Charcot e psichiatra personale di Friedrich Nietzsche. Nel 1909 ritorna alla clinica di famiglia Sanatorium Bellevue, di cui prende la direzione nel 1911 dopo la morte prematura del padre, incarico che terr\u00e0 fino al 1956, quando gli subentrer\u00e0 il figlio Wolfgang (1914-1993). Il \"Sanatorium Bellevue\", sotto la sua direzione, diventer\u00e0 punto di riferimento internazionale per medici, psicologi e filosofi che vogliono confrontarsi con il suo nuovo indirizzo, l'antropoanalisi o \"Daseinanalyse\", in cui coniuga magistralmente la psichiatria e la psicoanalisi con le teorie filosofiche heideggeriane e husserliane.\nIntellettuale di ampia e profonda cultura scientifica e umanistica, capace di intessere originali quanto innovativi accostamenti fra ambiti disciplinari tradizionalmente lontani, nel 1946 riceve la laurea \"ad honorem\" in Filosofia dall'Universit\u00e0 di Basilea, nonch\u00e9, nel 1956, la medaglia \"Goldene Kraepelin-Medaille\", uno dei maggiori riconoscimenti internazionali per la psichiatria. Dal 1956 fino agli ultimi giorni della sua vita, si dedica alla ricerca, nonch\u00e9 a rivedere e approfondire la sua teoria antropoanalitica, scrivendo altres\u00ec alcune memorie storiche e autobiografiche. Nel 1961, \u00e8 eletto senatore onorario dell'Accademia svizzera delle scienze mediche.\nMuore nella sua citt\u00e0 natale, il 5 febbraio del 1966.\nPensiero: alcune linee generali.\nLegato a Freud da sincera amicizia e stima, la sua concezione dell'uomo ha profonde radici filosofiche, in particolare nel pensiero di Husserl e Heidegger, rintracciabile in quasi ogni suo scritto, tanto che egli stesso si definisce, nelle sue ultime opere, filosofo. Forse mai come in Binswanger i confini fra psichiatria e filosofia si sfumano fino a perdersi nel tentativo, riuscito, di delineare una visione totale dell'uomo, fatto di corpo e di anima; di un uomo che si contrappone all\u2019\"homo natura\" di Freud e, in un certo senso, di tutta la psichiatria e psicopatologia classica, per divenire l\"'homo existentia\". \nPer lo sviluppo del suo pensiero, decisivi furono due lavori di Heidegger, l'opera Essere e Tempo del 1927 e l'articolo Dell'essenza del fondamento del 1929 (poi esteso nello stesso anno a monografia dal titolo L'essenza del fondamento), dove in parole povere il filosofo tedesco aveva configurato l'uomo non come un oggetto tra gli oggetti (o meglio, come un ente tra gli enti), ma come un ente del tutto distinto dagli altri enti in quanto caratterizzato intrinsecamente dal suo interrogarsi sull'essere, sul mondo in cui si trova gettato, qui e ora; una condizione propria solo dell'esistenza umana, per la quale Heidegger conia un termine specifico per designarla, cio\u00e8 Dasein, ovvero l\u2019\"Esser-ci\" (da: \"sein\" = \"essere\" e \"da\" = \"ci\"). \nL'uomo nel suo significato dell'Esser-ci.\nStigmatizzando dunque la classica concezione psicologica in cui il soggetto \u00e8 separato dall'oggetto, nonch\u00e9 superando il dualismo sano/malato che vede quest'ultimo come l\u2019\"altro\" mentalmente malato (quindi, diverso dal sano), Binswanger difatti si interessa all'analisi della persona nella sua totalit\u00e0 in quanto essere-che-\u00e8-nel-mondo, in particolare come essa si declina corporalmente nel mondo; come essa vive nel mondo in quanto corpo; come essa esprime la sua dimensione corporea. Non esiste una storia di vita senza un organismo umano e viceversa. Gli interessa \"il corpo che sono\" (\"Leib\"), non solo il \"corpo che ho\" (\"K\u00f6rper\"): la vera psicologia studia il \"Leib\", e perci\u00f2 diventa antropoanalisi. Ed \u00e8 quanto mai necessario che i medici prendano in considerazione anche il \"Leib\", e non solo il \"K\u00f6rper\".\nPertanto lo studio di Binswanger si rivolge alla persona nel suo esser-ci \"per\" e \"con\" l'altro, che si realizza attraverso la sua possibilit\u00e0 di declinarsi attraverso l'amore. Bisogna, quindi, sottrarre la malattia mentale alla prospettiva esplicativa che la vede un mero accadimento naturale o spirituale, quindi cercare di comprenderla in base alla possibilit\u00e0 \u00aboriginaria della condizione umana\u00bb, attraverso le correnti esistenzialistiche e fenomenologiche.\nProprio grazie al pensiero heideggeriano, Binswanger conduce un'analisi rigorosa e complessiva dell'uomo come presenza (\"Dasein\") la quale permette di superare le dicotomie storiche sano/malato, normale/anormale. Di fronte al \u00abdisordine\u00bb della follia, si dovrebbe evitare di ordinare i dati clinici secondo i principi della psichiatria e della psicopatologia, per trasformali in sintomi, bens\u00ec si dovrebbe cercare di ricondurli globalmente a un altro tipo di ordine, reso possibile appunto dalla nuova interpretazione di questi dati come le risultanze di particolati modalit\u00e0 (\"Weisen\") della presenza, del suo manifestarsi o dispiegarsi (\"Daseinsgang\"), quindi del suo realizzarsi (\"Daseinsvollzug\"). La comparazione non deve quindi condursi sulla base di somiglianze e differenze di sintomi e sindromi, ma sulla scorta di determinati svolgimenti e realizzazioni della presenza.\nEsistenza autentica ed inautentica.\nBinswanger considera \"autentica\" un'esistenza legata a un progetto di trascendenza; \"inautentica\" quando l'essere \u00e8 confinato nelle limitazioni dell'autonomia (cio\u00e8 mancanza di libert\u00e0, ovvero l'essere costretto a essere, non essere capace di affermare la propria indipendenza dal mondo).\nInfatti, ritiene che la libert\u00e0 sia limitata, in quanto condizionata da un \"esistenziale a priori\", ovvero il cosiddetto \"fondamento\": se lo si rispetta, si avr\u00e0 una vita \u00abautentica\u00bb, si avr\u00e0 la possibilit\u00e0 di sviluppare le proprie potenzialit\u00e0, riconoscendosi nell'esistenza che si conduce, altrimenti si andr\u00e0 incontro a un'esistenza \u00abinautentica\u00bb, si sar\u00e0 deboli, non si svilupperanno i propri potenziali, e si vivr\u00e0 con un senso di colpa perenne, in quanto si \u00e8 tradito il proprio \"fondamento\".\nConcetto di maturazione.\nEgli identifica la maturit\u00e0 nel processo secondo cui l'essere umano raggiunge un rapporto autentico con il mondo, laddove la relazione non \u00e8 fine a s\u00e9 stessa, ma serve a un fine che trascende e oltrepassa la persona stessa.\nLa malattia mentale e la cura.\nPer Binswanger, la malattia mentale nasce quando la persona non riesce a trascendere e autodeterminare il proprio modo di essere. L'amore costituisce il modo di trascendere il mondo in cui la persona si annulla e si abbandona (per causa nostra); prendersi cura invece \u00e8 il modo di trascendere il mondo \"per propria causa\". \u00c8 chiaro quindi che Binswanger studia la persona vista come plurale (il \"noi\"), e concepisce l'autorealizzazione come progetto da realizzare, persona da amare.\nL'obiettivo del metodo fenomenologico, secondo Binswanger, consiste nel guardare alla sofferenza del malato mettendo da parte pregiudizi e schemi interpretativi, per lasciare spazio ad una \u00abosservazione categoriale\u00bb del paziente, del suo linguaggio, della sua modalit\u00e0 di relazionarsi alle cose ed alle persone, nonch\u00e9 al senso che per lui assumono.\nLa malattia esprime una \"situazione\" insostenibile, inerente non tanto al trauma psichico passato\u00a0\u2013 che pur viene considerato\u00a0\u2013 quanto piuttosto al \"significato\" che continua ad essere attivo e vivo nel presente. La responsabilit\u00e0 del paziente, che non pu\u00f2 comunque cancellare il suo \"fondamento esistenziale\", consiste nell'impegno ad orientarsi ed assestarsi verso una nuova modalit\u00e0 di \"essere-nel-mondo\", unica direzione per raggiungere l'autenticit\u00e0 dell'esistenza. Lo psicoterapeuta, dunque, dovrebbe aiutare il paziente a prendere atto di tutti quegli aspetti della sua esistenza adombrati da inautenticit\u00e0 e alienazione."}
{"id": "1362724", "revid": "118834", "url": "https://it.wikipedia.org/wiki?curid=1362724", "title": "Il lutto si addice a Elettra", "text": ""}
{"id": "1362727", "revid": "110157", "url": "https://it.wikipedia.org/wiki?curid=1362727", "title": "Funzioni di Lommel", "text": "In matematica, con funzioni di Lommel, in riferimento a Eugen von Lommel, vengono identificati diversi tipi di funzioni tra cui le soluzioni dell'equazione di Lommel, una generalizzazione dell'equazione di Bessel. Esse possono essere:\nFunzioni di Lommel dipendenti da una sola variabile.\nLe funzioni di Lommel dipendenti da una sola variabile formula_2 e formula_3 soddisfano l'equazione differenziale lineare detta equazione di Lommel: \nLa funzione formula_2 \u00e8 la soluzione, sviluppabile come serie di potenze: \nLe soluzioni dell'equazione differenziale lineare sono formula_13 dove formula_14 sono funzioni di Bessel. \nLa funzione di Lommel formula_3 \u00e8 definita come: \nLe funzioni di Anger, le funzioni di Weber e le funzioni di Struve sono casi particolari delle funzioni di Lommel.\nFunzioni di Lommel dipendenti da due variabili.\nLe funzioni formula_6 e formula_7 sono definite come serie di Neumann, ossia come uno sviluppo costruito sulle funzioni di Bessel: \nQueste funzioni sono importanti nella teoria della diffrazione. "}
{"id": "1362731", "revid": "884077", "url": "https://it.wikipedia.org/wiki?curid=1362731", "title": "Rugby Viadana 2005-2006", "text": ""}
{"id": "1362739", "revid": "599013", "url": "https://it.wikipedia.org/wiki?curid=1362739", "title": "Neil Jenkins", "text": "Fino al 2008 fu detentore del record internazionale di punti marcati in \"test match\", poi superato dall'inglese Jonny Wilkinson: al 2013 \u00e8 terzo in tale classifica, bench\u00e9 tuttora miglior marcatore della Nazionale gallese, del cui staff tecnico fa parte dal 2004, anno del suo ritiro.\nBiografia.\nNativo di Church Valley, nel circondario di Rhondda, figlio di un commerciante di rottami scomparso nel 2012, Jenkins inizi\u00f2 a giocare a rugby nel club del villaggio, il Llantwit Fardre, prima di entrare nel , club con cui esord\u00ec in campionato nel 1990.\nGi\u00e0 meno di un anno dopo l'esordio in prima squadra debutt\u00f2 in Nazionale gallese durante il Cinque Nazioni 1991, una sconfitta contro l' a Cardiff che tuttavia vide a tabellino i primi tre punti di Jenkins.\nNon fu convocato per la , ma gi\u00e0 dal Cinque Nazioni successivo fu impiegato in pianta stabile in Nazionale, tanto da collezionare presenze in 11 edizioni consecutive del Torneo, fino al , vincendo l'edizione del .\nFu apertura titolare del Galles alla in Sudafrica, ma il picco della sua carriera avvenne due anni pi\u00f9 tardi ancora in tale Paese durante il vittorioso \"tour\" dei British and Irish Lions: schierato titolare in tutti e tre i \"test match\" contro gli \"Springbok\" realizz\u00f2 41 punti sui 59 realizzati dai Lions, dando un contributo decisivo alla vittoria nei due incontri iniziali.\nAncora, fu titolare alla nel Regno Unito, durante la quale batt\u00e9 il record di punti internazionali, precedentemente detenuto da Michael Lynagh: fu durante l'incontro con , nel corso del quale Jenkins totalizz\u00f2 la sua 72\u00aa presenza per il Galles (record nazionale) e super\u00f2 il primato precedente di 911 punti marcati in \"test match\"\u00a0; per tale \"performance\" a fine anno fu insignito dell'onorificenza di membro dell'Ordine dell'Impero Britannico.\nNel 2001 prese parte al suo ultimo \"tour\" dei British Lions, in Australia, con una sola presenza nei \"test match\".\nFu apertura titolare del Galles alla in Sudafrica, ma il picco della sua carriera avvenne due anni pi\u00f9 tardi ancora in tale Paese durante il vittorioso \"tour\" dei British and Irish Lions: schierato titolare in tutti e tre i \"test match\" contro gli \"Springbok\" realizz\u00f2 41 punti sui 59 realizzati dai Lions, dando un contributo decisivo alla vittoria nei due incontri iniziali.\nLe sue ultime presenze con il Galles risalgono al 2002, poi nel maggio 2003 annunci\u00f2 il suo ritiro internazionale con un record di 1\u00a0090 punti (1\u00a0049 per il e 41 per i British Lions), primato che resist\u00e9 per ulteriori cinque anni fino a quando l'inglese Jonny Wilkinson lo super\u00f2 nel marzo 2008.\nJenkins si ritir\u00f2 definitivamente al termine della stagione 2003-04 di Celtic League, trascorsa nella effimera \"franchise\" dei Celtic Warriors che durarono una sola stagione.\nDopo il ritiro divenne allenatore ai calci della Nazionale gallese, incarico tuttora ricoperto, e nel 2009 fu chiamato a ricoprire analogo compito nella selezione dei British Lions; nel 2013, pur mantenendo lo stesso ruolo, fu nominato assistente allenatore dal C.T. della selezione Warren Gatland in occasione del \"tour\" in Australia, che i Lions vinsero per 2 incontri a 1."}
{"id": "1362746", "revid": "1983214", "url": "https://it.wikipedia.org/wiki?curid=1362746", "title": "\u0218icula", "text": "\u0218icula (in ungherese \"Sikula\") \u00e8 un comune della Romania di abitanti, ubicato nel distretto di Arad, nella regione storica della Transilvania.\nIl comune \u00e8 formato dall'unione di 3 villaggi: Cherelu\u0219, Gurba, \u0218icula.\nL'esistenza di \u0218icula risulta documentata dal 1334, ma pi\u00f9 antico risulta il villaggio di Gurba, citato in documenti del 1213."}
{"id": "1362748", "revid": "108678", "url": "https://it.wikipedia.org/wiki?curid=1362748", "title": "Volkswagen Tipo 1", "text": ""}
{"id": "1362749", "revid": "75549939", "url": "https://it.wikipedia.org/wiki?curid=1362749", "title": "Maggiolino Volkswagen", "text": ""}
{"id": "1362755", "revid": "580197", "url": "https://it.wikipedia.org/wiki?curid=1362755", "title": "George Armitage Miller", "text": "\u00c8 stato uno dei fondatori e massimi esponenti storici della psicologia cognitiva. \u00c8 noto anche per aver gettato le basi della psicolinguistica, con il testo \"Linguaggio e comunicazione\" (1951).\nBiografia.\nDurante la sua formazione si concentr\u00f2 sullo studio della parola e del linguaggio e pubblic\u00f2 diversi articoli su questi temi, ponendo particolare attenzione agli aspetti matematici, computazionali e psicologici del campo. Quando avvi\u00f2 la sua carriera la teoria regnante in psicologia era il comportamentismo, che esaminava solo il comportamento osservabile rifuggendo ogni tentativo di studiare i processi mentali. Lavorando all'Universit\u00e0 di Harvard, al MIT e all'Universit\u00e0 di Princeton, Miller mise a punto delle tecniche sperimentali per studiare la psicologia dei processi mentali, collegando il nuovo campo della psicologia cognitiva al pi\u00f9 ampio ambito delle scienze cognitive tra cui la teoria della computazione e la linguistica.\nScrisse uno dei pi\u00f9 noti e fondamentali testi del cognitivismo, \"Piani e struttura del comportamento\" (1960), assieme a Eugene Galanter ed a Karl Pribram. \nAssieme a Bruner fond\u00f2 il \"Center of Cognitive Studies\" ad Harvard. Fu noto anche per la sua concettualizzazione della memoria come \"elaborazione dell'informazione\"; questa linea di ricerca lo port\u00f2 a scrivere l'articolo che forse lo ha reso pi\u00f9 celebre: \"The Magical Number Seven, Plus or Minus Two: Some Limits on Our Capacity for Processing Information\" (\"Il magico numero sette, pi\u00f9 o meno due\"), apparso nel 1956 nella \"Psychological Review\".\nIn questo articolo Miller evidenzi\u00f2 come il numero di informazioni (raggruppate, denominate \"chunk\") che la memoria pu\u00f2 contenere \u00e8 solitamente di sette, pi\u00f9 o meno due (dunque in un range che va da cinque a nove), e che tale \"numero magico\" permane costante nel corso della vita di un individuo."}
{"id": "1362756", "revid": "767487", "url": "https://it.wikipedia.org/wiki?curid=1362756", "title": "Casimiro Turletti", "text": "Note biografiche.\nPersonaggio di spicco della societ\u00e0 saviglianese, il canonico, \"decano della collegiata di sant'Andrea di Savigliano\", cavaliere dell'Ordine dei Santi Maurizio e Lazzaro, membro dell'Accademia di Storia Ecclesiastica Subalpina, \u00e8 l'autore della \"Storia di Savigliano corredata di documenti\", Savigliano 1879 - 1886, 4 volumi. L'opera resta tuttora il lavoro storiografico pi\u00f9 completo effettuato sulla sua citt\u00e0, pi\u00f9 volte riedito in anastatica.\nLa storia affronta, cronologicamente, oltre diciannove secoli di vita della citt\u00e0, dalle testimonianze superstiti dell'epoca romana sul territorio, sino alla fine del XIX secolo: le sue ricerche si fondano sui documenti reperiti negli archivi locali e in quelli dello Stato.\nIl lavoro di Turletti, con i suoi cospicui riferimenti archivistici, \u00e8 fondamentale in particolare per la storia dell'arte del Saviglianese e del Saluzzese ed in generale per il Piemonte.\nOltre alla Storia di Savigliano, \u00e8 autore di studi sulle societ\u00e0 di assistenza degli emarginati, sulla fondatrice dell'Istituto delle Rosine, Rosa Govone, sul pittore Pietro Ayres.\nDi particolare interesse \u00e8 uno studio sulla Rivoluzione del 1797 in Fossano e Racconigi edito nella \"Miscellanea di storia italiana\" 3\u00aa serie, vol. XXXIV.\nI manoscritti della \"Storia di Savigliano\" e di alcuni altri suoi studi sono conservati nel Museo civico \" A.Olmo\" di Savigliano."}
{"id": "1362757", "revid": "287204", "url": "https://it.wikipedia.org/wiki?curid=1362757", "title": "\u0218ilindia", "text": "\u0218ilindia \u00e8 un comune della Romania di 888 abitanti, ubicato nel distretto di Arad, nella regione storica della Transilvania.\nIl comune \u00e8 formato dall'unione di 5 villaggi: Camna, Ierco\u0219eni, Luguz\u0103u, Satu Mic, \u0218ilindia.\nL'esistenza di \u0218ilindia risulta documentata dal 1334.\nNel 1967 sono stati scoperti nel territorio del comune numerosi reperti di un insediamento di Daci risalenti al I secolo a.C.\nIl monumento pi\u00f9 significativo del comune \u00e8 la chiesa in legno di Ierco\u0219eni."}
{"id": "1362758", "revid": "287204", "url": "https://it.wikipedia.org/wiki?curid=1362758", "title": "Silindia", "text": ""}
{"id": "1362760", "revid": "726373", "url": "https://it.wikipedia.org/wiki?curid=1362760", "title": "Viaggio in paradiso", "text": "Viaggio in paradiso (\"Captain Stormfield's Visit to Heaven\", 1909) \u00e8 l'ultimo romanzo pubblicato da Mark Twain.\nConsiste in un lungo racconto fantastico sulla vita ultraterrena vista attraverso gli occhi del capitano Eli Stormfield di San Francisco. \u00c8 ispirato a una vera figura di marinaio, Edgar (Ned) Wakeman, che lo scrittore aveva conosciuto nel 1866 a bordo del piroscafo \"America\" e che effettivamente gli narr\u00f2 una simile avventura.\nTwain, per\u00f2, non mise subito l'opera nero su bianco ma (stilando nel tempo numerosi abbozzi rimasti inediti) la tenne in sospeso fino agli ultimi anni di vita, quando dapprima ne pubblic\u00f2 un \"estratto\" (sull\"'Harper's Magazine\", in due riprese) e finalmente la diede alle stampe.\n\"Viaggio in paradiso\" prende di mira il tradizionale immaginario religioso dell'aldil\u00e0, sovvertendone gli stereotipi. L'impianto satirico emerge pi\u00f9 intensamente nella seconda parte: una sorta di appendice dedicata ad Andrew Langdon, zio della moglie di Twain, Olivia.\nTrama.\nPrima parte: Visita del capitano Stormfield in paradiso.\nIl capitano Elias Stormfield di San Francisco (secondo il racconto che egli stesso fa al reverendo Peters) muore durante una traversata, alle 12,14 di un giorno di navigazione. Subito il suo spirito si libra in volo sopra l'oceano, alla velocit\u00e0 della luce, e in otto minuti raggiunge e attraversa il sole. Stormfield si rende conto di essere morto e, pur nella convinzione di star volando verso l'inferno, si gode la nuova condizione.\nDi l\u00ec a poco al viaggio si uniscono nuove anime: via via si riunisce cos\u00ec una \"flotta\" sempre pi\u00f9 numerosa che il capitano si prende la briga di \"comandare\" fino alla m\u00e8ta. Attraverso le esperienze dei compagni di viaggio, Stormfield inizia a comprendere quanto la morte sia effettivamente una pena, e nient'affatto un sollievo. Un padre ebreo (a cui egli ha incautamente suggerito di essere diretti all'inferno), si dispera di non poter mai pi\u00f9 rivedere sua figlia, morta bambina. Un innamorato suicida scopre con sgomento di essere stato riamato.\nLo spazio e il tempo sono naturalmente astronomici e la comitiva viaggia per molti anni, finch\u00e9 Stormfield, incuriosito da un'enorme cometa (in realt\u00e0 una \"nave\" diabolica), devia leggermente dalla rotta per sfidarla in velocit\u00e0. Sconfitto, torna sui propri passi. Ma la deviazione \u00e8 stata fatale, e il capitano si ritrova nel paradiso sbagliato, dove affluiscono le anime di altri pianeti.\nA fatica, gli addetti allo smistamento si ricordano del pianeta Terra (che essi chiamano per\u00f2 \"Verruca\"). Stormfield si sente a disagio, circondato com'\u00e8 da individui d'aspetto alieno e privo dei tradizionali accessori: l'aureola, l'arpa, le ali. Viene pertanto rapidamente reindirizzato al paradiso di competenza, e qui rifornito del necessario.\nDa questo momento il capitano sperimenta l'assurdit\u00e0 delle concezioni terrestri del paradiso. Gli oggetti che ha tanto desiderato servono a poco. Dopo una noiosissima giornata trascorsa a cantare sempre lo stesso motivo, il nuovo arrivato si rende conto dell'assurdit\u00e0 di proseguire in eterno. Non va meglio con le ali: esse non hanno alcuna utilit\u00e0 e provocano anzi una serie di grotteschi incidenti.\nStormfield fa allora la conoscenza di un vecchio angelo di nome Sandy McWilliams, che gli apre definitivamente gli occhi. L'armamentario \u00e8 in realt\u00e0 del tutto inutile: al massimo ha funzione ornamentale. Unicamente, viene fornito in risposta ai desideri di chi, per tutta la vita, si \u00e8 immaginato in paradiso con l'aureola, l'arpa, le ali.\n\u00c8 per\u00f2 lo stesso concetto terrestre della beatitudine esce completamente stravolto. La vita eterna non \u00e8 riposo, poich\u00e9 l'ozio opprime, e tutti subito si accorgono di dover cercare un'occupazione. La felicit\u00e0 non \u00e8 affatto assoluta: non c'\u00e8 infatti alcuna felicit\u00e0 se non nel sollievo da una sofferenza; in paradiso esistono quindi dolori, seppur di breve durata.\nIn compenso, si pu\u00f2 veder esaudito quasi ogni desiderio. \u00c8 per questo, ad esempio, che i vecchi ottengono di ringiovanirsi. McWilliams, per\u00f2, ha l'apparenza di un uomo anziano. Egli spiega che tornare giovani non \u00e8 affatto una buona idea. Il divario esperienziale con i nuovi coetanei e l'impossibilit\u00e0 di qualsiasi dialogo con loro fanno s\u00ec che tutti, prima o poi, rinuncino all'effimero capriccio e tornino vecchi.\nCome se non bastasse, in paradiso non c'\u00e8 affatto uguaglianza. Il regno dei cieli \u00e8 infatti una vera e propria monarchia, con tutti i suoi dislivelli sociali. I nobili (patriarchi e profeti) rarissimamente degnano gli inferiori. A causa della loro et\u00e0 immemorabile sono infatti troppo progrediti, ormai, per sopportare conversazioni banali. La loro fama inoltre li rende troppo amb\u00ecti: di conseguenza, non hanno tempo per accontentare tutti coloro che desiderano incontrarli. Al livello di questi nobili non si trovano, per\u00f2, solo i profeti tradizionali. Perfetti sconosciuti a cui in vita \u00e8 stata negata la possibilit\u00e0 di esprimere il loro talento assurgono al rango di profeti in paradiso.\nA questa giusta compensazione fa da contraltare una grossolana ingiustizia: un semplice barista, convertitosi in extremis, viene ricevuto con tutti gli onori dai patriarchi Esa\u00f9 e Mos\u00e8. Ci\u00f2 dipende dal fatto che, nella concezione terrena, il peccatore pentito merita i riguardi maggiori: l'uomo, morendo, si aspettava quindi un simile trattamento. E, si sa, in paradiso nessun desiderio (se non sacrilego) deve mai restare deluso.\nSeconda parte: Lettera dell'angelo del protocollo.\nAllegato alla vicenda del capitano Stormfield, un documento burocratico, firmato dall'angelo del protocollo, \u00e8 indirizzato ad Andrew Langdon. \u00c8 una risposta alle preghiere rivolte dall'uomo, che \u00e8 stato classificato a un basso livello di valore avendone perso molto da quarant'anni prima. Le richieste vengono distinte in preghiere pubbliche e suppliche segrete del cuore. Queste ultime prevalgono, pur essendo in realt\u00e0 egoiste e cattive: richieste di profitto, auguri di morte, maledizioni. Langdon viene accontentato proprio perch\u00e9 di basso livello, a titolo di incoraggiamento. Non solo, ma ci\u00f2 che glielo fa meritare \u00e8 una \"buona azione\" assolutamente ridicola: ricchissimo, si \u00e8 privato di soli quindici dollari in favore di una cugina vedova che gliene chiedeva cinquanta. Avaro com'\u00e8, il suo sacrificio viene infatti stimato pi\u00f9 grande di un martirio. La lettera si conclude con il resoconto della commozione dei patriarchi, e l'anticipazione che anche Langdon, come il barista, sar\u00e0 accolto in cielo con tutti gli onori."}
{"id": "1362761", "revid": "205250", "url": "https://it.wikipedia.org/wiki?curid=1362761", "title": "Eugen von Lommel", "text": "\u00c8 noto per il polinomio di Lommel e le funzioni di Lommel. \u00c8 stato anche relatore di dottorato di Johannes Stark, Premio Nobel per la fisica nel 1919.\nLommel \u00e8 nato a Edenkoben nella Renania-Palatinato. Ha studiato Matematica e Fisica a Monaco di Baviera tra il 1854 e il 1858. Dal 1860 al 1865 \u00e8 stato professore di fisica e chimica alla scuola cantonale di Svitto. Tra il 1865 e il 1867 ha insegnato in scuole superiori a Zurigo e contemporaneamente \u00e8 stato docente privato nell'universit\u00e0 locale (Politecnico di Zurigo). Tra il 1867 e il 1868 \u00e8 nominato professore ordinario di fisica all'Accademia di Hohenheim. Infine ricopr\u00ec la cattedra di fisica sperimentale nel 1868 per poi trasferirsi definitivamente a Monaco nel 1886, dove mor\u00ec."}
{"id": "1362762", "revid": "15756", "url": "https://it.wikipedia.org/wiki?curid=1362762", "title": "Strictly Physical (singolo)", "text": "Strictly Physical \u00e8 una canzone pop scritta da Christian Ballard, Tim Hawes, Pete Kirtley, Obie Mhondera e Andrew Murray per il trio pop tedesco Monrose per il loro secondo album \"Strictly Physical\". \u00c8 stato pubblicato come secondo singolo il 14 settembre 2007.\nVideo musicale.\nIl video \u00e8 stato filmato tra il 27 e il 29 agosto in Germania. La premi\u00e8re del video \u00e8 stata fatta il 12 settembre 2007 sul sito ufficiale della band.\nAndamento in classifica.\n\"Strictly Physical\" ha debuttato alla posizione numero 6 nella classifica dei singoli tedesca, diventato il quarto singolo top-ten delle Monrose in Germania. In Austria, la canzone \u00e8 entrata in classifica alla posizione numero 20 solo con il conteggio dei download."}
{"id": "1362764", "revid": "2091899", "url": "https://it.wikipedia.org/wiki?curid=1362764", "title": "Episodi di My Name Is Earl (terza stagione)", "text": "La terza stagione della serie televisiva My Name Is Earl \u00e8 stata trasmessa in prima visione negli Stati Uniti d'America da NBC dal 4 ottobre 2007 all'8 maggio 2008.\nIn Italia \u00e8 andata in onda in prima visione su Italia 1 dal 17 novembre 2010 al 16 dicembre 2010.\nIl mio nome \u00e8 detenuto 28301-016 (1\u00aa e 2\u00aa parte).\nTrama.\nEarl, alla fine del processo (\"Il processo\"), era stato rinchiuso nel carcere della contea di Camden County con il suo amico Ralph Mariano. Una mattina Earl si sveglia e scopre che Ralph \u00e8 fuggito tramite un condotto nascosto dietro ad un poster. Due guardie carcerarie credono che anche Earl voglia fuggire e lo mandano a vivere nello stanzone comune. In questi giorni Earl scopre che in carcere tutti fanno parte di una banda e ogni banda \u00e8 divisa dal colore della propria pelle. Earl per\u00f2 non riesce a ritrovarsi in nessuna di queste. Girando un po' in giro durante l'ora d'aria, Earl incontra il suo amico Sonny. Questo gli racconta che lui \u00e8 in carcere da 3 anni e l'unico modo per sopravvivere \u00e8 nascondersi. Sonny fa vedere ad Earl che deve sempre stare nascosto dietro ad alcuni detenuti pi\u00f9 grassi di lui, cos\u00ec da potersi nascondere. Passano i giorni e sembra proprio che il metodo di Sonny dia buoni risultati. Intanto Randy si sente troppo solo a vivere senza di Earl e Joy decide di tenerlo finch\u00e9 non Earl non uscir\u00e0 di prigione. Un giorno come altri, Earl in carcere incontra un suo vecchio nemico: Glen. Quando Earl era giovane, e gi\u00e0 allora era un ladro, un giorno si fece aiutare da un boy-scout a compiere un furto, ovviamente questo ragazzo non era al corrente di compiere un reale furto. Durante il furto Glen venne beccato dalla polizia ma Earl riusc\u00ec a fuggire. Da quel momento in poi Glen visse sempre all'interno di una prigione. Earl si ricorda di averlo aggiunto alla lista sotto al punto n\u00ba 100. Sonny fa subito a confessare a Glen che Earl si trova in carcere, questo perch\u00e9 Sonny aveva un debito in sospeso con Glen. Glen vede Earl e cerca di assalirlo, ma due guardie carcerarie lo fermano e lo mandano nel \"forno\" ovvero una piccolissima cella posta al limite del penitenziario. Earl va a parlare a Sonny del perch\u00e9 lo avesse tradito e questo gli dice del suo conto in sospeso. Inavvertitamente Earl spinge una sedia contro il tavolo delle guardie e queste lo mandano dentro al \"forno\". Earl e Glen ora sono da soli anche se in due celle una di fronte all'altra. Sotto i loro piedi c'\u00e8 solo terra che pu\u00f2 essere scavata e usata come tramite tra le due celle. Glen quindi comincia a scavare cercando di raggiungere Earl, e questo per pareggiare la terra spostata da Glen ne rimette altra dove questo scavava. Alla fine i due si accorgono di non riuscire pi\u00f9 a muoversi dalla stanchezza. Earl chiede a Glen come potevano pareggiare i conti, senza parlargli della lista, e questo gli dice che se vuole cancellarlo deve fabbricargli una lama. Earl riesce a fabbricare una lama e la d\u00e0 a Glen, ma questo lo accoltella ad un braccio. Prontamente il medico del carcere gliela estrae e lo disinfetta. Sonny quindi parla della stranezza di Glen, ovvero quella del fare reati all'interno del carcere poco prima di uscire da questo. Earl allora va a parlargli, Glen si trova nuovamente nel forno per aver accoltellato Earl. Glen confessa che non vuole uscire di prigione perch\u00e9 non saprebbe come vivere al di fuori del carcere. Earl finalmente si decide a parlargli della lista e gli chiede se ci fosse qualcosa da fare per cancellarlo. Glen allora racconta a questo della sua passione per i boy-scout e gli dice che se proprio vuole una cosa, questa dovrebbe essere le due spille che gli mancavano per essere il boy-scout supremo, ovvero archeologia e scienze naturali. Per prendere la medaglia di archeologia, Earl fa patti con tutti per avere un mestolo con cui scavare e riesce ad averlo. I due riescono a trovare alcuni denti caduti ad alcuni detenuti. Per la medaglia di scienze naturali non bisognava far altro che collezionare due tipi di insetti, cio\u00e8: pidocchi e scarafaggi in almeno tre bottiglie piene. I due riescono nell'impresa e Glen riceve la medaglia finale da alcuni ex capiscout tra i carcerati. Le guardie fanno uscire questo per buona condotta ed Earl sa di poterlo cancellare dalla lista.\nGuerra fra bande.\nTrama.\nRandy non riesce a sopportare l'idea di vivere per due anni senza il fratello, allora decide di fare dei crimini per riuscire a essere messo in prigione insieme al fratello. Sfortunatamente nessuno poliziotto lo vede mai.\nIl direttore del penitenziario di Camden County chiama Earl. Questo gli dice che, per aver mandato sulla giusta strada un ex-ladro (\"Il mio nome \u00e8 detenuto 28301-016\"), gli d\u00e0 un abbuono sulla pena di una settimana. Inoltre gli dice che se riuscir\u00e0 a soffocare una guerra tra due bande nel carcere, gliene avrebbe dato un altro di un mese. Le due bande in rivalit\u00e0 sono: quella afro-americana e quella latina, da sempre eterne nemiche. Earl osserva e scopre chi sono i due capi. Per iniziare prova a farli giocare, durante l'ora d'aria, a palla insieme. Earl incarica una guardia di portare due palloni. Purtroppo la banda degli afro-americani le prende entrambe e scoppia la rissa. Earl incarica la guardia di portare allora 20 palloni, per\u00f2 le due bande cominciano a picchiarsi lanciandosi addosso palloni e quindi scoppia l'ennesima rissa. Randy intanto ha scoperto un modo per ricongiungersi con il fratello: diventare lui stesso una guardia carceraria. Questo comincia a studiare e arriva il giorno dell'esame di ammissione. Alla fine dell'esame Randy scopre di aver preso 55 punti su 100. Earl intanto \u00e8 riuscito a concedere ai capi delle due bande di parlare con lui in privato. Earl scopre allora che i due capi sono in realt\u00e0 fidanzati. Scopre inoltre che durante il mese di isolamento che si erano beccati entrambi, era nato il loro amore. Earl quindi gli suggerisce di dire in pubblico il loro amore. Questi per\u00f2 si rifiutano, o meglio, solo il capo afro-americano si rifiuta. Il capo latino invece \u00e8 favorevole a confessare tutto. Tra i due allora ri-scoppia la guerra. Il capo latino, Hector, comunque sembra deciso a confessare a tutti il suo amore per il capo afro-americano. Quest'ultimo per\u00f2 afferma di non amarlo pi\u00f9 e quindi Hector si lancia addosso ad un'inferriata della prigione elettrificata per suicidarsi. Il capo afro allora decide di salvarlo, salvando comunque le apparenze davanti ai loro sottoposti. Cos\u00ec, con l'involontaria complicit\u00e0 del direttore del carcere potranno, una volta al mese, incontrarsi indisturbati nel suo ufficio, all'insaputa dei loro seguaci. Earl \u00e8 soddisfatto del suo lavoro. Proprio mentre questo sta pensando, arriva Randy con la divisa di guardia e dice a suo fratello di aver passato il test di ammissione, avendo ottenuto il miglior punteggio.\nIl fattore Frank.\nTrama.\nDurante il giorno delle visite, Earl riconosce un suo vecchio amico: Frank Stump. Earl allora comincia a ricordare molti ricordi riguardanti ad esso. Earl, prima di conoscere Joy, aveva affittato da Frank una parte del Caravan (dove oggi vivono Joy, Darnell, Dodge ed Earl Jr.). Earl e Randy vivevano nella cucina, Frank vive nella camera da letto e Pablo (emigrato messicano) vive nel salotto. Pablo era il fidanzato di Catalina, allora ancora una ragazza messicana che stava cercando di passare illegalmente il confine di stato. Quella sera al fish-bar, Earl nota che un ricco magnate giapponese porta al braccio un orologio d'oro e quella sera decide di derubarlo insieme a Randy. Quella notte i due si infiltrano nella camera del motel dove alloggiava e scoprono che non erano gli unici ladri che cercavano di derubare il magnate, c'erano anche Pablo e Frank intenti a cercare l'orologio. Earl e Frank allora diventano subito amici. Intanto Catalina sta per varcare il confine messicano. La sera dopo il furto dal magnate giapponese, Earl, Randy, Pablo e Frank decidono di fare un colpo ad un casin\u00f2. Earl sarebbe stato un finto handicappato, Randy sarebbe stato l'ostaggio indiano, Frank si sarebbe travestito da golfista e Pablo sarebbe stato l'infermiere di Earl. La sera del colpo \u00e8 tutto pronto. Sfortunatamente Earl va di nuovo al fish-bar dove si ubriaca e pi\u00f9 tardi va a Las Vegas a sposarsi con Joy. Randy intanto non si accorge della mancanza di Earl e sta per un giorno intero a guardare i cartoni animati alla televisione senza mai staccarsi dal televisore. Frank e Pablo decidono comunque di fare il colpo da soli. Tutto sembra andare per il meglio e infatti i due riescono a scappare con il bottino. Darnell Turner intanto ha appena cambiato nome (da Harry Monroe a Darnell Turner) ed \u00e8 appena uscito dal camion del Programma protezione testimoni dell'FBI. Frank, nell'euforia, non si accorge che il camion dell'FBI \u00e8 parcheggiato in mezzo alla strada e gli va contro tamponandolo. Ovviamente gli agenti al suo interno arrestano Frank e Pablo e il giudice gli d\u00e0 20 anni di carcere. Torniamo ai giorni nostri, Earl capisce che se non avesse mai sposato Joy, si sarebbe beccato 20 anni di carcere, al contrario, dato che l'ha conosciuta si \u00e8 limitato di prenderne 2. Capisce quindi di dover essere grato a Joy per averlo sposato.\nScrittura creativa.\nTrama.\nEarl, in carcere, ha iniziato a frequentare un corso di scrittura creativa. Il lavoro da fare consiste nello scrivere una storia inventata. Earl per\u00f2 ha il blocco dello scrittore e fa provare a Randy, Catalina, Joy e Darnell a scrivere una storia. Ognuno dei quattro inventa una storia che, tramutata in televisione, corrisponde ad un genere di film diverso. Randy fa una storia fantascientifica, dove ha i superpoteri. Joy fa un cartone animato. Darnell fa un musical e Catalina fa una soap opera. Cominciamo a raccontare le diverse storie. Randy, nella sua storia, ha i superpoteri e deve riuscire a liberare sua moglie Catalina e suo fratello Earl dalle grinfie dell'\"Uomo Unicorno\" (gi\u00e0 comparso in \"Per... barba e baffi\", seconda stagione). Insieme al suo fido aiutante, ovvero un personaggio dei Muppet, Randy riesce a liberarli. Joy invece, nel suo cartone animato, fa scoprire ai suoi due figli, Dodge ed Earl Jr, che se non avessero studiato avrebbero vissuto come i loro parenti. Earl \u00e8 un comune malfattore che muore investito da un treno; Randy invece \u00e8 uno che non si lava mai. Il cartone si conclude con la visione di Dio. Darnell invece fa un musical in cui il tema principale delle canzoni sono il non uccidere (questo perch\u00e9 Darnell si sentiva in colpa per uccidere ogni giorno i granchi da servire al fish-bar). Catalina invece, nella sua soap opera, fa finta che non sia mai stato sposata con Randy ma che i due fratelli siano soltanto suoi amici. Lei deve sposarsi con un uomo d'affari statunitense ma non osa dirgli che lavora come spogliarellista e chiede ad Earl e Randy di coprirla. Sfortunatamente Joy, che nella soap opera sembra essere il cattivo della situazione, riferisce tutto quanto al futuro marito di Catalina. Alla fine, il ricco magnate e Catalina si sposano. Earl ha visto che tutti i suoi amici riescono a tirar fuori idea ma lui proprio non riesce e decide allora di scrivere solamente la sua vita reale, quella di tutti i giorni. Come un pomeriggio a Crab Shak, ovvero il fish-bar, con i suoi amici a chiacchierare. Earl legge il suo tema agli altri detenuti durante l'ora del corso e questo riscuote un grandissimo successo.\nLa ragazza di Frank.\nTrama.\nEarl stila una nuova lista su un cuscino in prigione. \u00c8 composta da 4 punti e uno di questi \u00e8: Fatto mollare Frank con la sua ragazza. Ogni venerd\u00ec, i detenuti possono incontrare la loro fidanzata, o se non ne hanno una, \"comprarne\" una. Frank un venerd\u00ec era stato rinchiuso nel \"forno\" (vedi \"Il mio nome \u00e8 detenuto 28301-016\") e per questo salta l'incontro con la sua fidanzata Billie Cunningham. Earl allora gli va a parlare e per sbaglio la convince a mollare il suo fidanzato. Earl ora decide di rimediare alla solitudine di Frank cercando tramite internet. Anche Earl decide di provare a cercarsi una fidanzata. Frank riesce a trovare una giovane ragazza invece Earl trova un trans suo amico. Earl non \u00e8 per nulla felice di ci\u00f2 che gli \u00e8 capitato e decide di riportare Billie da Frank. Prima di tutto le telefona, le manda lettere e fa persino creare un cartellone con Frank nudo in cui chiede che Billie ritorni da lui. L'impresa riesce e Billie ritorna da Frank. Poco prima che i due si incontrino Earl scopre che Billie vuole fare l'infermiera. Ma appena ha conosciuto Frank si \u00e8 dovuta dare al crimine per stare al passo con lui. Questo le ha impedito di diventare una vera infermiera. Ora Billie \u00e8 intenzionata a diventarlo ed Earl capisce che deve convincere Frank a mollarla per farle vivere la sua vita, dato che \u00e8 stato proprio Frank a cambiare il carattere di Billie. Frank capisce la situazione e decide di lasciare la sua fidanzata per poter vederla fare le sue scelte. Earl cancella il punto n\u00ba 4 della sua nuova lista.\nAncora \"Cops\"! (1\u00aa e 2\u00aa parte).\nTrama.\nI detenuti del penitenziario di Camden County stanno guardando la televisione. Randy, che \u00e8 una guardia, dice che \u00e8 ora di spegnerla. Tutti lo cominciano a prendere in giro e di colpo alla televisione parte un altro episodio di Cops (\"I nostri Cops in tv!\") ambientato per l'appunto a Camden County. Da ora in poi l'episodio verr\u00e0 girato in modo da sembrare un documentario sui poliziotti da un cameraman chiamato Kevin. Gli agenti in questioni sono 4. Tutti questi sono ad una fiera contro Osama Bin Laden creata poco dopo l'11 settembre. Si nota in tutte le persone una grande tensione e una grande paura verso i terroristi, a tale proposito gli agenti hanno comprato 50.000 $ di armi per proteggere il popolo. Kenny, l'amico gay di Earl, ha vinto un \"giorno con un poliziotto\" e quindi seguir\u00e0 un agente in giro per la fiera, in questo caso l'agente Stuart Daniels. Intanto la poliziotta Bobbi Bowman gira in giro per Camden con il suo \"triciclo\" (cos\u00ec chiamato perch\u00e9 la vettura ha 3 ruote). In strada becca subito Earl e Randy che hanno appena rubato un hovercraft giocattolo dalla fiera e se ne vanno tranquillamente in giro per la citt\u00e0. L'agente li ferma e gli fa lasciare il loro hovercraft vicino alla spazzatura. Intanto Darnell ha chiamato la polizia perch\u00e9 sua nonna odia Joy e gli vuole bruciare le sopracciglia, ma questa si oppone. Alla fine questa ustiona la fronte del poliziotto e scappa. Nel frattempo un altro agente sta cercando di soffocare una lite tra spogliarelliste al Priv\u00e9 di Chubby. Intanto Earl e Randy sono andati nuovamente alla fiera dove hanno rubato un agnellino camuffandolo da cane. Vengono subito beccati dalla polizia e quindi decidono di scappare. Nella fuga riescono anche a rubare tutte le armi dal valore di 50.000 $. I poliziotti credono quindi che i due fratelli siano terroristi. Earl accende una videocamera a calore e scopre che pi\u00f9 \u00e8 calda una cosa pi\u00f9 i colori sono accesi e decidono di andare un po' in giro a vedere cosa succede. I poliziotti alla fiera scoprono ben presto il furto delle armi e diffondono la notizia del possibile attentato terroristico. Intanto Patty (la prostituta di Camden) rimpiazza una jeep in un gioco che consiste nel toccarla pi\u00f9 tempo possibile, appena uno molla \u00e8 eliminato. Earl va nel suo caravan con Joy ma non si accorge che proprio in quei momenti, sua moglie, lo stava tradendo con Darnell. Quest'ultimo \u00e8 costretto quindi a fuggire nudo. Pi\u00f9 tardi Earl e Randy vengono arrestati per essere stati scoperti con le armi in mano. Pi\u00f9 tardi, per una disattenzione di uno dei poliziotti, Randy riesce a rubare la volante dove erano rinchiusi lui, suo fratello Earl e Joy e il cameraman Kevin. Earl prende il comando e decide di andare in Canada per crearsi una nuova vita e per l'occasione c'erano pure alcuni fuochi d'artificio sequestrati nel bagagliaio di questa. Purtroppo la volante ha con s\u00e9 un localizzatore GPS e quella sera i poliziotti riescono a localizzarla. Intanto Earl e Randy decidono di chiudere Kevin nel bagagliaio per non farlo spifferare, togliendo ovviamente i fuochi d'artificio ma dimenticandone uno. I poliziotti arrivano al Campo Caravan e ammanettano tutti quanti, ma nel tentativo di fuga arriva il divo di Camden \"il Signore Stack\" con l'hovercraft precedentemente rubato da Earl e Randy. Questo \u00e8, come di consueto, ubriaco e sbadatamente accende i fuochi artificiali appoggiati l\u00ec vicino. Anche Kevin nel tentativo di trovare una candela ha acceso l'ultimo fuoco d'artificio presente nel bagagliaio. I fuochi esplodono per aria e tutta Camden si ferma ad osservarli. Darnell con l'agente Bobbi Bowman, Patty con l'ultimo concorrente, Earl con Randy, Joy e un agente e un l'agente Daniels con Kenny. Tutti osservano questo evento e i poliziotti sono impressionati tanto che decidono di liberare tutti. Qui l'episodio di \"COPS\" finisce e la telecamera ritorna nel carcere. Tutti i detenuti ora sanno che Randy \u00e8 famoso anche in tv e che conosce pure alcuni divi della televisione e anche che non ha la fedina pulita. Randy grazie a quel video era riuscito a farsi valere.\nLa strizza raddrizza.\nTrama.\nIl direttore del penitenziario, Jerry Hezelwood, chiama Earl e gli dice che gli dar\u00e0 due mesi di sconto della pena se contribuir\u00e0 alla creazione di un programma chiamata \"La strizza raddrizza\". Consiste nel portare dei detenuti in alcune scuole e spaventare i ragazzi affinch\u00e9 gli passi la voglia di diventare criminali. Earl fa dei provini e alla fine decide 3 detenuti: Frank Stump, Maciste e un nano. Quello stesso giorno Earl litiga con suo fratello Randy, la sua guardia carceraria, e gli dice che senza di lui \u00e8 perso. Randy per far capire che non \u00e8 vero comincia a far diventare la vita di Earl in prigione un inferno. Lo fa giocare a pallavolo nudo, gli d\u00e0 sempre porzioni di cibo dimezzate e sporche e addirittura lo costringe a non prendere parte del programma La strizza raddrizza. Randy andr\u00e0 a sorvegliare i detenuti al posto di Earl. I tre carcerati e Randy partono, nella scuola in cui vanno fanno successo e tutti sono intimoriti dalla vita di prigione. Randy allora porta i detenuti a prendere un gelato. Lascia andare Maciste e il nano a prenderli e rimane a controllare Frank. Passa una mezz'ora e non li vede tornare e va a controllare. Fortunatamente i due si erano dimenticati i gusti e cercavano solo di ricordarli invece che scappare. Randy torna al furgone e scopre che invece Frank \u00e8 fuggito. Questo allora torna immediatamente al penitenziario a dire tutto al direttore. Questo gli dice di non avvertire la polizia oppure sua moglie ne sarebbe venuto a conoscenza (sua moglie \u00e8 governatrice dello Stato) e probabilmente lei avrebbe divorziato con lui. Il direttore costringe allora ai due fratelli di andare a cercare il fuggitivo e riportarlo senza farne parola con nessuno. Nel frattempo Joy \u00e8 alla fine dell'ottavo mese di gravidanza, la sua sorellastra (a cui sar\u00e0 dato il bambino) ordina a Joy che il parto sar\u00e0 fatto in maniera naturale, Joy invece preferisce farlo insieme ai dottori. Questa, senza avvisare nessuno all'infuori di suo marito, va all'ospedale e chiede di essere visitata da un medico. Tutti sono in tensione per diversi motivi. L'episodio finisce con la scritta: \"TO BE CONTINUED\".\nMissione top secret.\nTrama.\nL'episodio comincia con un breve flashback dei fatti accaduti nell'episodio \"La strizza raddrizza\", un detenuto (Frank Stump) \u00e8 scappato, Earl e Randy devono andare a cercarlo e Joy vuole partorire. Joy appena arriva in ospedale si fa dare la camera migliore (e cio\u00e8 una camera grande quasi quanto un appartamento). Earl intanto \u00e8 riuscito a scoprire dove \u00e8 diretto Frank, ovvero a recuperare il bottino di una precedente rapina fatta insieme a Paco (e proprio quest'ultimo confessa ad Earl dove \u00e8 andato) e lasciato nascosto dietro al fornello del caravan dove vivono oggi Joy e Darnell. Earl e Randy vanno a prendere quindi la macchina per andare a cercarlo; Randy consiglia di portare K-9, ovvero il segugio del penitenziario a cui lo stesso Randy aveva fatto annusare la maglietta di Frank. Earl per\u00f2 si rifiuta e il cane allora scappa. I due fratelli vanno ad appostarsi vicino al caravan in attesa che l'evaso arrivi. Joy intanto \u00e8 stata scoperta dalla sua sorellastra (ovvero alla futura madre del bambino di Joy) che aveva imposto alla sorellastra incinta di fare un parto naturale. Questa per\u00f2 non voleva partorire senza una puntura e per questo chiama un dottore. Purtroppo la futura madre \u00e8 anche una campionessa di wrestling e stende il dottore. Tutti allora tornano a casa, ovvero al caravan dove sta per arrivare Frank. Earl e Randy lo vedono proprio entrare e a loro volta entrano. Non si aspettano per\u00f2 che Frank abbia una pistola e che li ammanetti al frigorifero. In quel momento entrano Joy, Darnell, la sorellastra di Joy e suo marito. Arriva anche la polizia ed Earl si ricorda che il direttore gli aveva detto di non farne parola con la polizia, dice quindi a Darnell e al marito della sorellastra di Joy di mandarli via. Come se non bastasse, proprio in quei minuti Joy deve partorire e Darnell l'aiuta a far nascere il bambino. Alla fine, in quei momenti di felicit\u00e0, Frank ne approfitta per scappare. Earl e Randy sfondano il frigorifero e lo rincorrono, ma K-9, prima fuggito, non aveva fatto altro che seguire il suo odore e aveva scovato il detenuto evaso. Il cane fa cadere Frank e lo porta dai due fratelli. Questi a loro volta lo portano di nuovo in carcere.\nLe vie del karma sono infinite.\nTrama.\nIl direttore del penitenziario, Jerry Hazelwood, dice ad Earl che gli dar\u00e0 6 mesi di sconto (ovvero tutto ci\u00f2 che gli rimane da scontare in carcere) se riuscir\u00e0 a far vedere ad alcuni giornalisti che il carcere ha un programma di \"ricostruzione morale\" dei detenuti, che incontrando le vittime dei loro crimini, si scusano. Earl decide di prendere come esempio John l'artista. John \u00e8 il miglior pittore del penitenziario, passa intere giornate a dipingere quadri. Earl gli spiega cosa deve fare e John dice a lui cosa aveva fatto per essere in carcere. Due anni prima, John, per fare un quadro meraviglioso, decise di far bruciare il laboratorio chimico di suo padre (che si trova nella cantina della loro casa). L'incendio si propag\u00f2 a tutta la casa e John venne rinchiuso in carcere per tentato omicidio plurimo. John dice inoltre ad Earl che se vuole che si scusi con i suoi genitori (ci\u00f2 le vittime) dell'accaduto, deve preparare un ballo di gala nel carcere, perch\u00e9 quando era giovane, per colpa dei genitori iper-protettivi, non ha potuto fare. John, inoltre, dice ad Earl che deve essere proprio lui a finanziarlo. Earl quindi chiede a Joy quanto gli rimane sul conto, ovvero 24.728 $. John gli dice che deve essere qualcosa di grandioso e che quindi bisogner\u00e0 spendere tutti i soldi di Earl. Quest'ultimo, ovviamente contrariato, accetta perch\u00e9 sa che la libert\u00e0 pu\u00f2 costare cara. Arriva la sera del ballo. Tutto \u00e8 pronto e tutti sono felici. Persino John si \u00e8 divertito a ballare con la sua fidanzata. La serata \u00e8 andata benissimo e il giorno dopo, John si sarebbe scusato. L'indomani i giornalisti sono arrivati per ascoltare le scuse, i genitori sono presenti e anche John. Ma questo comincia a dirgli che sono loro i colpevoli e non lui, perch\u00e9 non lo hanno mai accudito e se ne va. Earl lo ferma e gli dice che avevano un accordo, ma John gli dice che pu\u00f2 scegliere lui ci\u00f2 che fare e cosa no e che quindi preferisce non dire le proprio le scuse ai genitori. Earl \u00e8 furioso, \u00e8 sempre stato paziente ma ora qualcosa in lui si era rotto. La sua pazienza era andata distrutta. Quella sera Earl appicca il fuoco nella cella di John e gli brucia tutti i quadri, mesi di lavoro andato in cenere. Dopo aver bruciato i quadri, Earl va da John e lo picchia dopo avergli rinfacciato tutte le cose che gli aveva detto. Anche se era andato tutto perduto, Earl aveva avuto la sua vendetta. John, intanto, vedendo tutti i quadri distrutti, capisce che non \u00e8 colpa dei genitori se \u00e8 lui cos\u00ec e quindi comincia a dipingere i quadri solo per loro (dipingendo tra questi le foto di famiglia che erano state distrutte durante l'incendio che aveva scatenato). Qualche giorno pi\u00f9 avanti, John, davanti ai giornalisti, fa le sue scuse ai genitori. Il direttore del penitenziario da l'abbuono di 6 mesi di pena. Earl \u00e8 molto felice. Ma il direttore Hazelwood si \u00e8 accorto che senza di Earl il programma La strizza raddrizza sarebbe perduto. Il programma di ricostruzione non ci sarebbe. Un detenuto sarebbe evaso. Nel carcere ci sarebbero continuamente delle guerre fra bande. Senza di Earl la prigione era un disastro. Hazelwood decide quindi di bruciargli tutti gli abbuoni di pena per tenerlo ancora un po' in carcere.\nScappa, Earl scappa!\nTrama.\nCatalina, Joy, Darnell e Randy sono fuori dalla prigione ad aspettare Earl, dato che questo, per le sue buone azioni, ha scontato la pena in carcere. Earl arriva ma la guardia carceraria non lo fa uscire. Earl va dal direttore Hazelwood a chiedere spiegazioni e questo gli dice che ha triturato tutti i suoi sconti di pena. Earl \u00e8 inferocito e comincia a picchiare il direttore. Quest'ultimo chiama la sorveglianza e mette Earl nella cella di isolamento. Earl non ha contatti con nessuno. I giorni passano e la sua mente, pur di parlare con qualcuno, comincia a impazzire. Crede di essere un pollo, il giorno dopo il direttore di un'orchestra e un'altra volta di essere sotto la doccia. Passano due mesi senza che Earl rivolga la parola a qualcuno e alla fine non riesce a riconoscere ci\u00f2 che \u00e8 vero e cosa no. Al sessantesimo giorno, il direttore tira fuori dall'isolamento Earl. Questo allora decide che deve andarsene di prigione, deve evadere. Earl arruola Frank, Pablo, Randy, Joy e Darnell. Hanno un piano per riuscire a scappare. Joy e Darnell si travestono rispettivamente da suora e da prete e vanno nel carcere con un furgoncino, usato eventualmente per la fuga. Qui i due fanno svenire le guardie. Earl, Randy, Frank e Pablo intanto, con una messinscena, sono riusciti ad entrare nei condotti di ventilazione. I 4 sono quasi all'uscita del condotto quando questo crolla sotto i loro piedi ed Earl e Randy finiscono proprio addosso al direttore sulla sua scrivania. Frank e Pablo invece riescono ad andarsene e rubano il furgoncino di Joy e Darnell. Earl, crollando sulla scrivania, trova una pistola nascosta. La prende e tiene in ostaggio il direttore. Nel frattempo Darnell \u00e8 entrato a sua volta nei condotti per andare a salvare Earl. Anche Darnell, senza accorgersene, cade nel buco del condotto e cade addosso ad Earl. Quest'ultimo perde la pistola e la prende il direttore. La situazione sembra ormai perduta quando Darnell e Hazelwood si riconoscono a vicenda e Darnell racconta come mai si conoscono. Anni prima, i due vivevano nello stesso appartamento per frequentare l'universit\u00e0. Ogni pomeriggio, per\u00f2, Jerry Hazelwood girava dei film porno per alcune ditte. Darnell ovviamente non ne fece mai parte. Ora Earl e Randy conoscono un oscuro segreto su Jerry Hazelwood. Se lo spifferassero, probabilmente, sua moglie (la governatrice dello Stato) divorzierebbe da lui, sarebbe licenziato da direttore e quindi finirebbe in malora. Earl chiede quindi di uscire di prigione in cambio del silenzio sul segreto. Intanto, Frank e Pablo, sono alla guida del camioncino. Per la precisione sta guidando Pablo. Tutto d'un tratto, questo riconosce Catalina per strada (ci\u00f2 la sua ex-fidanzata). Ne rimane abbagliato e accidentalmente sbaglia strada, tamponando una volante della polizia. Il poliziotto li riporta quindi in carcere. Mentre Earl e Randy escono, Frank e Pablo rientrano. Earl non riesce a capire perch\u00e9 il karma, quando faceva buone azioni, lo mand\u00f2 in carcere. Appena Earl, invece, cercava di farne una cattiva (quindi evadere), il karma lo premia facendolo uscire. Earl ha le idee confuse e questo lo porter\u00e0 a tornare ad essere il cattivo di sempre.\nEarl il cattivo.\nTrama.\nAppena uscito di prigione, Earl \u00e8 senza soldi, senza una casa e senza lavoro. Decide quindi di vivere come barbone e fare consegne di cibo messicano come lavoro. Un giorno, portando una consegna a casa di una vecchietta, incontra Ralph, suo grande amico. Questo gli spiega cosa gli fosse successo dopo l'evasione dal carcere (\"Il mio nome \u00e8 detenuto 28306-016\"): per non fare rumore, Ralph era scappato in mutande. Dopo aver corso per chilometri, trova una strada e chiede il pit-stop. L'unico che offre un passaggio ad un uomo in mutande non pu\u00f2 essere altri che Kenny, l'amico gay di Earl. Poco pi\u00f9 tardi, Ralph scende precipitosamente dall'auto perch\u00e9 ha scoperto che era in macchina in mutande con un gay e questo non gli piaceva. Scappando, trova del cibo davanti ad una casa. Comincia a mangiare quando la padrona di casa, una vecchietta gli apre la porta e gli dice di entrare e mettersi dei vestiti. Gli unici vestiti che ha sono quelli del marito morto. Ralph, dopo averli indossati, ritorna dalla vecchietta, e questa, probabilmente per colpa di qualche malattia, riconosce in lui suo marito invece che Ralph. Ralph, per nascondersi dalla polizia che \u00e8 sulle sue tracce, decide di rimanere a fare questa commedia. Earl, cercando di calmarsi, riprende la lista e decide di rimediare al punto n\u00ba 205 lista: fatto cadere spogliarellista (Vischio) al Club Chubby. Dopo essersi esibito al posto suo, la cancella dalla lista ma nulla cambia. Appena uscito dal Club, vede Ralph con una lussuosissima macchina e due belle ragazze. Earl non capisce perch\u00e9 Ralph, facendo il cattivo, riceve cos\u00ec tante cose, al contrario, lui facendo buone azioni non riceve nulla. Earl decide quindi di buttare la lista e tornare ad essere quello che \u00e8 sempre stato: un ladro. Con Ralph e Randy, cappotta il caravan di Joy e Darnell. Pi\u00f9 tardi ruba gli abiti di Ralph e diventa quindi lui il \"marito\" della vecchietta e Ralph uno sconosciuto qualunque. Tutti i suoi amici cercano di convincerlo a ritornare quello che era prima, ma Earl \u00e8 deciso a rimanere ci\u00f2 che \u00e8 ora. Earl passa la Vigilia di Natale dalla vecchietta, ora sua moglie. Il 25 dicembre, dopo aver dato un pugno a Ralph, dato che questo aveva cercato di rubargli a sua volta i vestiti, Earl decide di scappare da quel luogo e ricrearsi una vita. Mentre cammina vede un foglio giallo che vola con il vento. Earl capisce che \u00e8 la sua lista e comincia a correre pi\u00f9 veloce che pu\u00f2. Alla fine si ferma e scopre che non era in realt\u00e0 la lista ma un semplice volantino. Nell'euforia di sapere di aver messo da parte definitivamente la lista, cammina in mezzo alla strada e viene investito da un'auto. Alla guida di questa c'era Billy, l'ex-fidanzata di Frank. Earl, poco dopo sviene e va in coma. Billy, nel cercare aiuto, viene investita a sua volta da un ex-poliziotto (l'ex-agente Stuart Daniels ora bowler) e finisce anch'essa in coma.\nNon morir\u00f2 se mi aiutano gli amici (1\u00aa e 2\u00aa parte).\nTrama.\nL'episodio comincia dagli avvenimenti del precedente episodio. Earl e Billy sono in coma dopo essere stati investiti dall'agente della polizia Stuart Daniels. Lo stesso agente chiama un'ambulanza, ma visto che ci pu\u00f2 stare una sola persona all'interno di questa, decidono di ricoverare Billy perch\u00e9 \u00e8 bella invece che Earl perch\u00e9 \u00e8 un uomo. Randy decide allora di rubare l'ambulanza e mettere al suo interno Earl. Dopo averla rubata, per\u00f2, non sa dove si trovi l'ospedale e nel tragitto del suo viaggio trova Joy, Darnell e Catalina fermi in strada perch\u00e9 la macchina ha il motore fuso. I 3 salgono e aiutano Randy a indirizzare l'ambulanza all'ospedale. Ognuno ha i suoi metodi per cercare di far rinvenire Earl nell'ambulanza. Joy gli strizza i capezzoli, Darnell prova a rianimarlo con un defibrillatore ma alla fine si ustiona da solo e d\u00e0 una scossa di elettricit\u00e0 al cervello di Earl, e infine Catalina invoca gli spiriti perch\u00e9 aiutino Earl a svegliarsi dal coma. Quest'ultima, nel chiamare gli spiriti, apre il portellone dell'ambulanza e, dato che la barella non \u00e8 ben fissata, scivola in strada con Earl e Joy sopra. La barella non si ferma e Joy vede che poco pi\u00f9 avanti c'\u00e8 un camion che sta passando proprio per la loro strada. Questa salta gi\u00f9 dalla barella, ma Earl che \u00e8 in coma rimane su questa e quando sembra che il camion stia per schiacciare la barella ed Earl, questa si incastra nel \"muso\" del camion, con Earl sopra, e questo, guidato da una donna, la porta a casa sua. Randy, Joy e Darnell riescono a capire di chi sia il camion e vanno a casa di questa. La donna comunque nega di aver trovato un corpo vicino al camion, ma in realt\u00e0 dentro a casa sua c'\u00e8 proprio Earl che lei usa come bambolotto. Randy, Joy e Gamberone riescono a \"rubare\" Earl dalla donna ma questa prende un fucile e nel tentativo di colpirli spara ad un fianco di Earl. Alla fine i 3 riescono a portarlo in ospedale. Qui i medici gli dicono che: ha avuto un'emorragia cerebrale (dovuta alla scossa data da Darnell), probabilmente un capezzolo dovr\u00e0 essere amputato (per colpa di Joy) e che ha una pallottola nella coscia (per colpa della donna). Alla fine il medico gli dice che \u00e8 molto improbabile che questo si risvegli dal coma. Randy, non arrendendosi, decide di chiamare un guaritore. Questo non \u00e8 altri che un ragazzo. Ma Joy e Randy l'avevano visto aiutare veramente la gente, innanzitutto proprio da Earl che una volta aveva avuto una storta e che gli era subito passata grazie a questo ragazzo. Randy, Joy e Darnell lo vanno a trovare e scoprono ben presto che non fa pi\u00f9 guarigioni, dato che dopo che aveva guarito Earl e Joy, Earl alla storta e Joy dai brufoli, li avevi visti ad un telegiornale in cui si vedeva che rubavano un supermercato. Il ragazzino quindi decise che non avrebbe pi\u00f9 guarito nessuno per non correre il rischio di creare nuovi criminali. Fortunatamente Randy dice al ragazzo che Earl \u00e8 diventato buono e che ha fatto la lista, ma il bambino vuole vedere che anche Joy \u00e8 diventata buona. Non sapendo che altro fare, Joy e Darnell fanno un montaggio video in cui si vede questa aiutare bambini in Africa, essere della squadra di protezione ambientale ecc. Il guaritore allora decide di accettare di guarire Earl. Appena arrivato in ospedale prova a guarire questo ma non ci riesce e dice a tutti di staccare la spina. Fortunatamente arriva il padre del ragazzo e dice a tutti ci\u00f2 che \u00e8 veramente successo durante le guarigioni. Il padre del ragazzo era un truffatore e decise di truffare la gente inventandosi che suo figlio era un guaritore e facendo pagare le guarigioni. Per far credere di pi\u00f9 la messinscena, aveva pagato Earl per far finta di essere zoppo e quindi farsi curare miracolosamente da suo figlio. Earl recit\u00f2 la sua parte e tutti ci credettero. Quando invece il ragazzo tocc\u00f2 la fronte di Joy, questa guar\u00ec dai brufoli perch\u00e9 il ragazzo aveva sempre della crema di bellezza spalmata dal padre sulle sue mani. Tutti sono ora arrabbiati col padre del ragazzo, ma proprio il bambino \u00e8 felice di non avere pi\u00f9 dei \"poteri\" e poter essere quindi un ragazzo normale. Randy \u00e8 ormai disperato quando vede la pressione di Earl scendere drasticamente ogni secondo. In ultimatum prova a cancellare il punto n\u00ba 45 della lista: Sprecato elettricit\u00e0. Randy spegne delle luci inutili e cancella il punto. Subito la pressione di Earl risale e questo fa capire a Randy che l'unico modo per salvare Earl \u00e8 cancellare punti dalla lista (da qui il titolo dell'episodio).\nDurante tutte queste vicissitudini, Earl che \u00e8 in coma, non fa altro che sognare. Sogna di vivere in una serie televisiva degli anni cinquanta in cui \u00e8 sposato con Billy. Tutto ci\u00f2 che succede nella realt\u00e0, Earl lo ricrea nella propria mente. Ad esempio: quando Catalina parl\u00f2 di Paris Hilton, Earl la sogna; oppure: quando nell'ospedale gli hanno attaccato l'elettrocardiogramma, ovvero la macchina che mostra le pulsazioni cardiache e che suona ritmicamente ai battiti del cuore, Earl nella fantasia sentiva suonare una sveglia. Cos\u00ec succede per ogni cosa.\nRubato una motocicletta.\nTrama.\nRandy decide di porre rimedio al punto n\u00ba 30 della lista al posto di Earl che \u00e8 ora in coma: Rubato una motocicletta. Randy, poich\u00e9 era ubriaco, si ricorda solamente di aver rubato una motocicletta da un'officina ed essersi risvegliato la mattina dopo in uno scuola-bus. Quindi non ha la minima idea di dove possa essere. Decide quindi di ripercorrere tutta la strada insieme a Joy. I due prima di tutto vanno da Darnell a chiedere se si ricordasse qualcosa, e questo gli dice che quando erano ubriachi, Earl era entrato al fish-bar a seminare panico con la motocicletta e Randy invece stava distruggendo il locale travestito da pollo. Darnell inoltre gli dice che conosce un barbone che dice di aver visto qualcosa quella notte. Appena arrivati dal barbone, questo dice ai 3 che aveva visto Randy ed Earl su due macchinine giocattolo (ovvero un aeroplanino ed una macchina d'epoca giocattolo) rincorrersi per la strada. Alla fine dice di aver visto anche Earl picchiare Randy con rabbia e poi lanciarlo sulla strada prima che passassero due moto. Fortunatamente Randy ne \u00e8 uscito illeso. Ora Randy \u00e8 infuriato con Earl. Randy, Joy e Darnell decidono allora di andare a chiedere delle informazioni dal club degli anziani, dato che conoscono sempre un po' di tutto. Appena arrivati, i vecchi membri del club riconoscono Randy. Si scopre quindi che Randy, quella notte, era andato a iscriversi al club e si era divertito un mondo prima che arrivasse Earl con un'antenna cercando di picchiarlo. Il club ha anche una foto di quella volta e Joy riconosce la \"mutenna\", ovvero l'antenna che impugnava Earl. Quell'antenna sventolava sopra al caravan di John \"il sordo\" e l\u00ec le ragazze che vivevano al campo caravan, ci lanciavano sempre le mutande. I 3 decidono quindi di andare a vedere cosa ci fosse sopra il caravan. L\u00ec trovano la motocicletta e Randy si ricorda tutto. La polizia, dopo aver saputo del furto della motocicletta, si era messa alla ricerca dei due fuggiaschi. Earl e Randy decisero di nasconderla sopra al caravan di John il sordo e dopo aver costruito una rampa, i due si erano arrampicati sopra di questo. In cima si nascosero poich\u00e9 la polizia era venuta a perquisire tutti i caravan. Earl, che era come Randy ubriaco, aveva il singhiozzo e suo fratello per farlo stare zitto gli tapp\u00f2 la bocca. Earl, non potendo respirare, svenne, e Randy credette di averlo ucciso. Dopo aver \"ucciso\" Earl, Randy si era dato alla pazza gioia nel tentativo di colmare la tristezza dell'avvenimento. Earl intanto si era risvegliato dallo svenimento e, credendo di essere morto, prese la mutenna e quindi cerc\u00f2 di uccidere a sua volta Randy. Per questo era cos\u00ec infuriato e cercava di uccidere Randy. Quest'ultimo ora \u00e8 in preda all'angoscia e ai sensi di colpa, e decide di riportare la motocicletta. Subito dopo averla riportata, torna da Earl e gli stringe la mano. Quest'ultimo riesce a sua volta a fare una minima stretta anche essendo in coma. Questo fa capire a Randy che se continua a cancellare punti dalla lista, molto presto Earl si risveglier\u00e0. Earl, dato che \u00e8 in coma, sogna di essere nel \"mondo delle fiction\" e vede tutta la sua vita come una fiction. \u00c8 sposato con Billy e i due stanno per avere un figlio. Proprio quando questi vanno all'ospedale per partorire il loro figlio, i due prendono un ascensore fuori servizio e loro figlio nasce dentro a questo. Randy alla fine riesce ad aprire l'ascensore e a salvare Earl (chiara quindi la metafora con ci\u00f2 che sta accadendo nella realt\u00e0).\nL'erba del vicino....\nTrama.\nMentre Earl \u00e8 in coma, Randy e Joy decidono di portare i genitori di questo a fargli visita. Inoltre decidono di cancellare il punto n\u00ba 9 della lista: Rovinato vacanza dei genitori. Molti anni prima, quando Earl e Joy erano ancora sposati, Earl e Randy vivevano a casa dei loro genitori. Un bel giorno, questi ultimi, decidono di andare a fare una vacanza e lasciano la casa in mano ai loro due figli. Sfortunatamente l'aereo \u00e8 in ritardo di 5 ore e decidono di tornare a casa per poi ritornare in aeroporto. Nel frattempo, Earl, Joy e Randy vanno a comprare delle sigarette al Camden Market. Randy ed Earl rimangono in macchina mentre Joy va a comprarle. Quando sono ad aspettare con la loro macchina nel posteggio del negozio, un giovane malavitoso inesperto, lascia un sacco sul bagagliaio di questi mentre lui \u00e8 intento a parlare al telefono con alcuni suoi complici. Joy torna e tutti e 3 vanno a casa. Dwayne, il malavitoso, intanto si \u00e8 accorto dell'errore commesso. Appena arrivati a casa, i 3 aprono la misteriosa borsa e trovano al suo interno 20\u00a0kg di droga, pi\u00f9 precisamente \"Maria es scomunicata\" (da quanto detto da Darnell). Il trio decide di lasciare la borsa sul tavolo e decidono di brindare alla fortuna con del liquore e vanno a prenderlo al Camden Market. Quando arrivano, per\u00f2, Dwayne \u00e8 l\u00ec ad aspettarli e gli punta una pistola addosso costringendoli a tornare a casa. Appena arrivati, scoprono che i genitori sono tornati dall'aeroporto per il ritardo, e che inoltre Carl, il padre, ha bruciato tutta l'erba. Ora, se vogliono che Dwayne non li uccida tutti, devono procurarsi altri 20\u00a0kg di marijuana entro la fine di quella sera. Le donne rimangono in ostaggio, mentre gli uomini vanno a prendere la droga. Carl non \u00e8 per niente felice di tutto questo, dato che \u00e8 un poliziotto di quartiere. Comunque i 3 uomini decidono di andare al Crab Shack, ovvero il fish-bar di Darnell, e chiedere a questo di aiutarli nell'impresa. Darnell gli dice che quell'erba \u00e8 preziosa e gli dice che se la vogliono devono andare a comprarla da uno dei migliori spacciatori della citt\u00e0 che risiede al Motel Las Palmas, nella stessa stanza in cui vivranno poi Earl e Randy. Mentre gli uomini cercano la droga, Dwayne non resiste e si fuma la sua di droga, il fumo di questa, attraverso gli aeratori, giunge alle narici di Kay (ovvero la madre) e quest'ultima subisce gli effetti della marijuana e crede di essere un aquilone. Carl, Randy ed Earl intanto sono arrivati nel motel e sono entrati nella stanza di questo spacciatore denominato \"Circus\". Questo \u00e8 gay e vive con i suoi 3 scagnozzi anch'essi gay. Inoltre ha varie armi, ovviamente illegali, e tiene rinchiuso un canguro nel bagno. Circus dice ai 3 uomini che se vogliono la droga, devono prima aspirare quella stessa droga ciascuno. Per far capire che non scherza, un suo scagnozzo punto la pistola addosso ad un altro scagnozzo e gli spara ferendolo alla gamba. Sempre questo, punta la pistola alla tempia di Carl. Carl \u00e8 un bravo poliziotto e odia vedere droga, violenza e animali in gabbia. Prende quindi il bong contenente l'erba e lo spezza sulla testa dello scagnozzo che lo stava minacciando, furtivamente riesce a prendere la pistola di questo e a indirizzarla a Circus. Carl si fa consegnare i 20\u00a0kg di marijuana. I 3 uomini tornano a casa e danno la droga a Dwayne e tutti sono salvi. Torniamo per un attimo ai giorni nostri, Carl, bisbigliando all'orecchio di Earl, dice a questo che quella esperienza gli aveva fatto vivere fino in fondo il valore della vita e lo aveva fatto sentire veramente vivo. Difatti, qualche giorno pi\u00f9 tardi, Carl era tornato da Circus e gli aveva chiesto nuovamente droga. Ma questa volta era accompagnato da una scorta armata e arrest\u00f2 lui e i suoi scagnozzi. Carl quindi perdona Earl per tutto quel trambusto e lo ringrazia per averlo fatto sentire un vero uomo.\nPalla-Scontro.\nTrama.\nL'ospedale dimette Earl e quindi se ne dovr\u00e0 occupare Randy. Sulla strada di casa gli fa trovare un carrello della spesa abbandonato e poi una sedia con le rotelle tecnologica, con delle casse acustiche e un telecomando direzionale a distanza. Tutti sono felici che Earl sia finalmente \"tornato\" al Crab Shack, anche se in coma. Randy decide quindi di andare a cancellare un punto qualsiasi della lista e decide di cancellare il n\u00ba 241: Fatto arrivare tardi al lavoro Derrick Stone. Anni prima, quando lui ed Earl vivevano al Campo Caravan, il loro vicino si svegliava presto per andare al lavoro e nell'accendere l'auto svegliava anche loro. Earl e Randy decisero quindi di seppellirla. Ora Randy decide di andare a trovarlo. Appena va da lui scopre che per colpa loro ha perso casa, lavoro e fidanzata. Ora la macchina \u00e8 di propriet\u00e0 della sua nuova vicina. Earl intanto era stato piazzato da Randy nella macchina di questa e appena lei \u00e8 entrata si \u00e8 presa uno spavento tale da uscire dalla vettura urlando. Il punto non \u00e8 cancellato. Randy decide quindi di farne un altro: n\u00ba 126, Rubato agli Henson. Gli Henson erano una famiglia di ricchi ed Earl e Randy, per divertirsi quando ebbero un incidente con il paracadute, gli rubarono la sedia a rotelle su cui erano costretti a stare. Randy va a trovarli e la sorella decide che se vuole cancellarla deve fare ingelosire il suo fidanzato che crede di non amarla pi\u00f9. Durante la partita di Palla-Scontro, la sorella cerca di far ingelosire il fidanzato ma senza risultato. Palla-scontro \u00e8 uno sport obbligatorio su carrozzine in cui bisogna prendere la palla e portarla in una zona precisa, simile al rugby. Mentre Earl cerca, o meglio lo costringono, a far ingelosire il fidanzato della sorella, anche il fratello Henson gioca nella squadra avversaria di questo e stanno perdendo. Il fratello chiede quindi a Randy di mandare in campo Earl per fargli vincere la partita e quindi cancellarlo dalla lista. Earl intanto \u00e8 all'oscuro di quello che succede, dato che \u00e8 in coma. Sogna di essere in un mondo finto delle serie televisive in cui lui \u00e8 vecchio e ricorda i bei momenti della giovinezza. Randy intanto prende il telecomando e comincia a far andare in campo Earl tramite il telecomando. La squadra degli Henson sembra vincere, ma di colpo la squadra avversaria rimonta e ora sono pari. Il fidanzato della Henson prende la palla. Mancano pochi secondi alla fine delle partita. Tutti sono dietro di lui, tranne Earl. Sfortunatamente Randy ha fatto cadere il telecomando e lo ha perso. Earl \u00e8 ora immobile sulla carrozzella. Se riesce a fermarlo il punto \u00e8 cancellato. D'un tratto la sorella Henson grida al fidanzato che Earl ha un pene funzionante, a differenza di lui. Il fidanzato \u00e8 ora arrabbiato e nell'ira decide di perdere ma colpire piuttosto in faccia Earl con la palla. Gli lancia una pallonata e lo fa cadere a terra prendendo una brutta botta. Ma durante lo scontro con la palla, miracolosamente Earl si risveglia dal coma leggermente confuso. Il punto n\u00ba 126 \u00e8 cancellato ed Earl \u00e8 sveglio. Come se non bastasse, il mattino dopo, la vicina di Derrick Stone, dopo lo spavento di vedere Earl in macchina, decide di chiedere un passaggio al suo vicino. Tra i due nasce cos\u00ec una storia di amore e il punto n\u00ba 241 \u00e8 quindi cancellato dalla lista.\nTutti pazzi per Billie.\nTrama.\nEarl \u00e8 ora uscito dal coma e prima di tornare alla lista decide di dichiarare il suo amore a Billie. Purtroppo non sa dove si trovi e comincia a chiedere in giro. Inoltre va da Frank, che si trova ora in libert\u00e0 vigilata, e chiede a questo di insegnargli cosa piace a Billie e cosa no. I due vanno quindi a cercarla. Earl chiede informazioni a Stuart Daniels, ex-poliziotto ora giocatore di bowling. Questo dice di non conoscerla. Ma in realt\u00e0 la conosce pi\u00f9 che bene. Il 25 dicembre, quando Earl \u00e8 stato investito da Billie, e Billie \u00e8 stata investita da Stuart, tra il bowler e la ragazza in coma si \u00e8 creato l'amore. Billie, che era in coma, non poteva sapere chi era Stuart, ma Stuart sapeva di essere innamorato di Bilie. Quando questa si svegli\u00f2, la prima cosa che chiese era: \"come sta Earl?\". Stuart non sopport\u00f2 di essere rifiutato e allora gli disse che i poliziotti erano sulle sue tracce perch\u00e9 credevano che avesse investito Earl apposta, cosa che in realt\u00e0 non \u00e8 mai successa. I due cos\u00ec fuggono, o meglio Stuart finge di fuggire. Questi vanno nel motel di Earl, dove Billie incontra Catalina. Quest'ultima si dichiara ora lesbica e per tanto innamorata di Billie. Ma appena Earl \u00e8 tornato a vivere nella sua camere, i due se ne sono andati. Ora i due vivono a casa di Stuart. Ma il bowler sa che Billie non pu\u00f2 rimanere l\u00ec, e cos\u00ec va a chiedere aiuto al suo amico Kenny James. Questo allora li nasconder\u00e0 in casa sua. I due fuggiaschi non sanno per\u00f2 che Earl aveva pregato Kenny di dirgli se aveva informazioni riguardanti Billie. Kenny quindi lo chiama ed Earl insieme a Frank vanno a trovarla. Earl per\u00f2 capisce che Frank ne \u00e8 ancora innamorato e decide quindi di fingere una scusa per andare l'indomani a trovarla perch\u00e9 deve prepararsi. Il giorno dopo Earl non viene a prendere Frank nella casa-prigione dove si trova ora Frank a vivere insieme ad altri detenuti. Earl si dirige da Billie, ma viene buttato per terra da Frank, che \u00e8 intanto riuscito ad evadere dalla sua casa-prigione. I due dopo una lotta, giungono dentro alla casa di Kenny e tutti si dichiarano. Earl ama Billie, Frank ama Billie, Catalina ama Billie, Stuart ama Billie e Kenny ama Stuart. Alla fine Billie capisce che il Karma ha fatto incontrare lei ed Earl per un preciso motivo e decide quindi di fidanzarsi con Earl. Dopo una settimana i due si sposano, e Stuart e Kenny si fidanzano anch'essi e vanno in California a bere vino per un intero fine settimana. Infine Catalina, per strada, ritrova Paco, appena evaso anch'esso dalla casa-prigione dove vivevano alcuni detenuti, e i due si fidanzano.\nLa lista di Billie.\nTrama.\nDopo che Earl e Billie si sono sposati, quest'ultima scrive una lista come quella del marito. In essa sono contenute tutte le azioni cattive a cui deve rimediare. Anche se all'inizio la convivenza tra i due sembra ottima, ben presto Earl comincia a non sopportare pi\u00f9 la moglie che riesce sempre a trovare il modo per farlo irritare. Per cercare di calmarsi, Earl confronta le due liste e nota che hanno un punto in comune: Rubato da Joel (nel caso di Earl \u00e8: Rubato la tv e il tappeto di Joel e nel caso di Billie \u00e8 \"Rubato un ventilatore \"). Joel \u00e8 un cassiere al Camden Market di Camden County, ha una dote nel impacchettare velocemente qualunque cosa. Questa sua abilit\u00e0 lo porta ad andare alla gara nazionale degli imbustatori. Grazie al fatto che \u00e8 single, vive in una grande casa da solo e che star\u00e0 via per diverso tempo, tutti i criminali di Camden vanno a rubare qualcosa dalla casa. Earl e Randy arrivano tardi e tutto \u00e8 gi\u00e0 stato rubato, decidono comunque di rubare il tappeto e il televisore, ultima cosa rimasta (lasciato dagli altri criminali cos\u00ec da sapere quando Joel sarebbe tornato dalla competizione). \nBillie invece era gi\u00e0 arrivata e aveva rubato il ventilatore. Earl e Randy vanno quindi a trovare Joel per spiegargli la situazione. Quando lo incontrano notano per\u00f2 che ha la mano a forma di chela e il cassiere li spiega il motivo. Quando Joel era tornato a casa dalla gara (persa nella finale), ha trovato tutta la casa vuota. Arrabbiato per un insulto sul muro (e un po' per la sconfitta) ha sferrato un colpo al muro e in quel momento si \u00e8 fratturato tutte e 5 le dita della mano destra (cercando di sistemarla si storta il mignolo). \nPer colpa di questo Joel non pu\u00f2 pi\u00f9 partecipare a nessun'altra gara; ma notando la capacit\u00e0 di riflessi di Earl allora decide di allenarlo al posto suo, mentre Billie se ne infischia completamente della cosa e lo scarica. Si fa quindi allenare dallo stesso Joel e ben presto diventa un campione. Earl si iscrive alla gara nazionale e riesce a vincere tutte le gare fino alla finale. Prima dell'ultima gara incontra nello spogliatoio Billie che gli dice di aver completato la lista chiedendo semplicemente scusa a tutti, senza quindi fare nulla di concreto per rimediare ai torti che gli aveva fatto. Earl \u00e8 furioso per questo suo modo di ragionare e gli urla contro. Billie allora, istintivamente, gli prende il dito indice e glielo frattura. Con un dito rotto Earl non pu\u00f2 pi\u00f9 gareggiare alla finale. Ma Randy ha un'idea: possono gareggiare in coppia, dato che entrambi possono usare una sola mano, insieme \u00e8 come se fossero una singola persona. Arriva quindi la finale e all'inizio Earl e Joel un po' impacciati contro il campione in carica da diversi anni. Ma riescono a prendere un buon ritmo e alla fine riescono a vincere. Joel perdona Earl e lo ringrazia per avergli esaudito il suo pi\u00f9 grande desiderio: vincere il titolo di miglior imbustatore dello Stato. Anche Billie capisce di aver sbagliato con la sua lista ed Earl la perdona.\nMa dopo che lei gli fa un commento che stava meglio senza baffi, Earl comincia a rendersi conto di un lato di lei che non conosceva.\nCamdeniti (1\u00aa e 2\u00aa parte).\nTrama.\nIl matrimonio di Earl con Billie si rivela un inferno. Billie non concede pi\u00f9 soldi a Earl e si prende gioco di Randy, costringendolo a dormire sul ballatoio e facendogli fare le cose pi\u00f9 umilianti in cambio di un semplice cremino. Earl decide dunque di chiedere consigli ad alcune coppie che stanno insieme da molto tempo, tra cui Joy e Darnell, Stuart Daniels e Kenny James, ed infine i suoi genitori. In occasione di quest'ultima visita Earl scopre che suo padre, per evitare le odiose serate in famiglia pur cercando di manterere solido il suo matrimonio, si inventava continuamente delle scuse di impegni sul lavoro. Decide quindi di occuparsi della lista e di rimediare alle cattive azioni, in modo che il karma salvi il matrimonio con Bille. Con l'aiuto dei suoi amici di Camden, Earl raddrizza il caravan di Joy e Darnell (cappottato tempo prima da lui, Randy e Ralph). Una volta raddrizzato il caravan Earl vede spuntare sotto di esso una protesi di una gamba rubata tempo prima a Didi, che aveva nascosto. Cos\u00ec rimedia al punto n. 86 della lista \"Rubato macchina a una donna mutilata\", restituendo la protesi a Didi e camminando per un giorno intero su una gamba sola per capire cosa si prova. Dopo aver cancellato questo punto dalla lista Earl si rende conto che, grazie al karma, Billie \u00e8 ora diventata pi\u00f9 buona, tanto da concedergli di usare il suo bancomat. Decide allora di rimediare alla sua cattiva azione pi\u00f9 spregevole, n. 204 \"Sedotto sette vergini\".\nA Camden esiste una piccola comunit\u00e0 di Amish detti \"camdeniti\" che rifiutano l'utilizzo di qualsiasi tecnologia moderna (compresa la ruota). Ogni anno viene concesso alle ragazze che compiono 21 anni un periodo di tempo per esplorare il mondo esterno. Tempo prima Earl e Randy, fingendosi due membri della comunit\u00e0, avevano sedotto e poi abbandonato sette giovani ragazze camdenite. Per rimediare al punto Earl va al villaggio e qui scopre che le sette ragazze non hanno pi\u00f9 fatto ritorno nella comunit\u00e0, preferendo vivere nel mondo tecnologico. Per poter cancellare il punto la capovillaggio chiede a Earl e Randy di prendersi cura della sua giovane nipote Greta, che ha compiuto da poco 21 anni ed \u00e8 pronta per il suo viaggio di conoscenza. Earl vuole che Greta rimanga spaventata dal mondo esterno, in modo da farla ritornare in comunit\u00e0 e rimediare cos\u00ec alla lista. Tuttavia ella rimane affascinata da Randy ed inizia ad apprezzare la nuova civilt\u00e0. Billie \u00e8 molto arrabbiata con Earl per il fatto che lui dedichi pi\u00f9 tempo alla sua lista che a lei, e quando Earl le risponde che preferisce la lista, lei impazzisce di rabbia, stordisce Earl con un colpo in testa e gli ruba la lista. In seguito Billie, sempre pi\u00f9 furiosa, vuole distruggere i punti della lista rimediati da Earl in passato. Ribalta di nuovo il caravan di Joy e Darnell, dice ai genitori di Kenny James che egli \u00e8 gay, d\u00e0 fuoco al chiosco di hot dog Pop's Cart, umilia le persone \"diverse\" (nello specifico un uomo affetto da nanismo e un uomo con un corno sulla fronte), ruba di nuovo la protesi a Didi, colpisce la spogliarellista fatta cadere da Earl tempo prima e prende in giro Nescobar per la sua pronuncia. Poi Billie telefona a Earl, dicendogli che tutto quello che \u00e8 accaduto \u00e8 colpa sua in quanto egli ha preferito la lista a lei (inducendo gli altri ad arrabbiarsi con lui). Per rimettere le cose a posto Earl chiede a Billie di incontrarsi davanti al villaggio dei camdeniti (dove lui l'aveva pregata di riportare Greta, fuggita nel frattempo insieme a Billie e sempre pi\u00f9 affascinata dalla civilt\u00e0 tecnologica). Poco dopo arriva anche una volante della polizia, chiamata da Joy e Darnell per arrestare Billie, colpevole di aver cappottato il loro caravan. Infuriata con Earl e spaventata all'idea di finire in prigione ella fugge nel villaggio (che, essendo uno Stato sovrano, non \u00e8 sotto la giurisdizione della polizia di Camden, che quindi non pu\u00f2 arrestarla), minacciando Earl che presto sarebbe tornata ad ucciderlo. Terrorizzato Earl cerca Greta per riportarla al villaggio, trovandola al motel insieme a Randy, con il quale nel frattempo \u00e8 nata una bella amicizia. Ella non vuole pi\u00f9 tornare in comunit\u00e0 e quindi Earl deve trovare un altro modo per rimediare alla lista, preoccupandosi allo stesso tempo della vendetta di Billie. La notte seguente Earl viene svegliato di soprassalto da Billie che entra nella stanza e, con sua grande sorpresa, scopre che ella \u00e8 diventata una camdenita, scegliendo una vita di lavoro, altruismo e semplicit\u00e0 al posto della vita dissoluta ed egoista che aveva sempre condotto prima di allora. Billie \u00e8 finalmente felice della sua nuova vita, fa firmare le carte di divorzio a Earl e per ringraziarlo gli restituisce la lista e gli lascia i soldi restanti (72.000 dollari) della sua indennit\u00e0 assicurativa. Earl pu\u00f2 quindi finalmente cancellare il punto n. 204 dalla lista."}
{"id": "1362773", "revid": "1983214", "url": "https://it.wikipedia.org/wiki?curid=1362773", "title": "\u0218imand", "text": "\u0218imand (in ungherese \"Sim\u00e1nd\") \u00e8 un comune della Romania di abitanti, ubicato nel distretto di Arad, nella regione storica della Transilvania.\nL'esistenza di \u0218imand risulta documentata dal 1290, tuttavia le origini appaiono molto pi\u00f9 antiche: infatti, nella localit\u00e0 denominata \"Grozdoaia\" \u00e8 stata ritrovata una necropoli riferibile al popolo dei Sarmati e datata tra il I secolo a.C. e il I secolo d.C."}
{"id": "1362775", "revid": "287204", "url": "https://it.wikipedia.org/wiki?curid=1362775", "title": "Simand", "text": ""}
{"id": "1362785", "revid": "729019", "url": "https://it.wikipedia.org/wiki?curid=1362785", "title": "Thomas Li\u00e8vremont", "text": "Biografia.\nMembro della numerosa famiglia Li\u00e8vremont che comprende sette fratelli e una sorella, tutti rugbisti (dei quali quelli a pi\u00f9 alto livello sono Marc, allenatore della Nazionale francese e Matthieu, flanker del Dax, nonch\u00e9 Claire, vincitrice del campionato femminile di rugby nel 2005), crebbe rugbisticamente nell'Argel\u00e8s-sur-Mer prima di entrare nel rugby di vertice nel Perpignano.\nEsord\u00ec in Nazionale nel 1996 contro il , poi nel 1997 non disput\u00f2 incontri internazionali: fu richiamato per il Cinque Nazioni 1998, vinto dalla con il Grande Slam; disput\u00f2 tutti i tornei fino al , poi realizz\u00f2 altri due Slam, nei tornei del e del ; in tale edizione del Sei Nazioni disput\u00f2 la sua ultima partita internazionale, di nuovo contro il .\nPrese anche parte alla in Galles, nel corso della quale la arriv\u00f2 alla finale, perdendola poi contro l'.\nSi trasfer\u00ec nel 2000 al Biarritz insieme a suo fratello Marc e quando quest'ultimo, una volta divenuto allenatore, giunse nel 2007 alla guida del Dax, chiam\u00f2 nella stessa squadra Mathieu e lo stesso Thomas; i due non scesero tuttavia mai in campo agli ordini del fratello maggiore, perch\u00e9 questi divenne allenatore della Nazionale francese.\nNel 2008, terminata a sua volta l'attivit\u00e0 agonistica, Thomas Li\u00e8vremont \u00e8 diventato allenatore dello stesso Dax e, quindi, anche di suo fratello Mathieu; al Dax rimase fino a tutta la stagione 2009-10, poi lasci\u00f2 l'incarico per assumere, in coppia con Christian Gajan, la conduzione tecnica del Bayonne; la coppia \u00e8 stata sollevata dall'incarico nel dicembre 2011 a causa della posizione di classifica (terzultimo posto a met\u00e0 campionato)."}
{"id": "1362792", "revid": "339392", "url": "https://it.wikipedia.org/wiki?curid=1362792", "title": "Nascita delle Universit\u00e0 nel XII secolo", "text": ""}
{"id": "1362795", "revid": "111578761", "url": "https://it.wikipedia.org/wiki?curid=1362795", "title": "Cascina Roland", "text": "Cascina Roland \u00e8 un'antica cascina fortificata nel comune di Villar Focchiardo nella val di Susa.\nAll'esterno del fabbricato, verso la SS 24, \u00e8 presente una grossa pietra tagliata in due, la tradizione narra che a romperla sia stato Orlando durante il transito dell'esercito di Carlo Magno che andava ad intraprendere la battaglia alle chiuse longobarde di (Chiusa di San Michele) che decret\u00f2 la fine del Regno longobardo e l'ascesa al potere di Carlo.\nPer molto tempo fu adibita a cascina e dopo alcuni anni di totale abbandono, \u00e8 stata acquistata dalla Comunit\u00e0 montana Bassa Valle di Susa con l'intento di restaurarla ed adibirla a centro di accoglienza turistica.\nOra ospita una locanda con un ristorante, eventi culturali, riunioni di lavoro e mostre temporanee. Nella struttura la locanda dispone di sei camere.\nPer raggiungere Cascina Roland bisogna seguire la strada statale 24 del Monginevro in localit\u00e0 Villar Focchiardo."}
{"id": "1362801", "revid": "1442080", "url": "https://it.wikipedia.org/wiki?curid=1362801", "title": "Branchinectella", "text": "Branchinectella \u00e8 un genere di crostacei anostraci della famiglia dei Chirocephalidae.\nComprende le seguenti specie:"}
{"id": "1362803", "revid": "1982", "url": "https://it.wikipedia.org/wiki?curid=1362803", "title": "Iancu de Hunedoara", "text": ""}
{"id": "1362805", "revid": "1543377", "url": "https://it.wikipedia.org/wiki?curid=1362805", "title": "Hartke", "text": "Hartke o Hartke System \u00e8 una ditta americana produttrice di strumenti musicali, in particolare di amplificatori per chitarre e bassi e degli altoparlanti specifici oltre ad amplificatori per tastiere, effetti, corde ed accessori.\nHartke \u00e8 divenuta famosa per avere introdotto l'utilizzo dei coni in alluminio nei diffusori per basso, che garantivano un suono pi\u00f9 definito ed una gamma sonora pi\u00f9 ampia di quella ottenibile utilizzando i tradizionali coni in cellulosa cartacea.\nIl primo diffusore mai prodotto dalla Hartke fu costruito per il celeberrimo bassista Jaco Pastorius. In breve i prodotti della ditta statunitense si ricavarono un proprio spazio nel mercato dei musicisti professionisti tra i quali citiamo Victor Wooten, Will Lee, Stu Hamm, Jack Bruce dei Cream, Tom Hamilton degli Aerosmith e molti altri.\nIn breve la Hartke si \u00e8 affermata nel mercato mondiale offrendo una vasta gamma di prodotti: dal piccolo amplificatore per lo studio casalingo ai potenti impianti per i concerti dal vivo.\nIl fondatore della compagnia, Larry Hartke, forte della garanzia di qualit\u00e0 ed affidabilit\u00e0 dei propri prodotti, ha addirittura deciso di rendere pubblico il proprio numero di telefono cellulare al quale tutti i clienti possono contattarlo per chiedergli ragguagli e suggerimenti tecnici.\nGli strumenti della Hartke sono distribuiti in tutto il mondo dalla Samson Technologies Corporation"}
{"id": "1362808", "revid": "1442080", "url": "https://it.wikipedia.org/wiki?curid=1362808", "title": "Dexteria", "text": "Dexteria \u00e8 un genere di crostacei anostraci della famiglia dei Chirocephalidae.\nComprende la seguente specie:"}
{"id": "1362812", "revid": "27406", "url": "https://it.wikipedia.org/wiki?curid=1362812", "title": "Giochi de le porte", "text": ""}
{"id": "1362821", "revid": "61051", "url": "https://it.wikipedia.org/wiki?curid=1362821", "title": "Eubranchipus", "text": "Eubranchipus \u00e8 un genere di crostacei anostraci della famiglia dei Chirocephalidae.\nComprende le seguenti specie:"}
{"id": "1362823", "revid": "339392", "url": "https://it.wikipedia.org/wiki?curid=1362823", "title": "Centrale ENEL &quot;Federico II&quot;", "text": ""}
{"id": "1362834", "revid": "6923", "url": "https://it.wikipedia.org/wiki?curid=1362834", "title": "Peugeot 905", "text": "La Peugeot 905 \u00e8 una vettura da competizione costruita secondo il regolamento FIA Gruppo C e schierata dalla casa francese nel Campionato mondiale sportprototipi dal 1990 al 1992 e nella 24 Ore di Le Mans, entrambi vinti.\nContesto.\nSul finire degli anni ottanta, la FIA introduce dei nuovi regolamenti Gruppo C, in virt\u00f9 dei quali una nuova classe di prototipi dotati di motore atmosferico di 3.500 cm\u00b3, dal peso minimo di 750\u00a0kg e senza vincoli di consumo, denominata \"Sport 3,5 litri\" va a sostituire al vertice del Campionato mondiale sportprototipi le potenti vetture di classe C1 spinte da propulsori senza vincoli riguardanti cilindrata e sovralimentazione, tranne che per il consumo di carburante. Nello stesso periodo, la Peugeot dopo aver conquistato campionati mondiali rally Gruppo B con la propria \"205 T16\" e dominato i rally-raid con la \"405 T16\", ormai orfana di queste discipline, alla ricerca di visibilit\u00e0 e di nuovi prestigiosi traguardi, guarda con molto interesse al mondo dell'endurance, infatti nel 1988 Jean Todt, direttore sportivo della \"Peugeot Talbot Sport\" annuncia il lancio del programma sportivo \"Peugeot 905\", dopo diversi mesi passati dal reparto corse a progettare e realizzare i componenti tecnici, nel luglio del 1990 viene presenta sul Circuito di Magny Cours la Peugeot 905, il primo prototipo costruito appositamente per la nuova normativa tecnica. A pilotarla viene chiamato il veterano Jean-Pierre Jabouille, al quale successivamente viene affiancato un altro pilota esperto, Keke Rosberg.\nTecnica.\nMotore.\nLa 905 \u00e8 spinta da un motore V10, l'angolo formato dalle due bancate \u00e8 di 80\u00b0, la cilindrata \u00e8 di 3.499 cm\u00b3, sviluppa una potenza massima a seconda delle evoluzioni e del suo impiego che va dai 620 CV per le gare di durata ai 680\u00a0CV (500 kW) a 12.500 giri/min per le gare sprint, \u00e8 dotato di due alberi a camme per testata azionati da ingranaggi, 4 valvole per cilindro azionate da un dispositivo pneumatico di richiamo a chiusura, l'iniezione \u00e8 elettronica, la lubrificazione \u00e8 del tipo a carter secco. Il propulsore dispone di tromboncini ad altezza variabile come nei motori di Formula 1, grazie alla apposita conformazione della presa d'aria dinamica che sporge sopra l'abitacolo, alle alte velocit\u00e0 il motore \u00e8 in grado di sviluppare una trentina di CV in pi\u00f9 per effetto della sovrapressione dell'aria. Concettualmente \u00e8 del tutto conforme al regolamento di Formula 1 dell'epoca, tanto \u00e8 vero che nel 1994 viene utilizzato sulle monoposto McLaren.\nTelaio.\nIl telaio della vettura \u00e8 costituito da una monoscocca in fibra di carbonio realizzata in collaborazione con l'industria aeronautica francese Dassault Aviation, la quale si \u00e8 occupata anche dello sviluppo dell'aerodinamica del prototipo, la carrozzeria \u00e8 in fibra di carbonio, il cambio \u00e8 meccanico a sei rapporti, la trazione \u00e8 posteriore, le sospensioni sono del tipo indipendenti, hanno uno schema a triangoli sovrapposti con puntoni diagonali (push rod) sia all'avantreno e che al retrotreno con barre antirollio regolabili, l'impianto frenante \u00e8 dotato di dischi freno in materiale composito, non \u00e8 dotata di servosterzo; questo prototipo raggiunge un peso minimo di 755\u00a0kg. La capacit\u00e0 massima del serbatoio carburante \u00e8 di 100 litri, la 905 \u00e8 equipaggiata con pneumatici Michelin.\nAerodinamica.\nLa zona dell'abitacolo \u00e8 molto rastremata, appena sufficiente ad accogliere il pilota, sebbene in teoria si tratti di una biposto; il minuscolo parabrezza di concezione aeronautica ingloba nei montanti gli specchietti retrovisori, mentre i finestrini con apertura ad ali di gabbiano fungono da portiere, l'accesso al sedile di guida \u00e8 scomodo, perci\u00f2 il pilota deve contorcersi non poco per entrarvi. Sopra il tetto si eleva una presa d'aria dinamica di sezione ogivale, che funge da convogliatore d'aria per il cassoncino di aspirazione del motore V10. Il fondo vettura \u00e8 dotato di condotti Venturi che generano un importante effetto suolo e contribuiscono ad aumentare la deportanza totale.\nEvoluzioni.\n905.\nLa vettura iniziale presentata nel 1990, sovente chiamata anche \"Evo 1\" o \"Lm\", dispone di un'unica presa d'aria anteriore per il raffreddamento dei radiatori posti sulle fiancate, spoiler all'avantreno, fari anteriori di forma trapezoidale, ruote posteriori carenate, il design dalle linee pi\u00f9 tese presenta soluzioni stilistiche soprattutto nel frontale che richiamano alla produzione di serie della Peugeot di allora, in particolare le Peugeot 405 e 605.\nLa Peugeot dopo aver presentato nell'estate del 1990 la 905, continuer\u00e0 costantemente a sviluppare questa vettura nel corso degli anni, rendendola sempre pi\u00f9 competitiva; alla prima versione seguiranno poi altre 3 evoluzioni.\n905 Evo 1 bis.\nNell'estate del 1991 viene messa in pista un'ulteriore evoluzione della 905, la\" Evo 1 bis\", prevista inizialmente per la stagione 1992, viene invece fatta esordire in anticipo per consentire alla squadra di recuperare in competitivit\u00e0. Sostanzialmente monta una aerodinamica rivista, soprattutto nella parte anteriore con un muso molto pi\u00f9 scavato, mentre le prese d'aria per il raffreddamento dei radiatori sono poste subito dopo le ruote anteriori ai lati dell'abitacolo, viene dotata di un alettone posteriore biplano, (soluzione ripresa dalla Jaguar XJR-14), inoltre compare un alettone anteriore posto a rasoterra d'innanzi al muso, queste modifiche consentono d'incrementare il carico aerodinamico e grazie anche ad interventi sul motore, alleggerito di 16\u00a0kg e migliorato in affidabilit\u00e0, la 905 compie un deciso miglioramento cronometrico in pista.\nNel 1992, le performance della 905 erano tali che poteva competere in termini cronometrici con alcune vetture di Formula 1 sue contemporanee nonostante uno sfavorevole divario di peso di oltre 200\u00a0kg, la pole position con il tempo di 1'16\"415 fatta segnare da Philippe Alliot sul Circuito di Magny Cours in occasione della 500\u00a0km francese, gli avrebbe valso in teoria il corrispondente 8\u00ba tempo assoluto in griglia nel Gran Premio di Francia di Formula 1 1992, infatti Ivan Capelli con la Ferrari F92 A fece segnare l'ottavo tempo in 1'16\"443.\n905 Evo LM.\nLa versione specifica per la 24 Ore di Le Mans della \"905 Evo 1 bis\", leggermente meno spinta a livello meccanico, in particolare: un propulsore contenuto nel regime di rotazione a 11.000 giri/min per una potenza di circa 620 CV, una trasmissione rinforzata per resistere alle sollecitazioni di migliaia di cambi marcia, un impianto frenante opportunamente rivisto per le violente e continue staccate, il peso totale raggiungeva i 780\u00a0kg.\nAnche la veste aerodinamica \u00e8 specifica per la particolare conformazione del Circuit de la Sarthe composto di lunghi rettilinei e curvoni veloci; questa pista infatti necessit\u00e0 di livelli di deportanza minori con conseguente minore resistenza all'avanzamento, perci\u00f2 la vettura \u00e8 priva del grande alettone anteriore (utilizzato invece nelle gare sprint), mentre l'alettone posteriore biplano presenta il profilo superiore particolarmente ridotto e appiattito, per non penalizzare la velocit\u00e0 di punta.\n905 Evo 2.\nIn vista della stagione agonistica 1993, la Peugeot percependo un forte impegno della rivale Toyota, concentrata nel preparare una TS010 pi\u00f9 evoluta, decise di concepire una vettura dalle soluzioni tecniche ancor pi\u00f9 estremizzate, sviluppando cos\u00ec la 905 \"Evo 2\", una sorta di Formula 1 con ruote carenate, musetto rialzato, alettone anteriore biplano, braccetti delle sospensioni a vista, profilo dell'abitacolo e del cofano motore pi\u00f9 affusolati, il corpo vettura sviluppava un carico aerodinamico maggiore, mentre la resistenza all'avanzamento era diminuita. Le sospenioni posteriori vennero ridisegnate in funzione di un nuovo cambio trasversale sequenziale a 5 rapporti, provato anche in una versione con azionamento semiautomatico rivelatasi per\u00f2 poco affidabile durante i test di durata.\nDopo l'imprevista soppressione del mondiale prototipi 1993 per l'esiguo numero di squadre partecipanti, alla Peugeot restava solo 24 Ore di Le Mans, ma la 905 Evo 2 non venne schierata per questa prova, il suo design era ritenuto troppo radicale per una gara di durata, a causa della particolare conformazione aerodinamica dell'avantreno, si correva il rischio di raccogliere detriti e di danneggiare i radiatori; la Peugeot decise perci\u00f2 di accantonare per sempre questa evoluzione, schierando per Le Mans la collaudata \"Evo 1 bis LM\".\nRisultati sportivi.\nCampionato mondiale Sport-prototipi.\nLa Peugeot 905 viene schierata inizialmente nelle ultime corse del campionato del mondo 1990, con l'intenzione di collaudarla e svilupparla affinch\u00e9 possa competere ad alto livello l'anno seguente nel mondiale 1991, sua prima stagione completa.\nIl campionato 1991 si apre nei migliori dei modi, la 905 vince la prima corsa disputata sul Circuito di Suzuka, ma nonostante sia stata la prima vettura progettata espressamente sulla base dei nuovi regolamenti Sport 3,5 litri, il prototipo francese viene ben presto sopraffatto da una debuttante di lusso: la Jaguar XJR-14, che si rivela nettamente pi\u00f9 veloce nelle successive prove di campionato. La Peugeot corre ai ripari, schierando la nuova \"905 Evo 1 Bis\", vettura che si dimostra competitiva e coglie 2 vittorie consecutive. Al termine del campionato la Peugeot si piazza al secondo posto nella classifica costruttori alle spalle della Jaguar.\nNel Campionato mondiale sportprototipi 1992, la Toyota TS010 vince la prima prova, la 500 km di Monza, ma la 905 nella variante \"Evo 1 Bis\" mantiene una buona supremazia nel resto della stagione, vincendo 5 gare su 6 e conquistando sia il titolo costruttori, sia quello piloti con Yannick Dalmas e Derek Warwick, gli ultimi assegnati dalla FIA.\n24 Ore di Le Mans.\nNella 24 Ore di Le Mans 1991, le due Peugeot 905 sono costrette a ritirarsi dopo solo 4 ore per problemi al motore mentre sono in testa, le nuove Gruppo C atmosferiche che normalmente corrono su distanze di 500\u00a0km si rivelano ancora fragili per le gare di durata. Dopo il doppio ritiro, la Peugeot inizia a lavorare ad un'evoluzione di motore capace di sopportare oltre 5.000\u00a0km di gara, il propulsore viene poi provato in pista in una serie di test.\nNella edizione 1992 della maratona francese, la Peugeot si presenta pi\u00f9 preparata, una 905 in versione da qualifica (un muletto assettato e potenziato solo per le prove) pilotata da Philippe Alliot ottiene una pole position record con un tempo di 3.21.200, ben 10 secondi in meno rispetto al tempo dell'anno precedente, con queste premesse la gara appare a portata di mano e infatti la Peugeot trionfa vincendo con l'equipaggio Derek Warwick, Yannick Dalmas e Mark Blundell mentre la vettura gemella completa il podio giungendo terza, l'unica seria rivale, la Toyota TS010 alla fine seconda, non riesce ad ostacolare la vettura francese, mentre la terza 905 si ritira per problemi al motore.\nIl 1993 \u00e8 il primo anno senza il mondiale prototipi, la Peugeot ha come unico obiettivo riconfermare la vittoria a Le Mans, per contrastare pi\u00f9 efficacemente la squadra Toyota vengono schierate tre 905 alla 24 Ore di Le Mans 1993; tutto va per il meglio e Peugeot coglie una tripletta, monopolizzando il podio con i suoi piloti, la vittoria va al trio Gary Brabham, Christophe Bouchut e \u00c9ric H\u00e9lary.\nChiusa la parentesi endurance con la 905, Peugeot decide di impegnarsi in Formula 1, nel 1994 fornir\u00e0 il suo collaudato motore V10 ulteriormente potenziato alla McLaren."}
{"id": "1362835", "revid": "1983214", "url": "https://it.wikipedia.org/wiki?curid=1362835", "title": "\u0218iria", "text": "\u0218iria (in ungherese \"Vil\u00e1gos\", in tedesco \"Hellburg\") \u00e8 un comune della Romania di abitanti, ubicato nel distretto di Arad, nella regione storica della Transilvania.\nIl comune \u00e8 formato dall'unione di 3 villaggi: Gal\u0219a, M\u00e2sca, \u0218iria.\nIl pi\u00f9 importante sito di interesse del comune \u00e8 il castello, costruito nel XIII secolo, che ha avuto un ruolo importante nella storia della Romania, essendo stato posseduto da alcuni tra i pi\u00f9 significativi personaggi storici del paese, prima Iancu de Hunedoara, poi Gheorghe Doja ed infine Mihai Viteazul, che ne costru\u00ec il sistema di fortificazioni, ritenendolo un luogo strategico nella difesa del paese, ruolo che conserv\u00f2 fino al 1785, anno in cui venne distrutto dall'esercito asburgico.&lt;br&gt;\nAltri monumenti di un certo interesse sono la chiesa dedicata ai SS. Arcangeli Michele e Gabriele (\"Sfin\u021bii Arhangheli Mihail \u0219i Gavril\"), della prima met\u00e0 del XVIII secolo, la chiesa dedicata all'Assunzione di Maria (\"Adormirea Maicii Domnului\") a Gal\u0219a, del 1746, e la chiesa dedicata all'Assunzione di Maria di M\u00e2sca, risalente al 1703.\n\u0218iria ha dato i natali allo scrittore e giornalista Ioan Slavici (1848-1925).\nLa resa di Vil\u00e1gos il 13 agosto 1849 pose fine alla rivoluzione ungherese del 1848."}
{"id": "1362837", "revid": "22475", "url": "https://it.wikipedia.org/wiki?curid=1362837", "title": "Linderiella", "text": "Linderiella \u00e8 un genere di crostacei anostraci della famiglia dei Chirocephalidae.\nComprende le seguenti specie:"}
{"id": "1362839", "revid": "123597299", "url": "https://it.wikipedia.org/wiki?curid=1362839", "title": "Jubilee (personaggio)", "text": "Jubilee il cui vero nome \u00e8 Jubilation Lee, \u00e8 un personaggio dei fumetti creato da Chris Claremont (testi) e Marc Silvestri (disegni), pubblicato dalla Marvel Comics. \u00c8 apparsa la prima volta in \"Uncanny X-Men\" n. 244 nel maggio del 1989. \u00c8 conosciuta anche come Wondra.\nBiografia del personaggio.\nJubilee crebbe a Beverly Hills, in California, fino a quando i suoi genitori vennero uccisi.\nVenne affidata ai servizi sociali ma scapp\u00f2 dalle persone che badavano a lei e si rifugi\u00f2 in un centro commerciale in cui fece dei furti per sopravvivere.\nQuando le guardie la sorpresero lei scaten\u00f2 i suoi poteri mutanti, attir\u00f2 l'attenzione di un cacciatore ma venne salvata da una squadra di X-Men composta da Tempesta, Rogue, Psylocke e Dazzler.\nIn seguito si un\u00ec agli X-Men e divenne compagna d'avventura di Logan.\nFece parte di Generation X, un gruppo di mutanti della sua et\u00e0 che si addestravano per diventare X-Men.\nDecimation.\nQuando Wanda Maximoff distrusse i geni mutanti di molte persone anche lei venne colpita.\nLavor\u00f2 come attivista contro un politico che chiedeva la restrizione dei diritti personali sui mutanti.\nPost-Civil War.\nJubilee con il nome in codice di Wondra, e un costume potenziante che le conferisce superforza, \u00e8 entrata a far parte della nuova formazione dei New Warriors, un gruppo di ribelli contrario alla registrazione. Durante la sua permanenza nel team, Jubilee scopre che Night Trasher sta usando la squadra per delle sue ragioni personali, tutt'altro che nobili. In seguito gli ex mutanti lasciano la squadra nelle mani dei precedenti ora legati all'Iniziati e Jubilation si stabilisce a San Francisco dove fa la conoscenza di un gruppo di giovani mutanti che le parlano di \"Utopia\", il nuovo rifugio per i mutanti. Jubilee afferma di riconoscersi ancora come mutante ma non si unisce agli X-Men.\nVampira.\nIn seguito Jubilee \u00e8 una delle persone che vengono infettate con un virus artificiale da un vampiro attentatore. Il virus produce un cambiamento nella sua fisiologia, portandola a tramutarsi in una vera e propria vampira. Ci\u00f2 fa parte dei piani del misterioso \"Signore dei Vampiri\": \"Xarus\", il figlio di Dracula, il quale intende usare Jubilee come esca per attirare gli X-Men e trasformarli in vampiri ai suoi ordini. I mutanti riescono a liberarla ma non ad invertire il processo, lasciando Jubilation a fare i conti con la sua nuova natura. In seguito la ragazza viene presa in custodia dal gruppo dei \"Perdonati\", vampiri che hanno scelto di rinunciare alla loro sete di sangue, che intendono insegnarle a controllare i suoi istinti e i suoi nuovi poteri.\nPoteri e abilit\u00e0.\nQuando i suoi poteri mutanti c'erano ancora, Jubilee poteva generare un'energia esplosiva di varia potenza che si manifestava come dei fuochi di artificio. Con il costume dall'esoscheletro potenziato di Wondra ha una forza sovrumana.\nUna volta tramutatasi in vampira, ha acquisito forza e velocit\u00e0 sovrumane e l'abilit\u00e0 di tramutarsi in vapore. Come vampiro, inoltre, \u00e8 possibile che possa rigenerarsi pi\u00f9 velocemente di un essere umano.\nAltre versioni.\nMarvel vs DC.\nDurante il \"crossover\" Marvel contro DC, ebbe un breve flirt con Robin III alias Tim Drake.\n\u00c8 da notare come all'inizio della sua carriera Jubilee avesse un costume con colori molto simili a quelli del \"ragazzo meraviglia\" della DC, che minacci\u00f2 di querelare per plagio gli autori; per evitare ci\u00f2 le diedero degli occhiali fucsia con maglietta in tinta e degli short blu: \u00e8 per questo motivo che, durante il loro incontro, Jubilation ha espresso pi\u00f9 volte a Robin di apprezzare il suo look.\nI due personaggi vennero poi fusi nella serie Amalgam dando vita a Passero, la spalla di Dark Claw (il personaggio nato dalla fusione di Wolverine e Batman).\nAltri media.\nCartoni animati.\nIl personaggio \u00e8 apparso nelle serie animate \"Insuperabili X-Men\" e \"\"; il personaggio \u00e8 anche comparso in \"Spider-Man - L'Uomo Ragno\".\nTelevisione.\nJubilee \u00e8 stata interpretata da Heather McComb nel film per la televisione \"Generation X\".\nCinema.\nIn \"X-Men\" (2000) il personaggio \u00e8 interpretato da Katrina Florece in un breve cameo. In \"X-Men 2\" (2003) e in \"X-Men - Conflitto finale\" (2006) \u00e8 interpretata da Kea Wong, mentre in \"X-Men - Apocalisse\" (2016) appare con il volto di Lana Condor.\nNel film \"X-Men - Giorni di un futuro passato\" sarebbe dovuta apparire nel team di Alfiere ma il suo personaggio \u00e8 stato poi rimosso."}
{"id": "1362841", "revid": "1566286", "url": "https://it.wikipedia.org/wiki?curid=1362841", "title": "Sandro Ruffini", "text": "Biografia.\nRecit\u00f2 agli inizi con Ettore Paladini, Virgilio Talli e Forzano, prima di fondare una propria compagnia con Ricci, Beltramo e la Tricerri.\nFra le sue migliori interpretazioni teatrali, il frate Lorenzo in \"Romeo e Giulietta\" (1948) diretto da Renato Simoni, Cassio nel \"Giulio Cesare\" allestito nel 1949 da Salvini e Squarzina, ed \"Enrico IV\" nell'omonima tragedia shakespeariana diretta da Strehler (1951).\nRuffini era dotato di una splendida voce, che lo rese tra i pi\u00f9 attivi doppiatori degli anni trenta e quaranta (sua la raffinata voce di Leslie Howard in \"Via col vento\" e di Charlie Chaplin in \"Luci della ribalta\") e acclamato attore radiofonico. Svolse il lavoro di doppiatore sino all'inizio degli anni cinquanta.\nFece parte della prima Compagnia di prosa radiofonica dell'EIAR, costituita su iniziativa di Enzo Ferrieri nel 1932, a Roma. Fu diretto da tutti i pi\u00f9 grandi registi radiofonici dell'epoca, da Majano a Morandi, da Masserano Taricco a Pavolini, e interpret\u00f2 un ricco repertorio che comprese classici (\"Enrico IV\" di Shakespeare, 1952; \"Zio Vanja\" di \u010cechov, 1954; \"Aminta\" di Tasso, 1954) e contemporanei (\"Avventura del protagonista\" di Giannini, 1950; \"Il gran maestro di Santiago\" di De Montherlant, 1951; \"Candida\" di Shaw, 1951; \"La maschera e il volto\" di Chiarelli, 1952; \"Corruzione al Palazzo di giustizia\" di Betti, 1953; \"Il contadino morente\" di Van de Woestijne, 1954).\nNel 1953 fu protagonista della serie ad episodi settimanali di Sherlock Holmes, nelle indagini dell'investigatore di Arthur Conan Doyle per la regia di Anton Giulio Majano.\nFu inoltre il protagonista delle serie radiofoniche \"Le avventure di Sherlock Holmes\" (1953) e prest\u00f2 la sua voce ad alcuni documentario radiofonici (\"Dall'ancien r\u00e9gime alla rivoluzione francese\" di Alessandro Galante Garrone, 1956) oltre che a letture poetiche (\"Idillio\" di von Hofmannsthal, 1954). Tra le sue ultime interpretazioni radiofoniche, \"Don Giovanni Tenorio\" di Jos\u00e9 Zorrilla e \"Aspettando Godot\" di Beckett (1954)."}
{"id": "1362843", "revid": "1442080", "url": "https://it.wikipedia.org/wiki?curid=1362843", "title": "Polyartemia", "text": "Polyartemia \u00e8 un genere di crostacei anostraci della famiglia dei Chirocephalidae.\nComprende le seguenti specie:"}
{"id": "1362847", "revid": "1442080", "url": "https://it.wikipedia.org/wiki?curid=1362847", "title": "Polyartemiella", "text": "Polyartemiella \u00e8 un genere di crostacei anostraci della famiglia dei Chirocephalidae.\nComprende le seguenti specie:"}
{"id": "1362854", "revid": "599013", "url": "https://it.wikipedia.org/wiki?curid=1362854", "title": "Gareth Delve", "text": "Biografia.\nBench\u00e9 gallese, Delve si form\u00f2 rugbisticamente in Inghilterra, a Bristol, citt\u00e0 in cui comp\u00ec gli studi superiori dopo avere l\u00ec vinto una borsa di studio.\nIl suo primo contratto professionistico fu nella vicina Bath nel 2001, con cui vinse il campionato inglese nel 2003-04; nel 2006 giunse la sua prima convocazione per il , nel corso del Sei Nazioni di quell'anno a Cardiff contro la .\nNell'estate del 2007 si trasfer\u00ec al Gloucester del quale, nel 2009, fu nominato co-capitano insieme a Mike Tindall.\nAl termine della stagione, Delve accett\u00f2 una proposta d'ingaggio giunta da una neonata formazione australiana di Super Rugby, il Melbourne Rebels, che godeva di una dispensa sul numero massimo di stranieri da reclutare per via del fatto che stava costruendo la squadra da zero; Delve fu uno dei britannici, insieme all'inglese Danny Cipriani, cui fu proposto di far parte della squadra per il Super Rugby 2011; il trasferimento a Melbourne giunse alla fine della stagione di Premiership.\nNel 2012 Delve estese per un'ulteriore stagione il suo contratto in scadenza e, dopo essere stato nominato miglior giocatore dei Rebels della stagione appena conclusa, ricevette i gradi di capitano della squadra per il 2013, primo straniero nella storia del Super Rugby a guidare in campo una compagine australiana.\nAl termine della stagione successiva, tuttavia, a Delve, cos\u00ec come ad altri giocatori provenienti dall'estero che facevano parte del club fin dall'origine, non fu rinnovato il contratto in quanto era terminata la dispensa per tenere in rosa giocatori stranieri in sovrannumero rispetto al consentito.\nL'ultimo incontro di Delve da capitano dei Rebels fu nella giornata finale della stagione regolare del Super Rugby 2013, una vittoria interna contro i neozelandesi Highlanders per 38-37 in rimonta, dopo un primo tempo chiuso dagli ospiti con un vantaggio di 31-7.\nPer la stagione successiva Delve si trasfer\u00ec nella formazione giapponese dei NEC Green Rockets di Abiko (prefettura di Chiba).\nA livello internazionale ha disputato il suo pi\u00f9 recente incontro per il contro l' nel Sei Nazioni 2010; a tale data sono 11 le sue presenze in rappresentanza del suo Paese."}
{"id": "1362858", "revid": "834", "url": "https://it.wikipedia.org/wiki?curid=1362858", "title": "Adrian Hadley", "text": ""}
{"id": "1362859", "revid": "287204", "url": "https://it.wikipedia.org/wiki?curid=1362859", "title": "Abd Allah (nome)", "text": "Origine e diffusione.\n\u00c8 composto dai termini arabi \u0639\u0628\u062f ('\"abd\", \"servo\") e \u0627\u0644\u0644\u0647 (\"Allah\", \"Dio\"), e vuol dire quindi \"servo di Dio\"; il significato \u00e8 lo stesso del nome biblico Abdiele, con cui \u00e8 infatti imparentato.\nQuesto era il nome del padre di Maometto, il quale mor\u00ec prima della nascita del figlio, nonch\u00e9 di un suo figlio. Secondo la \"\u1e24ad\u012bth\", l'uso di questo nome venne promosso dallo stesso Maometto, in quanto gradito ad Allah; \u00e8 quindi un nome estremamente diffuso nel mondo islamico. \nIl nome spagnolo femminile \"Obdulia\" viene spesso considerato una forma \"ispanizzata\" di Abd Allah.\nOnomastico.\nL'onomastico si pu\u00f2 festeggiare il 16 settembre in memoria di san Servideo, detto anche Abdallah, seguace di san Rogelio e martire assieme a lui a Cordova sotto ai Mori."}
{"id": "1362863", "revid": "729019", "url": "https://it.wikipedia.org/wiki?curid=1362863", "title": "Andrew Sheridan", "text": "Pi\u00f9 alto della media (195\u00a0cm) per il suo ruolo, Sheridan \u00e8 anche dotato di una forza fisica notevole: \u00e8 infatti capace di sollevare 225\u00a0kg da sdraiato e 275 in piegamento sulle ginocchia, prestazione quasi di livello olimpico.\nBiografia.\nSheridan inizi\u00f2 la pratica rugbistica a 9 anni, negli allievi dell'Old Ethamians R.F.C., dove rimase fino a quando non inizi\u00f2 le scuole superiori, al Dulwich College.\nNegli anni del liceo fu chiamato nella selezione inglese U-16 e poi U-18 scolastica, come seconda linea.\nA 19 anni fu ingaggiato dal Richmond e nel 1999 fu convocato dall'Inghilterra U-21 per un \"tour\" nell'Emisfero Sud.\nAl suo ritorno fu ingaggiato da professionista dal Bristol, dove evolvette da seconda linea a pilone e, occasionalmente, anche terza centro.\nAggregato dall' maggiore al \"tour\" sudafricano nel 2000 ma mai schierato, fu regolarmente utilizzato altres\u00ec dall'Inghilterra \u201cA\u201d nel biennio successivo, in particolare in \"match\" contro le pari categoria Irlanda e Francia, poi nel 2003 contro Canada, Stati Uniti e Giappone; nel 2004 cambi\u00f2 squadra di club dopo la retrocessione del Bristol, e firm\u00f2 un contratto per il Sale Sharks.\nLa prima partita in Nazionale maggiore fu un \"match\" non ufficiale contro i Barbarians, immediatamente dopo la vittoria nella ; il debutto effettivo, in un \"test match\", avvenne nel novembre 2004, contro il .\nLa convocazione per il \"tour\" dei British Lions per il loro \"tour\" neozelandese del 2005 sollev\u00f2 qualche perplessit\u00e0 legata all'affidabilit\u00e0 di un giocatore che aveva solo un incontro internazionale a livello di \"test match\".\nPer la sua irruenza, durante la partita contro i New Zealand M\u0101ori fu mandato nel recinto di punizione per avere dato un pugno a un avversario a seguito di un contatto ravvicinato in cui i due sbatterono la testa l'uno contro l'altro.\nTornato in Inghilterra, costru\u00ec la sua fama di bulldozer sulla performance offerta durante il \"match\" autunnale contro l' in novembre, in cui distrusse tutto il pacchetto di mischia avversario, nessuno dei cui componenti fin\u00ec la partita all'80': Al Baxter termin\u00f2 nel recinto per aver causato volontariariamente il collasso della mischia; subito dopo Matt Dunning, in una prova di forza, rischi\u00f2 una lesione al collo, e l' rimase in 13 uomini in campo.\nConvocato per la Coppa del Mondo 2007, fu di nuovo contro l'Australia che Sheridan diede un'altra delle sue pi\u00f9 notevoli dimostrazioni di forza: nella partita che decise l'accesso alla semifinale, e che l'Inghilterra vinse con un tiratissimo 12-10, Sheridan diede un grande contributo alla tenuta delle mischie da parte inglese, e costrinse gli avanti australiani a numerosi errori, che si concretizzarono in vari calci di punizione che Jonny Wilkinson trasform\u00f2 in punti.\nNel 2009, convocato di nuovo per i British Lions in Sudafrica, scese in campo nel secondo e terzo \"test\" della serie contro gli \"Springbok\"; ha preso parte anche alla in Nuova Zelanda.\nCarriera musicale.\nFuori dall'ambito sportivo Andrew Sheridan \u00e8 un chitarrista e compositore; durante una sua assenza per infortunio ha registrato 16 brani per il suo album d'esordio, \"Where We Go from Here\", uscito a ottobre 2010."}
{"id": "1362868", "revid": "729019", "url": "https://it.wikipedia.org/wiki?curid=1362868", "title": "Phil Bennett", "text": "Biografia.\nGallese di Llanelli, spese l'intera carriera rugbystica nel club della sua citt\u00e0, il Llanelli RFC come mediano d'apertura: il suo stile di gioco, fatto di corsa, cambi di passo, finte e controfinte, gli procur\u00f2 un'immediata popolarit\u00e0 tra il pubblico.\nEsord\u00ec in Nazionale nel 1969 a Parigi, contro la : a tal proposito, vanta il singolare primato di essere il primo giocatore subentrato in un match internazionale (precedentemente non erano previste sostituzioni). Inizialmente schierato come terza linea, evolse rapidamente verso il ruolo di mediano d'apertura."}
{"id": "1362878", "revid": "124123", "url": "https://it.wikipedia.org/wiki?curid=1362878", "title": "Delme Thomas", "text": ""}
{"id": "1362880", "revid": "125442619", "url": "https://it.wikipedia.org/wiki?curid=1362880", "title": "Dolphin (emulatore)", "text": "Dolphin \u00e8 un emulatore per i giochi delle console GameCube e Wii Il programma \u00e8 open source ed \u00e8 scritto per la maggior parte in linguaggio C e C++. L'emulatore \u00e8 disponibile per sistemi operativi a 64 bit, in particolare Windows, macOS, Linux ed Android. Dal 19 maggio 2014 il team di sviluppo ha deciso di cessare il supporto alle piattaforme a 32 bit. Il nome dell'emulatore prende spunto da Nintendo Dolphin, il nome in codice del GameCube.\nCronologia delle versioni.\nVersioni stabili.\nLe versioni stabili vengono distribuite dopo un lungo testing per assicurare migliori prestazioni. Tuttavia, siccome vengono distribuite meno frequentemente, potrebbero essere meno aggiornate e mancare di alcune nuove caratteristiche.\nVersioni di sviluppo.\nLe versioni di sviluppo sono versioni non stabili: viene pubblicata una versione di sviluppo ogni qualvolta uno sviluppatore effettua una modifica a Dolphin. L'utilizzo di versioni di sviluppo permette di rimanere al passo con gli ultimi aggiornamenti e miglioramenti al progetto, al costo di una minore stabilit\u00e0 rispetto alle versioni canoniche dell'emulatore.\nCompatibilit\u00e0.\nDolphin \u00e8 capace di emulare la maggior parte dei giochi del Wii e del GameCube, tutti con pochi errori. Sul sito ufficiale \u00e8 presente la lista completa di tutti i giochi emulabili e di ciascuno \u00e8 indicato il grado di compatibilit\u00e0.\nTra i giochi emulabili pi\u00f9 famosi:"}
{"id": "1362884", "revid": "767487", "url": "https://it.wikipedia.org/wiki?curid=1362884", "title": "Apocalypse domani", "text": "Apocalypse domani \u00e8 un film del 1980, diretto da Anthony M. Dawson (pseudonimo di Antonio Margheriti).\nIl film mescola elementi dell'exploitation al cinema di guerra, a seguito del successo di \"Apocalypse Now\", ed elementi tipici dei cannibal movie, dopo il successo di \"Cannibal Holocaust\".\n\u00c8 divenuto un cult movie, amato da registi quali Joe Dante e Quentin Tarantino.\nIl film fu girato interamente ad Atlanta, mentre la sequenza delle fogne fu ricostruita a Roma, negli studi De Paolis.\nTrama.\nDurante la guerra del Vietnam un plotone di marines libera due prigionieri dei vietcong: i soldati Tom Thompson e Charlie Bukowski. Mentre il capitano Norman Hopper (John Saxon) tenta di tirarli fuori dalla fossa viene morso al braccio da Thompson. Il capitano si sveglia sul suo letto, sconvolto.\nAnni dopo, negli Stati Uniti, Charlie Bukowski viene dimesso dall'ospedale psichiatrico. Telefona al capitano Hopper e gli d\u00e0 un appuntamento, quindi si reca in un cinema. Davanti a lui c'\u00e8 una coppia che si bacia. Bukowski morde la donna al collo e scappa. Inseguito da alcuni passanti e da un gruppo di motociclisti, si rifugia in un supermercato. Qui rimedia armi e munizioni e si barrica dentro. Davanti al supermercato arriva la polizia, che tenta di stanarlo senza riuscirci. I poliziotti decidono di rivolgersi al capitano Hopper, che si reca sul luogo e riesce a convincere Bukowski ad arrendersi.\nTornato in ospedale, Bukowski riesce a liberarsi e scatena insieme a Tom Thompson una rivolta, aggredendo infermieri e dottori. Si scopre che un virus altamente contagioso \u00e8 contenuto nella saliva dei soldati, che aggredendo altre persone lo propagano.\nAnche il capitano Hopper \u00e8 infettato e riesce a nascondersi nelle fogne con i due soldati e una dottoressa, anch'essa infetta. I poliziotti riescono a stanare il gruppo e uccidono tutti, tranne il capitano Hopper, che riesce a tornare a casa ferito. L\u00ec prende la sua pistola e si uccide insieme alla moglie, contagiata anch'essa dal virus."}
{"id": "1362885", "revid": "729019", "url": "https://it.wikipedia.org/wiki?curid=1362885", "title": "Stephen Jones", "text": "Biografia.\nJones inizi\u00f2 a giocare facendo il suo debutto nel 1996 con il Llanelli RFC. Due anni pi\u00f9 tardi, il 27 giugno 1998, avvenne il suo debutto internazionale con il Galles durante la partita persa 96-13 contro il . Questa rappresenta tuttora la peggiore sconfitta subita dalla nazionale gallese nelle partite ufficiali. Venne anche convocato per disputare la , collezionando una sola presenza subentrando dalla panchina durante la partita contro il vinta 64-15 nella fase a gironi.\nCon la creazione della Celtic League nel 2001, Jones si un\u00ec alla franchigia degli Llanelli Scarlets per disputare tale campionato. Dopo avere vinto la Celtic League 2003-04 si trasfer\u00ec in Francia per giocare con il Clermont Auvergne. Venne convocato per disputare la , dove segn\u00f2 anche una meta nella partita dei quarti di finale persa 28-17 contro l'. Jones fu uno dei protagonisti del Grande Slam gallese conquistato al Sei Nazioni 2005. In seguito alle sue prestazione, nel 2005 venne convocato dai British and Irish Lions per il loro tour in Nuova Zelanda collezionando tre presenze contro gli \"All Blacks\".\nDopo i due anni trascorsi con il Clermont, nel 2006 Stephen Jones fece ritorno agli Scarlets, squadra della quale diventer\u00e0 il maggior realizzatore di punti (2791) e terzo giocatore per maggior numero di presenze (312). Venne convocato alla , dove il Galles non riusc\u00ec a superare la fase a gironi. L'anno dopo realizz\u00f2 il suo secondo Grande Slam con la nazionale gallese vincendo il Sei Nazioni 2008. Partecip\u00f2 al tour dei Lions in Sudafrica collezionando tre presenze nei \"test match\" contro i padroni di casa. Fece la sua quarta apparizione alla Coppa del Mondo disputando l'edizione 2011 della competizione mondiale, che vide arrivare il Galles al quarto posto. La finale per il terzo posto persa 21-18 contro l', giocata il 21 ottobre, rappresent\u00f2 anche la sua ultima partita con la maglia del Galles.\nCon le sue 104 presenze internazionali Stephen Jones \u00e8 il secondo giocatore gallese per maggior numero di presenze dietro il pilone Gethin Jenkins, e con i 917 punti realizzati \u00e8 il secondo maggior realizzatore dietro l'apertura Neil Jenkins.\nNel 2012 Jones firm\u00f2 per il club inglese dei London Wasps e l'anno seguente annunci\u00f2 il suo ritiro per intraprendere la carriera di allenatore, occupandosi di curare l'attacco degli stessi Wasps."}
{"id": "1362889", "revid": "1904508", "url": "https://it.wikipedia.org/wiki?curid=1362889", "title": "Carlo Antonio di Hohenzollern-Sigmaringen", "text": "Biografia.\nInfanzia.\nCarlo Antonio era figlio del principe Carlo di Hohenzollern-Sigmaringen, e della sua prima moglie, principessa Maria Antonietta Murat, nipote di Gioacchino Murat.\nIl principato degli Hohenzollern-Sigmaringen fu integrato nel Regno di Prussia a partire dal 1849, anno in cui Carlo II abdic\u00f2 in favore del lontano cugino Federico Guglielmo.\nMatrimonio.\nIl 21 ottobre del 1834, a Karlsruhe, il principe Carlo Antonio spos\u00f2 Giuseppina di Baden, figlia del granduca Carlo II di Baden e della granduchessa Stefania di Beauharnais.\nCarriera politica.\nDopo la sua abdicazione, Carlo Antonio scelse di dedicarsi alla politica e venne nominato primo ministro di Prussia dal 1848 al 1862. Dopo la caduta del reazionario ministero Manteuffel nel 1858, e l'ascesa del principe Guglielmo come reggente per il fratello Federico Guglielmo IV, Carlo Antonio inaugur\u00f2 un ministero moderatamente liberale. Il principe rimase in carica sino al 1862 quando diede le dimissioni in contrasto col parlamento sul budget militare. Gli succedette il principe Otto von Bismarck.\nUltimi anni e morte.\nDopo questo, Carlo Antonio si ritir\u00f2 da ogni attivit\u00e0 politica e si concentr\u00f2 sul suo ruolo di capo della linea cattolica della casata degli Hohenzollern, ancor pi\u00f9 dopo l'estinzione della linea degli Hohenzollern-Hechingen nel 1869. Nel 1866, al suo secondogenito, Carlo, venne offerto il trono di Romania, dove regn\u00f2 per i successivi quarant'anni col nome di Carlo I. Alcuni anni dopo, nel 1870, il suo primogenito, Leopoldo, ottenne un'offerta simile per il trono spagnolo. La cosiddetta \"candidatura Hohenzollern\" fall\u00ec ma fu uno dei fattori principali che innescarono la guerra franco-prussiana.\nCarlo Antonio mor\u00ec nel castello di Sigmaringen, sua residenza, il 2 giugno 1885.\nDiscendenza.\nCarlo Antonio e Giuseppina di Baden, che furono una coppia molto unita, ebbero sei figli:"}
{"id": "1362890", "revid": "767487", "url": "https://it.wikipedia.org/wiki?curid=1362890", "title": "Agalloch", "text": "Gli Agalloch sono stati un gruppo musicale metal statunitense creato a Portland, Oregon, nel 1995 per iniziativa del cantante e chitarrista John Haughm.\nLa musica del gruppo era caratterizzata prevalentemente da sonorit\u00e0 malinconiche componenti di un suono molto peculiare che mescola elementi di doom metal, neofolk, black metal e post-rock.\nNel corso della loro carriera hanno pubblicato cinque album in studio ed altrettanti EP.\nStoria del gruppo.\nNascita.\nGli Agalloch nascono nel 1995 grazie a John Haughm (cantante, chitarrista e inizialmente anche batterista e bassista) e Shane Breyer (tastierista), e prendono il loro nome dall\"'Aquilaria agallocha\", un tipo di legno resinoso molto profumato. All'inizio del 1996 vennero composti alcuni brani, e durante l'estate si un\u00ec il chitarrista Don Anderson per rifinire il materiale prodotto. Queste canzoni vennero successivamente pubblicate nella demo \"From Which of This Oak\" nell'autunno dello stesso anno. La pubblicazione mostrava una certa influenza black metal, mischiato con elementi che sarebbero stati utilizzati negli album successivi in differenti forme. Poco dopo aver registrato la demo, al gruppo si un\u00ec Jason William Walton come bassista.\n\"Pale Folklore\".\nNel 1998 il gruppo registr\u00f2 un demo promozionale per sole etichette discografiche. Questa demo cattur\u00f2 l'attenzione della The End Records, che gli offr\u00ec un contratto, dal quale scatur\u00ec l'album \"Pale Folklore\". L'album presentava meno influenze black metal rispetto a prima, le canzoni della precedente demo furono rifinite e le canzoni inedite sono pi\u00f9 vicine a folk e doom metal inseriti in un contesto molto malinconico e atmosferico. Per la sua originalit\u00e0 l'album incontr\u00f2 il favore della critica. Finita la registrazione, Breyer lasci\u00f2 il gruppo per dedicarsi agli studi.\n\"Of Stone, Wind and Pillor\".\nDopo un periodo di pausa, il gruppo pubblic\u00f2 un EP di materiale inedito del periodo 1998-2001 intitolato \"Of Stone, Wind and Pillor\", presentando elementi neofolk e ambient e una voce meno distorta. L'EP includeva inoltre una cover della band Sol Invictus, \"Kneel To The Cross\", che successivamente sarebbe anche stata pubblicata su \"Sol Lucet Omnibus\", una compilation di tributo ai Sol Invictus organizzata dall'etichetta francese Cynerfierrd. Molti brani presenti nell'EP come la cover appena citata e \"Haunting Birds\" fanno tuttora parte del repertorio live della band.\n\"The Mantle\".\nTra il 2001 e il 2002 gli Agalloch registrarono \"The Mantle\", che presentava nel libretto fotografie di statue e fontane presenti nella downtown di Portland. Quest'album \u00e8 molto pi\u00f9 orientato verso il neofolk, la voce concede spesso passaggi in clean e la strumentazione \u00e8 principalmente acustica. L'album segn\u00f2 un cambiamento nell'attenzione della critica verso gli Agalloch, che fecero diverse interviste con magazine in vista.\nIn seguito alla pubblicazione di \"The Mantle\", gli Agalloch fecero il loro primo concerto il 6 marzo 2003 a Portland, in Oregon. A questo ne seguirono altri in marzo e un tour nella costa ovest degli Stati Uniti in maggio.\nNel 2003 fu pubblicato \"Tomorrow Will Never Come\" e nel 2004 fu pubblicato \"The Grey\". Questi EP mostrano il lato pi\u00f9 sperimentale degli Agalloch, che spaziano al di fuori del metal incontrano dimensioni post-rock, folk, ambient e addirittura drone e e industrial. Gli Agalloch suonarono una serie di concerti nella costa est durante il 2004, alcuni dei quali a Toronto, in Canada.\nSempre nel 2004 fu pubblicato uno split con la band finlandese Nest, mettendo in luce il lato neofolk degli Agalloch.\n\"Ashes Against the Grain\".\nL'8 agosto 2006 fu pubblicato \"Ashes Against the Grain\" sempre dalla The End Records, il disco \u00e8 principalmente influenzato dal post-rock, d\u00e0 meno peso alle chitarre acustiche rispetto a \"The Mantle\" e pi\u00f9 importanza alle chitarre distorte, in modo da dare all'album un sound diverso rispetto a quello dei precedenti. Questa volta la band gioca infatti con l'effettistica per chitarra creando sul finale del disco anche muri sonori al limite del noise, il resto mantiene invece lo stile malinconico della band, ma in un contesto molto pi\u00f9 progressivo ed elegante. Il disco in questione \u00e8 stato tra le altre cose il primo senza John Haughm dietro le pelli, visto che in quel periodo la band aveva aggiunto il batterista Chris Greene come un quarto elemento della formazione.\n\"The White\".\nIl 28 febbraio 2008 esce uscito l'ultimo EP degli Agalloch, \"The White\", su etichetta \"Vendlus\" in sole 2000 copie, gi\u00e0 quasi tutte esaurite nel periodo di pre-ordine.\nContiene sette tracce neofolk, caratterizzate da un'atmosfera intimista e malinconica, \u00e8 considerato da molti il miglior EP pubblicato dalla band. Il disco \u00e8 stato scritto e registrato tra il 2004 e il 2007 ed \u00e8 la controparte ideale di \"The Grey\" (sempre edito dalla \"Vendlus\").\n\"Marrow of the Spirit\".\nQuarto album della band uscito il 23 novembre 2010 registrato interamente in analogico ed edito dalla Profound Lore Records. \"Marrow of the Spirit\" \u00e8 il primo disco della band a contenere strutture totalmente black metal, in particolare il sound tipico della nuova ondata americana. Le atmosfere sono molto pi\u00f9 cupe, come suggerito dalla copertina e i brani sono tutti molto lunghi dando spazio ad una maggiore presenza di elementi progressivi, post-rock e folk. La tendenza al black metal pu\u00f2 essere probabilmente data dalla presenza nel disco del batterista Aesop Dekker dei Ludicra, parte integrante della band dal 2007. L'anno seguente la band parte per un tour europeo di grande successo insieme agli Alcest.\n\"Faustian Echoes\".\nNell'estate 2012 la band fa uscire a sorpresa un nuovo EP di materiale inedito composto da un'unica lunghissima traccia di 20 minuti circa. Il disco prosegue sulla scia black metal dell'album precedente, concedendosi molte sperimentazioni senza per\u00f2 allontanarsi dal tipico marchio malinconico della band. L'unica traccia del disco verr\u00e0 inoltre eseguito live in versione integrale durante il tour \"Lucifer over Europe\" del 2013 dove la band si esibisce per tutta Europa accompagnata dai londinesi Fen.\nSeparazione e scioglimento.\nIl 13 maggio 2016 \u00e8 stata rivelata, attraverso Facebook, la separazione tra il leader della band John Haughm e i restanti componenti. Tuttavia, il futuro della band era rimasto incerto.\nIl 18 maggio, mentre dalla loro pagina Facebook sono scomparsi i messaggi postati in precedenza, sul loro sito ufficiale la band comunica lo scioglimento permanente.\nInfluenze.\nLa musica degli Agalloch presenta un'alternanza di tracce vocali e tracce strumentali. Nonostante gli Agalloch siano spesso catalogati nel genere black doom metal, la loro musica contiene diverse influenze, come dark ambient, post-industrial e post-rock. Temi comuni nei testi degli Agalloch sono la bellezza naturale e il paganesimo.\nIn un'intervista del 2004 fatta da Dan Tobin a Jason William Walton e a John Haughm, i membri della band hanno citato tra le loro influenze gruppi come Katatonia, Ulver, The 3rd and the Mortal, Swans, Godspeed You! Black Emperor e Rush."}
{"id": "1362892", "revid": "107350140", "url": "https://it.wikipedia.org/wiki?curid=1362892", "title": "Abd Allah ibn Abd al-Muttalib", "text": "Appartenente a un importante clan di mercanti, quello degli Banu H\u0101shim, componente della pi\u00f9 vasta trib\u00f9 dei Banu Quraysh, o \"coreisciti\", di Mecca, \u2018Abd All\u0101h ibn \u2018Abd al-Muttalib era figlio dell'importante esponente meccano \u2018Abd al-Mu\u1e6d\u1e6dalib ibn H\u0101shim.\nSpos\u00f2 \u0100mina bint Wahb, figlia del \"sayyid\" del clan dei Banu Zuhra, anch'esso appartenente ai B. Quraysh.\nDi lui si celebra tra l'altro la bellezza, tanto che la tradizione vuole che a lui si offrisse sulla pubblica via una giovane, ufficialmente perch\u00e9 scorgeva intorno a lui un'aura particolare che gli esegeti tradizionisti musulmani spiegheranno come originata dall'imminente matrimonio che avrebbe portato a generare il futuro profeta dell'Islam.\nMor\u00ec a Yathrib (oggi Medina), giovanissimo, al termine d'un viaggio di commercio (come conduttore di cammelli), intrapreso pochi mesi dopo il suo matrimonio, che l'aveva portato nella palestinese Gaza. Secondo un'informazione di \u1e6cabar\u012b fu sepolto nel cimitero chiamato Dar al-Nabigha. Nello stesso anno nascer\u00e0 il suo unico figlio Maometto."}
{"id": "1362893", "revid": "1632387", "url": "https://it.wikipedia.org/wiki?curid=1362893", "title": "Geografia dell'Afghanistan", "text": "L'Afghanistan \u00e8 un paese montuoso situato tra l'Asia centrale e quella meridionale, senza sbocco al mare - la costa pi\u00f9 vicina \u00e8 quella che si estende lungo il mar Arabico, circa a sud - e, sia a causa del suo isolamento che della sua instabile storia politica, rimane una delle aree meno approfonditamente studiate del mondo.\nConfina a est e a sud con il Pakistan (anche con le aree del Kashmir amministrate dal Pakistan ma rivendicate dall'India), a ovest con l'Iran, e a nord con gli stati centroasiatici di Turkmenistan, Uzbekistan e Tagikistan. Condivide inoltre un breve tratto di confine con lo Xinjiang, Cina, alla fine del lungo e stretto Wakhan (corridoio del Vacan), all'estremit\u00e0 nord-orientale del Paese. La sua superficie totale \u00e8 all'incirca due volte quella della Norvegia.\nMorfologia.\nL'Hindu Kush.\nLa forma dell'Afghanistan \u00e8 stata paragonata a quella di una foglia di un albero normale, della quale il corridoio del Vakhan, annidato nella regione del Pamir, forma lo stelo. La caratteristica geografica principale dell'Afghanistan \u00e8 la sua catena montuosa, l'Hindu Kush. Questo formidabile bastione crea l'ossatura principale dell'Afghanistan da nord-est a sud-ovest e, assieme alle catene minori che da esso dipartono, divide l'Afghanistan in tre regioni geografiche distinte, che grosso modo possono essere denominate alteterre centrali, pianure settentrionali e altopiano sud-occidentale. Quando l'Hindu Kush raggiunge un'altezza di circa a nord di Kabul, si allarga e prosegue verso ovest sotto forma di una serie di catene che vanno sotto i nomi di Baba, Bayan, Sefid Kuh (Paropamiso) e altri, e ogni sezione a sua volta estende i propri contrafforti in direzioni differenti. Uno di questi speroni \u00e8 costituito dai monti Torkest\u0101n, che si estendono verso nord-ovest. Tra le altre catene importanti ricordiamo i monti Siah Kuh, a sud dell'Harirud, e i monti Hesar, che si protendono verso settentrione. Un certo numero di altre catene, quali i monti Malmand e Khakbad, si estendono verso meridione. Lungo la frontiera orientale con il Pakistan, alcune catene montuose isolano efficacemente l'interno del Paese dai venti apportatori di umidit\u00e0 provenienti dall'oceano Indiano. Ci\u00f2 spiega l'aridit\u00e0 del clima.\nCaratteristiche regionali.\nAlle alteterre centrali - facenti parte del sistema himalayano - appartiene la catena principale dell'Hindu Kush. Quest'area, che ricopre una superficie di , \u00e8 una regione di vallate profonde e anguste e montagne elevate, con alcune cime che svettano al di sopra dei . I passi di alta montagna, situati generalmente a una quota compresa tra i e i , hanno una grande importanza strategica e comprendono il passo Shebar, situato a nord-ovest di Kabul dove i monti Baba si diramano dall'Hindu Kush, e il celebre passo Khyber, che conduce al subcontinente indiano, lungo il confine pakistano a sud-est di Kabul. La regione del Badakhshan, nel settore nord-orientale delle alteterre centrali, \u00e8 sito degli epicentri di molti dei circa 50 terremoti che ogni anno colpiscono il Paese.\nLa regione delle pianure settentrionali, a nord delle alteterre centrali, si estende verso est dalla frontiera con l'Iran ai piedi del Pamir, presso il confine con il Tagikistan. Questa regione \u00e8 la parte meridionale di quella che in passato veniva denominata propriamente Battria. Comprende circa di pianure e fertili colline pedemontane che digradano dolcemente verso l'Amu Darya (l'antico fiume Osso). Quest'area appartiene alla molto pi\u00f9 estesa regione delle steppe dell'Asia centrale, dalla quale \u00e8 separata dall'Amu Darya. L'altitudine media \u00e8 di circa . La regione delle pianure settentrionali \u00e8 coltivata intensivamente e densamente popolata. Oltre a suoli fertili, la regione possiede ricche risorse minerarie, in particolare depositi di gas naturale.\nL'altopiano sud-occidentale, a sud delle alteterre centrali, \u00e8 una regione di elevati altopiani, deserti sabbiosi e semideserti. L'altitudine media \u00e8 di circa . L'altopiano sud-occidentale ricopre un'area di circa , un quarto dei quali costituito dalla sabbiosa regione del Rigestan. Il pi\u00f9 piccolo deserto di Margow, caratterizzato da distese salate e steppe desolate, \u00e8 situato a ovest del Rigestan. Alcuni grandi fiumi attraversano l'altopiano sud-occidentale; tra questi figurano il fiume Helmand e il suo maggiore affluente, l'Arghandab.\nLa maggior parte dell'Afghanistan \u00e8 situata a un'altitudine compresa tra i 600 e i di quota. Lungo l'Amu Darya a nord e il delta del fiume Helmand nel sud-ovest, l'altitudine \u00e8 di circa . La depressione del Sistan dell'altopiano sud-occidentale giace a circa 450\u2013 di quota.\nIdrografia.\nIn pratica l'intero sistema idrografico dell'Afghanistan \u00e8 racchiuso entro i confini del Paese. Solamente i fiumi della regione orientale, che drenano un'area di , raggiungono il mare. Il fiume Kabul, il maggiore tra i fiumi orientali, confluisce nel fiume Indo in Pakistan, che sfocia nel mar Arabico dell'oceano Indiano. Quasi tutti gli altri fiumi importanti del Paese originano nella regione delle alteterre centrali e sfociano in laghi interni o si perdono nei deserti sabbiosi. I principali bacini idrografici sono quelli dell'Amu Darya, dell'Helmand, del Kabul e dell'Harirud.\nL'Amu Darya, lungo , origina dai ghiacciai del Pamir e drena un'area di circa nel settore nord-orientale e settentrionale del Paese. Costituisce la frontiera tra l'Afghanistan e le repubbliche di Tagikistan e Uzbekistan per circa del suo corso superiore. Due dei suoi maggiori affluenti afghani, il Kowkcheh e il Qonduz, nascono sulle montagne delle province di Badakhshan e Kondoz. L'Amu Darya diviene navigabile dalla sua confluenza con il Kowkcheh, a ovest della citt\u00e0 di Feyzabad.\nIl sistema idrografico nord-occidentale \u00e8 dominato dal fiume Harirud, che origina dalle pendici occidentali dei monti Baba, a di quota. Il fiume scorre verso ovest, appena a sud di Herat e attraversa l'ampia valle di Herat. Dopo aver irrigato i fertili terreni della valle, l'Harirud piega a nord circa a ovest di Herat e forma il confine tra Afghanistan e Iran per un tragitto di . Successivamente penetra in Turkmenistan e disperde le sue acque nel deserto del Karakum.\nIl principale fiume del sud-ovest \u00e8 l'Helmand, che nasce sui monti Baba circa a ovest di Kabul e ha una lunghezza di . Con i suoi molti affluenti, in particolare l'Arghandab, drena pi\u00f9 di . Nel suo percorso attraverso l'Afghanistan meridionale, l'Helmand scorre a nord del Rigestan, attraversa il deserto di Margow, e sfocia nei laghi estremamente salati della depressione del Sistan lungo il confine afghano-iraniano.\nIl maggior sistema idrografico nella regione sud-orientale \u00e8 quello del fiume Kabul, che scorre verso est dalle pendici dei monti Paghman per congiungersi al fiume Indo in Pakistan. Il suo maggiore tributario nelle regioni meridionali \u00e8 il Lowgar.\nL'Afghanistan ospita pochi laghi di ragguardevoli dimensioni. I due pi\u00f9 importanti sono il Saberi (una distesa salata che occasionalmente viene inondata) nel sud-ovest e il salato lago Istadeh-ye Moqor, situato a sud di Ghazni nel sud-est. Sui monti Baba si trovano cinque piccoli laghi noti come laghi Amir; sono noti per le loro insolite sfumature di colore, dal bianco latte al verde scuro, una condizione dovuta al letto di roccia sottostante.\nClima.\nIn generale, l'Afghanistan presenta inverni estremamente freddi ed estati torride, condizioni tipiche di un clima di steppa semiarida. Esistono, tuttavia, molte variazioni stagionali. Mentre le regioni montuose del nord-est presentano un clima subartico con inverni asciutti e gelidi, le aree montuose lungo il confine con il Pakistan subiscono l'influenza dei monsoni indiani, che generalmente sopraggiungono tra luglio e settembre e apportano masse di aria tropicale marittima cariche di umidit\u00e0 e pioggia. Inoltre, venti impetuosi imperversano quasi ogni giorno nel sud-ovest durante l'estate. Variazioni locali si creano anche con le differenze di altitudine. Il clima in inverno e agli inizi della primavera \u00e8 fortemente influenzato dalle masse di aria fredda provenienti dal nord e dall'area di bassa pressione atlantica proveniente da nord-ovest; queste due masse d'aria apportano nevicate e temperature rigide sulle alteterre e piogge ad altitudini inferiori.\nIn Afghanistan le temperature variano molto. Temperature massime diurne di oltre 35\u00a0\u00b0C si registrano facilmente nella regione dell'altopiano sud-occidentale, dove imperversa la siccit\u00e0. A Jalalabad, una delle localit\u00e0 pi\u00f9 calde del Paese, la temperatura pi\u00f9 elevata, , \u00e8 stata registrata in luglio. Nelle aree di alta montagna, le temperature di gennaio possono scendere a e oltre, mentre nella citt\u00e0 di Kabul, situata a di quota, sono state registrate temperature minime di .\nSulle montagne l'entit\u00e0 delle precipitazioni aumenta procedendo da ovest verso est; nella regione monsonica sud-orientale cadono in media circa 400\u00a0mm di pioggia all'anno. Valori estremi nazionali delle precipitazioni sono stati registrati sul passo Salang dell'Hindu Kush, dove \u00e8 stato riscontrato un massimo di 1350\u00a0mm, e nell'arida regione di Farah nell'ovest, dove cadono appena 75\u00a0mm di precipitazioni annue. Nel Paese la maggior parte delle precipitazioni cadono tra dicembre e aprile; sulle alteterre la neve cade tra dicembre e marzo, mentre nei bassopiani piove a intermittenza tra dicembre e aprile o maggio. I mesi estivi sono torridi, aridi e sereni ovunque, tranne che nella regione monsonica.\nFlora e fauna.\nLa vegetazione \u00e8 scarsa nella parte meridionale del Paese, in particolare verso ovest, dove predominano regioni aride e deserti sabbiosi. Gli alberi sono rari, e solo durante la stagione delle piogge di inizio primavera il suolo si ricopre di erbe e piante in fiore. Il manto vegetale si fa pi\u00f9 fitto verso nord, dove le precipitazioni sono pi\u00f9 abbondanti, e ad altitudini pi\u00f9 elevate la vegetazione diviene quasi lussureggiante, soprattutto nella regione montuosa a nord di Jal\u0101l\u0101b\u0101d, dove il clima \u00e8 influenzato dai monsoni. Sulle alte montagne abbondano grandi alberi forestali, tra i quali predominano le conifere, quali pini e abeti. Alcuni di questi alberi sono alti 55 m. L'altitudine media della linea degli abeti oltrepassa i 3000 m. Ad altitudini inferiori, all'incirca tra 1700 e 2200 m, abbondano i cedri; al di sotto delle linee degli abeti e dei cedri si possono trovare querce, noci, ontani, frassini e ginepri. Si rinvengono anche arbusti, alcune variet\u00e0 di rose, caprifogli, biancospini e cespugli di ribes e uva spina.\nIn Afghanistan si rinviene la maggior parte degli animali selvatici propri della zona temperata subtropicale. I grossi mammiferi, in passato abbondanti, sono attualmente ridotti molto di numero, e la tigre \u00e8 scomparsa completamente. Tuttavia rimane ancora una gran variet\u00e0 di animali selvatici che popola montagne e colline pedemontane, tra i quali lupi, volpi, iene striate e sciacalli. Gazzelle, canidi selvatici e felini selvatici, quali i leopardi delle nevi, sono ampiamente diffusi. Capre selvatiche, come il markhor (\"Capra falconeri\"; rinomato per le sue lunghe corna spiraliformi) e lo stambecco (con lunghe corna curvate all'indietro), si possono trovare sul Pamir, e pecore selvatiche, tra le quali l'urial e l'argali (o pecora di Marco Polo), abitano il Pamir e l'Hindu Kush. Orsi bruni sono presenti in montagne e foreste. Animali pi\u00f9 piccoli, quali manguste, talpe, toporagni, ricci, pipistrelli e varie specie di ratti canguro (gerboa), si possono rinvenire nelle numerose aree isolate scarsamente abitate.\nTra gli uccelli da preda figurano avvoltoi, presenti in gran numero, e aquile. Gli uccelli migratori abbondano in primavera e autunno. Vi sono inoltre molti fagiani, quaglie, gru, pellicani, beccaccini, pernici e corvi.\nIn fiumi, torrenti e laghi vivono molte variet\u00e0 di pesci d'acqua dolce, ma il loro numero non \u00e8 molto grande tranne che sulle pendici settentrionali dell'Hindu Kush, dove i fiumi sono ricchi di trote."}
{"id": "1362894", "revid": "1869172", "url": "https://it.wikipedia.org/wiki?curid=1362894", "title": "Cristiana Rossi", "text": "\u00c8 sposata con il doppiatore Simone D'Andrea."}
{"id": "1362905", "revid": "6923", "url": "https://it.wikipedia.org/wiki?curid=1362905", "title": "Comune di Ringk\u00f8bing-Skjern", "text": "Ringk\u00f8bing-Skjern \u00e8 un comune danese situato nella regione dello Jutland centrale.\nIl comune \u00e8 stato costituito in seguito alla riforma amministrativa del 1\u00ba gennaio 2007 accorpando i precedenti comuni di Egvad, Holmsland, Ringk\u00f8bing, Skjern e Videb\u00e6k."}
{"id": "1362910", "revid": "842", "url": "https://it.wikipedia.org/wiki?curid=1362910", "title": "US Robotics", "text": ""}
{"id": "1362911", "revid": "1410376", "url": "https://it.wikipedia.org/wiki?curid=1362911", "title": "Michelino Davico", "text": "Biografia.\nInsegnante al Centro di Formazione Professionale presso l'Istituto Salesiano di Bra.\nGiornalista pubblicista con esperienze in diversi giornali locali.\nNel 2011 ha organizzato il Giro di Padania con la ASD Monviso - Venezia di cui \u00e8 presidente, tra gli altri con gli ex ciclisti Massimo Ghirotto e Matteo Cravero.\nAttivit\u00e0 politica.\nDal 1993 al 1995 \u00e8 Assessore con delega al Turismo, Viabilit\u00e0, Anagrafe, Rapporti con i Cittadini e Polizia Urbana e dal 1999 al 2004 \u00e8 Consigliere Comunale per la Lega Nord e Vice Presidente del Consiglio Comunale. Dal 2004 al 2008 \u00e8 stato Assessore alla Cultura, Turismo e Manifestazioni, Scuola e Formazione Professionale.\nElezione a senatore.\nNel 2006 \u00e8 eletto Senatore della Repubblica (per la prima volta) per il gruppo Lega Nord Padania e componente della VI commissione cultura.\nEletto nuovamente al senato nella XVI legislatura, sempre per il gruppo Lega Nord Padania \u00e8 stato nominato sottosegretario al ministero dell'Interno nel governo Berlusconi IV.\nLa fiducia al Governo Letta e l'addio alla Lega Nord.\nNel 2013 viene rieletto senatore sempre con la Lega Nord, partito per\u00f2 che lascia l'11 dicembre 2013 dopo aver votato la fiducia al governo Letta in dissenso con il gruppo da cui proveniva. Il senatore ha motivato la sua scelta affermando che lo ha fatto per senso di responsabilit\u00e0.\nSuccessivamente aderisce al gruppo Grandi Autonomie e Libert\u00e0 (GAL).\nIl 1\u00ba aprile 2015 viene ufficializzata la sua adesione all'Italia dei Valori, diventandone cos\u00ec il primo rappresentante a Palazzo Madama nel corso della XVII legislatura.\nAd agosto dello stesso anno per\u00f2, dopo alcune polemiche, abbandona anche l'IdV per aderire ai Moderati. \nAutore del saggio \"Senza Casta - dieci anni, il Palazzo, i protagonisti, l'antipolitica\"\nIl 18 maggio 2017 abbandona i Moderati ed il gruppo \"Grandi Autonomie e Libert\u00e0\" ed aderisce al neonato gruppo parlamentare di centro-destra \"Federazione della Libert\u00e0 (IDeA-Popolo e Libert\u00e0, PLI)\", di cui diviene tesoriere, passando quindi all'opposizione\".\"\nNel 2018 a seguito di 12 anni di attivit\u00e0 in Senato, non \u00e8 pi\u00f9 ricandidato in Parlamento.\nFuori dal Parlamento.\nDal 2021 \u00e8 tra i membri del comitato direttivo del neocostituitosi partito Noi con l'Italia."}
{"id": "1362912", "revid": "767487", "url": "https://it.wikipedia.org/wiki?curid=1362912", "title": "Cassidy (rapper)", "text": "Il suo lavoro pi\u00f9 famoso \u00e8 l'album \"Split Personality\" del 2004, che raggiunse i vertici delle classifiche americane Billboard.\nCarriera musicale.\nFiglio di padre afro-americano e madre dominicana, inizi\u00f2 a rappare quando aveva tredici anni e si fece subito conoscere partecipando in una gara rap presso una stazione radio. Egli fu membro della Larsiny Crew con alcuni suoi amici d'infanzia. Il producer Swizz Beatz fece firmare Cassidy con la sua Full Surface Records e le prime canzoni di Cassidy apparvero nell'album di Swizz \"Presents G.H.E.T.T.O. Stories\" nel 2002. Cassidy sconfisse Freeway, membro della Roc-A-Fella Records, in un freestyle successivo all'album, guadagnando ulteriore fama.\nIl primo lavoro di Cassidy, \"Split Personality\", esce diviso in tre parti nel 2003: la prima rivela il suo lato pop; la seconda ricorda ai fans alcuni suoi mixtape e nella terza riprende lo stile dei suoi primi esperimenti.\nCassidy registr\u00f2 la sua hit \"Hotel\" negli studi di Chicago di R. Kelly con una collaborazione diretta anche da parte di quest'ultimo. La canzone divenne un tormentone negli States, raggiungendo i vertici delle classifiche americane e vincendo un Vibe Award. Anche in altri paesi, come Inghilterra e Australia, la canzone ebbe grande successo nel 2004. Nel maggio di quell'anno Cassidy apparve nella copertina di \"The Source\" assieme a Lil' Flip, Young Gunz e J-Kwon.\n\"Split Personality\" venne pubblicato nel marzo 2004 e debutt\u00f2 alla posizione numero 2 nella Billboard 200 Chart. Il secondo singolo tratto dall'album, \"Get No Better\", non ebbe il successo sperato.\nIl secondo album, \"I'm a Hustla\", esce nel 2005 con la casa discografica Full Surface. Raggiunse negli USA la posizione numero 5. Il video di questa canzone vede un esempio di step dance chiamata \"The Hustla Dance\". All'album parteciparono Raekwon e Mashonda.\nIl terzo album di Cassidy, \"B.A.R.S\", \u00e8 in costruzione e gi\u00e0 il singolo \"My Drink 'N My 2 Step\" \u00e8 stato pubblicato in alcune radio e in alcuni siti internet. Cassidy \u00e8 apparso in alcuni concerti dei The Roots.\nCassidy \u00e8 ora legato alla Lot 29, che tra i suoi membri annovera Julez Santana.\nGuai legali.\nNel giugno 2005 Cassidy fu arrestato per l'omicidio di un ventiduenne durante una sparatoria nell'aprile 2005. Secondo alcune tv, tre uomini, tra cui Cassidy, armati con pistole calibro 40 e con un AK47, spararono contro altri tre uomini durante una lite tra rapper in un sobborgo di Filadelfia, il 15 aprile 2005.\nCassidy venne scagionato quando il testimone oculare, sotto giuramento, disse di aver mentito alla polizia e di non aver visto Cassidy tra gli assassini.\nIl 24 gennaio 2006 Cassidy fu accusato di omicidio involontario e di assalto aggravato. Egli fu punito con 23 mesi di carcere, di cui ne scont\u00f2 effettivamente sette.\nIncidente in auto.\nCassidy fu gravemente ferito in un incidente stradale il 5 ottobre 2006, quando un camion si scontr\u00f2 con il SUV su cui viaggiava Cassidy da passeggero. La prognosi fu di alcune ossa rotte nel lato sinistro della testa."}
{"id": "1362915", "revid": "729019", "url": "https://it.wikipedia.org/wiki?curid=1362915", "title": "Alex Brown", "text": "Biografia.\nDopo le scuole a Bristol, Brown fu ingaggiato dalle giovanili del Bath e, per un breve periodo, dai gallesi del Pontypool, prima di far ritorno nella sua citt\u00e0 natale ed essere aggregato alla selezione U-21 del Bristol Rugby. Con questi ultimi vinse il titolo nazionale di categoria nel 2000.\nNella stagione successiva esord\u00ec in prima squadra, e per tre stagioni rimase un punto fermo della formazione, giocando pi\u00f9 di 60 incontri in Premiership con due mete. Nel 2003 Brown si trasfer\u00ec al Gloucester e pi\u00f9 o meno contestualmente giunse anche la chiamata nella nazionale inglese \"A\", nella quale gioc\u00f2 anche per i due anni successivi; nell'autunno 2005 fu aggregato all' maggiore ma dovette rimandare l'esordio, previsto in occasione del \"test match\" contro l', a causa di un infortunio al collo. Comunque, qualche mese pi\u00f9 tardi, nel giugno 2006, fu proprio contro l' che Brown debutt\u00f2 in Nazionale.\nStretto nel ruolo di seconda linea tra Danny Grewcock e Steve Borthwick, fu impegnato nuovamente in due \"test\" nel tour estivo del 2007 contro il . Da allora non ha avuto altre occasioni di proporsi a livello internazionale, anche se rimane tra i selezionandi del gruppo della rappresentativa maggiore."}
{"id": "1362917", "revid": "124837272", "url": "https://it.wikipedia.org/wiki?curid=1362917", "title": "Comita I de Lacon-Zori", "text": "Biografia.\nDel suo regno non sono pervenuti documenti certi. Ebbe una figlia di nome Eleonora nel 1110 circa. Senza eredi maschi, con Comita I termina la casata dei Lacon-de Thori sua figlia Eleonora sposer\u00e0 il successore Gonnario II."}
{"id": "1362921", "revid": "41025", "url": "https://it.wikipedia.org/wiki?curid=1362921", "title": "Comita I", "text": ""}
{"id": "1362923", "revid": "131358", "url": "https://it.wikipedia.org/wiki?curid=1362923", "title": "Aparecido Rodrigues C\u00e9sar", "text": ""}
{"id": "1362924", "revid": "842", "url": "https://it.wikipedia.org/wiki?curid=1362924", "title": "Lucent", "text": ""}
{"id": "1362926", "revid": "1305772", "url": "https://it.wikipedia.org/wiki?curid=1362926", "title": "Rockwell", "text": ""}
{"id": "1362928", "revid": "125186735", "url": "https://it.wikipedia.org/wiki?curid=1362928", "title": "San Bartolomeo (Cagliari)", "text": "San Bartolomeo \u00e8 un quartiere di Cagliari.\nIl quartiere di San Bartolomeo si estende lungo tutto l'omonimo viale ed \u00e8 diviso in due zone: \nla zona alta, la pi\u00f9 recente, (che comprende via Francesco Alziator, via Loddo Canepa, via Renato Prunas, via Rafaelo Delogu); e la zona bassa, la pi\u00f9 antica (che comprende via San Bartolomeo, via Vergine di Lluc e piazza San Bartolomeo), dove si trova anche la pregevole chiesa parrocchiale del 1600 dedicata a San Bartolomeo.\n\u00c8 collegata con il resto della citt\u00e0 dalle linee 6 e 5 dell'azienda di trasporti locale CTM, confina con il quartiere Sant'Elia e, separati dal viale Poetto, con i quartieri La Palma e Quartiere del Sole. Inoltre, attraverso San Bartolomeo \u00e8 possibile giungere alla localit\u00e0 militare e balneare Calamosca.\nDescrizione.\nIl borgo.\nLa zona pi\u00f9 antica del quartiere, un tempo nota come borgo di San Bartolomeo, \u00e8 raggiungibile dal viale Poetto tramite la via San Bartolomeo; si contraddistingue per la presenza di diverse caserme e altri edifici militari. Nel XIX secolo vi aveva sede un bagno penale. I forzati erano impiegati nell'estrazione del sale, nelle vicine saline di Cagliari, e nella costruzione di diverse opere del borgo, come la fontana ubicata nella piazza San Bartolomeo, costruita in stile classico nel 1857 e restaurata di recente.\nNella stessa piazza si affaccia la chiesa di San Bartolomeo, la parrocchiale del quartiere, di origine medievale ma rimaneggiata e ampliata in epoche diverse. Una seconda chiesa, dedicata alla Vergine di Lluc, sorse nel XVII secolo accanto a San Bartolomeo; vi aveva sede il gremio dei notai. Di questa chiesa oggi resta solo la memoria tramandata dal nome della via Vergine di Lluc, che dalla piazza conduce al viale Poetto.\nColle Sant'Elia.\nPercorrendo il viale Calamosca \u00e8 possibile raggiungere alcune mete di interesse naturalistico nel colle Sant'Elia, che domina il quartiere. Il colle \u00e8 noto soprattutto per il promontorio detto Sella del Diavolo. Di rilievo sono anche la spiaggia di Calamosca, la spiaggetta di Cala Fighera e le alte falesie.\nIn cima al colle si trova il faro del 1859 e l'adiacente Torre di Calamosca, edificata nel XVII secolo dagli spagnoli."}
{"id": "1362929", "revid": "123695830", "url": "https://it.wikipedia.org/wiki?curid=1362929", "title": "L'invincibile Ninja Kamui", "text": " \u00e8 un anime del genere sh\u014dnen prodotto dalla Eiken nel 1969. Questa serie animata di 26 episodi \u00e8 basata sul manga \"Kamui Gaiden\" di Sampei Shirato. Nel 2009 ne \u00e8 stata fatta una trasposizione cinematografica live action intitolata Kamui Gaiden con Ken'ichi Matsuyama nella parte di Kamui.\nTrasmissione.\nLa serie fu trasmessa in Giappone per Fuji TV dal 6 aprile al 28 settembre 1969 e in Italia per Rete 4 dal 1982.\nSigla italiana.\nLa sigla italiana dal titolo \"L'invincibile Ninja Kamui\" \u00e8 stata incisa da I Condors.\nTrama.\n\"Kamui\" \u00e8 un ninja del periodo Edo; le sue vicende sono ambientate ai tempi del governo dello sh\u014dgun Tokugawa Ietsuna (1651 - 1680), IV del clan dei Tokugawa, che port\u00f2 all'esasperazione l'isolamento del Giappone e la rigida suddivisione in caste.\nIn un periodo in cui i potenti dominavano sulla povera gente con pugno di ferro, Kamui decide di cambiare vita ed abbandonare il clan Iga, che lo aveva allevato ed addestrato sin da quando era bambino facendolo diventare un killer professionista.\nLa fuga per\u00f2 lo fa diventare un , cio\u00e8 un ninja disertore, cosa che per\u00f2 non rientra nelle possibilit\u00e0 ammesse all'interno della legge spietata del mondo ninja. Per questo motivo il suo ex-clan lo condanna a morte ed inizia a perseguitarlo senza sosta, mandandogli contro i suoi migliori sicari (tra cui i suoi precedenti compagni). Kamui \u00e8 costretto cos\u00ec a fuggire in continuazione, bandito dalla societ\u00e0, e ad utilizzare tutto il suo ingegno e le sue abilit\u00e0 per cercare di sopravvivere.\nNel corso della serie inizier\u00e0 a soffrire di paranoia a causa del suo status di uomo perseguitato e bandito; inizia a credere che tutti lo vogliano uccidere e comincia a diffidare, e addirittura uccidere, ogni persona in cui si imbatte.\nLa storia \u00e8 ambientata in un'atmosfera grigia e triste che viene a riflettere povert\u00e0, miseria e violenza di questo particolare periodo della storia del Giappone."}
{"id": "1362934", "revid": "729019", "url": "https://it.wikipedia.org/wiki?curid=1362934", "title": "Alessandro Ghini", "text": "Biografia.\nCresciuto nel Parma, con esso esord\u00ec a 15 anni in serie A nel 1977; pochi anni dopo, nel 1981, debutt\u00f2 in Nazionale italiana a Mosca, nel corso della Coppa FIRA, per un incontro con l'.\nFu tra i convocati alla , la prima edizione di tale torneo, in Australia e Nuova Zelanda.\nNel 1989 pass\u00f2 all'Amatori Milano, all'epoca nell'orbita - Fininvest targata Berlusconi e chiamato Mediolanum, con cui vinse uno scudetto nel 1991, poi nel 1992 fu per una stagione in Sudafrica presso il club False Bay RC a Citt\u00e0 del Capo nel Western Province.\nTornato a Parma, divenne tecnico-giocatore fino alla fine attivit\u00e0, poi si trasfer\u00ec a Reggio Emilia per 5 stagioni; di nuovo a Parma, altern\u00f2 la conduzione delle giovanili e della prima squadra all'attivit\u00e0 di tecnico federale; ottenne con il Parma la Coppa Italia 2006, prima vittoria del club dopo quasi 50 anni dal suo ultimo titolo, lo scudetto del 1956-57, 2 qualificazioni ai Playoff scudetto, e la storica vittoria del Challenge per la Heineken Cup vinta a Newport contro i Gwent Dragons(prima volta di un club italiano), che alla Rugby Parma ha valso il diritto di giocare la Heineken Cup nella stagione 2006-07.\nDal 2012 al 2014, a Reggio Emilia, ha diretto la prima squadra in coppia con Cristian Bezzi."}
{"id": "1362937", "revid": "986213", "url": "https://it.wikipedia.org/wiki?curid=1362937", "title": "Giuseppina di Baden", "text": "Biografia.\nInfanzia.\nGiuseppina di Baden era figlia di Carlo II di Baden, granduca di Baden e di Stefania di Beauharnais\nMatrimonio.\nIl 21 ottobre del 1834 ella spos\u00f2 a Karlsruhe il principe Carlo Antonio di Hohenzollern-Sigmaringen, esponente del ramo degli Hohenzollern rimasto fedele alla religione cattolica, figlio di Carlo di Hohenzollern-Sigmaringen e di Maria Antonietta Murat.\nDi religione protestante, Giuseppina si convertir\u00e0 in seguito al cattolicesimo.\nLa coppia, che fu molto unita, ebbe sei figli\nMorte.\nLa principessa Giuseppina mor\u00ec il a Sigmaringen.\nLeggenda.\nSecondo la leggenda, che ispir\u00f2 numerosi scrittori e giornalisti dell'epoca per quasi un secolo, Giuseppina sarebbe la presunta sorella minore del famosissimo Kaspar Hauser, fatto rapire da bambino e allevato sotto falso nome.\nDiscendenza.\nDal matrimonio tra Giuseppina e Carlo Antonio di Hohenzollern-Sigmaringen nacquero:"}
{"id": "1362938", "revid": "767487", "url": "https://it.wikipedia.org/wiki?curid=1362938", "title": "Florian Schneider", "text": " Assieme all'amico Ralf H\u00fctter fu membro fondatore della band di musica elettronica Kraftwerk.\nBiografia.\nStudente al conservatorio di D\u00fcsseldorf, Schneider fond\u00f2 i Kraftwerk assieme a H\u00fctter nel 1970, dopo un'esperienza nella band krautrock chiamata Organisation, con cui incisero anche un album.\nDa sempre attivo nella composizione dei brani e nella produzione degli album, nei primi tre album della band Schneider suon\u00f2 il flauto, suo strumento principale, il violino e occasionalmente anche le percussioni. A partire dal 1973, con l'album \"Ralf &amp; Florian\", Schneider utilizz\u00f2 il sintetizzatore, divenuto poi preponderante gi\u00e0 dopo l'uscita dell'album seguente.\nA proposito di questa circostanza Schneider dichiar\u00f2:\nDefinito da Ralf H\u00fctter in un'intervista \"feticista del suono\", Schneider si serv\u00ec nel tempo di diverse tecniche per suonare il sintetizzatore, comandandolo inizialmente mediante un flauto elettronico (e-flute) ideato da lui stesso e realizzato dal geniale Peter Bollig, fino ad utilizzare, grazie all'avvento dei computer, i sequencer virtuali, primo fra tutti il Cubase. Oltre a suonare i sintetizzatori, Schneider contribu\u00ec come cantante secondario in alcuni brani, filtrando la propria voce col vocoder.\nSchneider fu l'unico musicista a non aver mai lasciato i Kraftwerk, infatti lo stesso H\u00fctter aveva abbandonato il gruppo per un breve periodo tra il 1970 e il 1971, fino al 2008 quando, durante alcuni concerti intrapresi nel corso dell'anno, era stato sostituito dal video operatore Stefan Pfaffe.\nNel 2015 pubblic\u00f2 da solista il singolo \"Stop Plastic Pollution\".\nDopo una breve lotta contro il cancro, Schneider \u00e8 morto il 21 aprile 2020 all'et\u00e0 di 73 anni.\nVita privata.\nAveva una sorella minore, Claudia.\nProbabilmente era sposato e aveva una figlia nata tra il 1994 e il 1995."}
{"id": "1362942", "revid": "729019", "url": "https://it.wikipedia.org/wiki?curid=1362942", "title": "S\u00e9bastien Chabal", "text": "Chabal \u00e8 uno degli sportivi pi\u00f9 popolari in Francia a tal punto che i giornalisti hanno coniato il termine \"Chabalmania\". Spesso si fa riferimento a lui utilizzando diversi soprannomi scaturiti dal suo caratteristico aspetto fisico e modo di giocare; tra i pi\u00f9 noti vi sono \"L'Orco\", \"Il Cavernicolo\", \"L'Uomo delle caverne\", \"L'Anestesista\", \"Rasputin\", \"Hannibal Lecter\", \"Sea Bass\", \"The French Beast\" e \"Attila\".\nBiografia.\nNato a Valence, nel dipartimento di Dr\u00f4me, Chabal \u00e8 cresciuto a Beaumont-l\u00e8s-Valence. Terzo figlio di una famiglia di umili origini originaria dell'Ard\u00e8che, suo padre lavorava in una officina meccanica e la madre lavorava in una gioielleria. Subito dopo avere studiato meccanica al liceo professionale, Chabal ha iniziato a lavorare in una fabbrica della Salmson a Crest. Durante questo periodo, all'et\u00e0 di 16 anni, ha iniziato a giocare a rugby a livello amatoriale con la squadra di Beauvallon. Nel 1998 ha abbandonato definitivamente il lavoro in fabbrica iniziando a giocare a livello professionistico con il Valence sportif nel campionato F\u00e9d\u00e9rale 2, corrispondente alla quarta divisione del rugby francese. In seguito si \u00e8 unito al Burgoin, impegnato nella massima divisione francese, cominciando la sua ascesa nel rugby.\nNel 1999 Chabal \u00e8 giunto in finale di European Challenge Cup, dove per\u00f2 la sua squadra \u00e8 stata sconfitta dal Montferrand 35-16. Lo stesso anno ha disputato anche la finale di Coppa di Francia che ha visto prevalere lo Stade fran\u00e7ais 27-19. Il debutto con la nazionale francese non tarda ad arrivare: il 4 marzo 2000 Chabal ha disputato la sua prima partita internazionale affrontando la a Murrayfield all'interno del torneo Sei Nazioni. Nel 2003 Chabal \u00e8 giunto con il suo club due volte nella finale di Coppa di Francia perdendo anche stavolta entrambe le partite. Il 2003 \u00e8 anche l'anno della convocazione di Chabal alla sua prima Coppa del Mondo, dove \u00e8 arrivato a disputare la finale per il terzo posto persa nettamente 40-13 contro la . Poco utilizzato dal selezionatore francese, avendo collezionato durante la competizione mondiale complessivamente tre presenze (di cui due da titolare), Chabal ha apertamente attaccato Bernard Laporte lamentandosi del suo scarso utilizzo. Per questo motivo il giocatore non \u00e8 pi\u00f9 stato convocato in nazionale per oltre un anno.\nNel 2004 Chabal ha firmato un contratto legandosi alla squadra inglese dei Sale Sharks per andare a giocare in Premiership. Con i Sale Sharks ha vinto nel 2005 il suo primo trofeo, conquistando l'European Challenge Cup dopo avere sconfitto 27-3 il Pau. Alla sua seconda stagione in Inghilterra Chabal ha anche vinto la Premiership, dopo la vittoria 45-20 dei Sharks nella finale contro i Leicester Tigers. \nDopo il trionfale Sei Nazioni 2007 vinto dalla Francia, torneo in cui Chabal ha pure segnato due mete durante la partita inaugurale vinta 39-3 contro l', \u00e8 arrivata la seconda convocazione nella Coppa del Mondo ospitata quello stesso anno proprio dalla Francia. Visto che il ruolo di terza linea centro, ovvero la posizione di gioco preferita da Chabal, era saldamente occupato da Imanol Harinordoquy, Bernard Laporte ha deciso di schierarlo come seconda linea affermando che in questo modo avrebbe potuto anche concentrarsi maggiormente sul combattimento nelle ruck. In questa edizione della competizione mondiale Chabal ha segnato due mete nella partita del girone contro la e alla fine \u00e8 giunto nuovamente a disputare la finale per il terzo posto con la Francia stavolta sconfitta 34-10 dall'.\nNel 2009 Chabal \u00e8 tornato a giocare in Francia unendosi al Racing M\u00e9tro 92. Dopo avere saltato le prime due partite del Sei Nazioni 2010 a causa di una lombalgia, Chabal ha collezionato tre presenze subentrando dalla panchina durante le tre restanti partite di questa edizione che ha visto trionfare la Francia con la conquista del Grande Slam. L'anno seguente Chabal ha giocato la sua ultima partita da internazionale affrontando l'Italia il 12 marzo 2011 all'interno del Sei Nazioni. Con il Racing giunto alla fase finale del Top14 durante la stagione 2010-11, S\u00e9bastien Chabal ha rischiato di non potere giocare nel suo club a causa di una squalifica di 60 giorni rimediata per avere criticato l'arbitraggio. Nell'appello del 24 maggio 2011 davanti alla FFR la sua squalifica \u00e8 stata ridotta a 10 giorni pi\u00f9 lo svolgimento di lavoro d'interesse generale, consentendogli in questo modo di disputare la fase finale del campionato che ha visto giungere il Racing in semifinale. Il contratto di Chabal con il Racing M\u00e9tro \u00e8 stato rescisso prematuramente nel febbraio 2012 dal presidente del club a causa dei dissapori di lungo corso tra il giocatore e l'allenatore Pierre Berbizier.\nDopo un breve periodo passato in Australia, Chabal \u00e8 stato quindi ingaggiato dal Lione in Pro D2. Al termine della stagione 2013/14, che ha segnato il ritorno del Lione in Top14 in seguito al primo posto ottenuto nel Pro D2, Chabal ha annunciato il suo ritiro dall'attivit\u00e0 agonistica.\nVita privata.\nDurante la militanza nel Burgoin S\u00e9bastien Chabal ha sposato Annick, all'epoca gi\u00e0 madre di una bambina nata nel 1994 di cui \u00e8 diventato il patrigno. Nel 2005 ha avuto una figlia che ha chiamato Lily-Rose.\nGi\u00e0 diventato un personaggio mediatico in Francia, notoriet\u00e0 tra l'altro sfruttata partecipando a diversi spot pubblicitari, nel febbraio 2009 Clint Eastwood ha incontrato l'agente di Chabal per discutere la sua disponibilit\u00e0 a partecipare al film \"Invictus - L'invincibile\". Nel film in cui viene trattata la fine dell'apartheid in Sudafrica, con il racconto incentrato sulla vinta dai padroni di casa degli \"Springboks\", l'intenzione del regista statunitense era quella di fare interpretare a Chabal uno dei giocatori della squadra campione del mondo; a causa dei troppi impegni del giocatore per\u00f2 l'idea non \u00e8 andata a buon fine.\nIn occasione del terzo forum dell'organizzazione monegasca \"Peace and Sport\", svoltosi nel novembre 2009, Chabal \u00e8 diventato membro dei \"Campioni della Pace\", un collettivo di atleti di alto livello, di varie discipline e nazionalit\u00e0, istituito per promuovere la pace nel mondo attraverso lo sport. Nell'aprile 2011 ha pubblicato la sua autobiografia intitolata \"Ma petite \u00e9toile\" dove denuncia tra l'altro un certo lassismo della classe arbitrale francese, presunti favoritismi, e dove chiarisce alcuni suoi dati fisico-atletici.\nNel 2016 recita alcune scene come cameo nel film francese \"Un tirchio quasi perfetto\", al fianco di Dany Boon."}
{"id": "1362946", "revid": "2044019", "url": "https://it.wikipedia.org/wiki?curid=1362946", "title": "Federica Valenti", "text": "Biografia.\nHa doppiato molti personaggi di serie anime, fra i quali TonyTony Chopper in \"One Piece\", Shizuka Minamoto nella serie \"Doraemon\", Pan in \"Dragon Ball GT\" e Hinata Hyuga nelle due serie di \"Naruto\". Un altro doppiaggio notevole \u00e8 quello di Roxanne McKee in \"Wrong Turn 5 - Bagno di sangue\". Appartiene all'ADAP e ha svolto la sua attivit\u00e0 di doppiatrice soprattutto presso la Merak Film."}
{"id": "1362949", "revid": "671029", "url": "https://it.wikipedia.org/wiki?curid=1362949", "title": "Heineken Cup 2006-2007", "text": "La Heineken Cup 2006-07 fu la 12\u00aa edizione della coppa d'Europa di rugby a 15 per club.\nTenutasi tra ottobre 2006 e maggio 2007 tra 24 club europei provenienti da Francia, Galles, Inghilterra, Irlanda, Italia e Scozia, si tenne secondo la forma consueta a 6 gironi per determinare le otto squadre della fase finale a eliminazione (le sei vincitrici di ciascun girone pi\u00f9 le migliori seconde classificate).\nTra le novit\u00e0 statistiche di tale edizione della Coppa va rilevata la qualificazione del (per la sua, a tutt'oggi, unica partecipazione nella massima rassegna europea), vincitrice dello spareggio italo-celtico contro il ; per la prima volta, inoltre, un \"match\" internazionale ufficiale di club si tenne in Svizzera, allo Stade de Gen\u00e8ve, normalmente usato per il calcio, tra i francesi del e gli irlandesi del .\nPer quanto riguarda invece i record di squadra, Scarlets e Biarritz vinsero i rispettivi gironi con sei vittorie su sei incontri, record raggiunto solo da altre tre squadre in quattro occasioni precedenti ( 1997/98, Bath 2000/01, Leinster 2002/03 e 2004/05, quest'ultima \"performance\" dopo l'introduzione del meccanismo dei \"bonus\" ).\nNell'ultima giornata della prima fase gli Scarlets realizzarono 27 punti, record nell'era-bonus; pi\u00f9 tardi nello stesso giorno il Biarritz stabil\u00ec il nuovo primato con 29 (su 30 punti realizzabili al massimo), mancando proprio all'ultimo incontro, pur vinto, la possibilit\u00e0 di realizzare un punto di bonus in ciascuna delle sei gare del girone.\nLa finale fu disputata a Twickenham di fronte a pi\u00f9 di 80.000 spettatori e vide prevalere i londinesi Wasps per 25-9 sui connazionali del Leicester; nell'occasione si tratt\u00f2 della terza finale tra club della stessa Federazione, la prima tra due inglesi.\nSpareggio italo - celtico.\nGrazie alla vittoria del Parma, l'Italia ebbe, per la prima e, a tutt'oggi, unica, volta nella storia della Heineken Cup, tre squadre in gara.\nL'incontro si tenne in casa dei gallesi del Newport Gwent Dragons."}
{"id": "1362951", "revid": "6923", "url": "https://it.wikipedia.org/wiki?curid=1362951", "title": "Lamborghini 350GT", "text": ""}
{"id": "1362952", "revid": "6923", "url": "https://it.wikipedia.org/wiki?curid=1362952", "title": "Lamborghini 400GT", "text": ""}
{"id": "1362954", "revid": "6923", "url": "https://it.wikipedia.org/wiki?curid=1362954", "title": "Lamborghini 400 GT 2+2", "text": ""}
{"id": "1362956", "revid": "599013", "url": "https://it.wikipedia.org/wiki?curid=1362956", "title": "Nathan Hines", "text": "Biografia.\nHines inizi\u00f2 la sua attivit\u00e0 rugbistica in Australia, suo paese nativo, ma a partire dalla stagione 1998-99 si trasfer\u00ec in Scozia, inizialmente nelle file del per poi passare, l'anno successivo, all'. Dopo sei stagioni con la \"franchise\" scozzese, and\u00f2 a giocare in Francia nel , squadra con la quale si aggiudic\u00f2 il Top 14 2008-09. Nel 2009 pass\u00f2 alla franchigia irlandese del , con cui, nelle due stagioni trascorse, giunse due volte in finale di Celtic League, venendo sconfitto in entrambe le occasioni, e con cui si aggiudic\u00f2 l'Heineken Cup 2010-2011. Successivamente ritorn\u00f2 nel campionato francese, dove gioc\u00f2 tre stagioni con il , durante le quali raggiunse la finale dell'Heineken Cup 2012-2013 dove perse contro . Milit\u00f2 nei nell'annata 2014-15, al termine della quale annunci\u00f2 il suo ritiro dal rugby giocato.\nEliggibile per la nazionale scozzese in virt\u00f9 della provenienza britannica del nonno, fu convocato dall'allora commissario tecnico Ian McGeechan per il tour oceanico del 2000 e fece il suo esordio contro la . Non ottenne pi\u00f9 presenze con la Scozia fino al 2002, a causa di un lungo infortunio, ma successivamente divenne una presenza costante per la nazionale del cardo, con la quale disput\u00f2 nove edizioni del Sei Nazioni consecutive (dal 2003 al 2011) e tre Coppe del mondo (2003, 2007, 2011). Nel 2009 Hines ottenne la convocazione per il tour sudafricano dei British and Irish Lions, durante il quale gioc\u00f2 cinque incontri, ma nessuno contro il .\nNel 2015 inizi\u00f2 la carriera come tecnico diventando assistente allenatore della nazionale scozzese. A partire dall'estate del 2017 \u00e8 allenatore degli avanti del , dove ha seguito il suo ex-tecnico sia come giocatore sia come assistente nella sua esperienza nella nazionale britannica Vern Cotter."}
{"id": "1362961", "revid": "74801", "url": "https://it.wikipedia.org/wiki?curid=1362961", "title": "Comune di Syddjurs", "text": "Syddjurs \u00e8 un comune danese situato nella regione dello Jutland centrale.\nIl comune \u00e8 stato costituito in seguito alla riforma amministrativa del 1\u00ba gennaio 2007 accorpando i precedenti comuni di Ebeltoft, Midtdjurs, Rosenholm e R\u00f8nde.\nAll'interno del comune, in localit\u00e0 Tirstrup, si trova l'aeroporto di Aarhus."}
{"id": "1362962", "revid": "729019", "url": "https://it.wikipedia.org/wiki?curid=1362962", "title": "Charlie Hodgson", "text": "Si \u00e8 ritirato da detentore del record di miglior realizzatore di punti della English Premiership (, di cui per Sale Sharks e 753 per i Saracens) nonch\u00e9 con 672 punti nelle competizioni europee, di cui 359 in Champions Cup, competizione vinta una volta con i Saracens, e 313 in Challenge Cup, vinta due volte, entrambe con Sale Sharks.\nConvocato 38 volte nella Nazionale inglese (con 269 punti totali) non ha mai preso parte ad alcuna edizione della Coppa del Mondo.\nPrese anche parte al \"tour\" dei British Lions del 2005 in Nuova Zelanda ma senza disputare alcuno dei tre \"test match\" della serie contro gli \"All Blacks\".\nBiografia.\nHodgson comp\u00ec gli studi elementari e medi a Bradford, e durante la frequenza scolastica matur\u00f2 il tifo per la squadra locale di Halifax di rugby a 13; si avvicin\u00f2 al rugby a 15 pi\u00f9 tardi, quando un amico di famiglia lo invit\u00f2 a prendere parte a un incontro tra due club di dilettanti. Terminati gli studi superiori, frequent\u00f2 l'Universit\u00e0 di Durham, della cui squadra di rugby fece anche parte.\nIl primo contratto professionistico giunse a 20 anni, nel 2000, con il Sale Sharks, con il quale disput\u00f2 la sua prima partita in assoluto nel corso dell'European Challenge Cup contro i francesi dell'Auch.\nUn anno pi\u00f9 tardi giunse il debutto in Nazionale inglese contro la a Twickenham, il 17 novembre 2001.\nLa vittoria inglese \u00e8 agli archivi per essere la pi\u00f9 ampia della sua storia (134-0), ma in particolare Hodgson, con 44 punti personali, realizz\u00f2 il record, tuttora imbattuto, di punti segnati in un singolo \"test match\"\u00a0.\nFu parte della squadra inglese al Sei Nazioni 2003 ma a causa della rottura di un legamento crociato del ginocchio fu indisponibile per la Coppa del Mondo di quell'autunno in Australia.\nUn successivo infortunio lo tenne fuori dal successivo Sei Nazioni 2004, e non pot\u00e9 essere schierato fino al \"tour\" dell'estate successiva nell'Emisfero Sud, nel quale disput\u00f2 tutti e tre i \"test match\" previsti.\nNel 2005 fu chiamato dai British Lions per il loro \"tour\" in Nuova Zelanda, senza tuttavia essere mai utilizzato nei \"test match\".\nHodgson incorse in un nuovo infortunio un anno pi\u00f9 tardi, sempre al legamento crociato del ginocchio, durante un \"test match\" contro il .\nQuesto gli fece saltare, per la seconda volta consecutiva, la convocazione alla Coppa del Mondo.\nIl ritorno in Nazionale avvenne per il Sei Nazioni 2008, nel corso del quale Hodgson fu utilizzato in una sola occasione, da subentrato nella partita contro la .\nL'8 marzo 2009 Charlie Hodgson divenne il miglior marcatore della Premiership: in tale data, infatti, dapprima eguagli\u00f2 il record di Jonny Wilkinson (fermo per infortunio e impossibilitato a difendere il suo primato) di 1\u00a0489 punti e, poi, con un calcio piazzato, lo super\u00f2 portandosi a quota 1\u00a0492; singolarmente il record giunse, ancorch\u00e9 nell'ambito di una sconfitta, contro il Newcastle Falcons, il club dove all'epoca militava Wilkinson; nel prosieguo di stagione, e in quella successiva, complice il trasferimento di Wilkinson in Francia al Tolone, Hodgson increment\u00f2 il suo primato; al momento di lasciare il Sale Sharks, nel giugno 2011, il totale era a 1\u00a0870 punti.\nDalla stagione 2011-12 milita nei Saracens, per i quali aveva firmato un accordo gi\u00e0 nel gennaio 2011.\nAvendo convocato gi\u00e0 due mediani d'apertura per la , il C.T. Martin Johnson non incluse Hodgson nella lista dei selezionati per la competizione.\nLe sue pi\u00f9 recenti apparizioni internazionali sono del Sei Nazioni 2012, durante il quale disput\u00f2 il suo ultimo incontro per l', a Roma contro l'; appresa la decisione del nuovo C.T. inglese Stuart Lancaster di ringiovanire la squadra in vista della , Hodgson annunci\u00f2 nel giugno 2012 il suo ritiro dalle competizioni internazionali per l'.\nA settembre 2012 Hodgson divenne anche il primo giocatore nella storia della Premiership a raggiungere i 2\u00a0000 punti; a ottobre 2013 tale primato caus\u00f2 un singolare refuso durante una trasmissione della BBC alla quale era presente come ospite il suo omonimo Roy Hodgson, C.T. della Nazionale inglese di calcio, sotto il cui nome apparve la didascalia che lo indicava come il miglior marcatore della Premier League (titolo in realt\u00e0 detenuto da Alan Shearer, non avendo Roy Hodgson peraltro mai militato in Prima Divisione)."}
{"id": "1362965", "revid": "122744176", "url": "https://it.wikipedia.org/wiki?curid=1362965", "title": "Onda di calore", "text": "L'onda di calore \u00e8 una condizione meteorologica della stagione estiva caratterizzata dall'espansione in senso meridiano di un'area di alta pressione di origine subtropicale verso zone a clima temperato.\nGenesi.\nL'onda di calore si genera nell'emisfero boreale per la discesa di aria fredda da nord a sud; nel punto pi\u00f9 meridionale si genera un'area di bassa pressione che alimenta la risalita di aria calda nelle zone situate ad est rispetto ad essa. Nell'area di alta pressione, di origine subtropicale, le correnti tendono a disporsi da sud-ovest lungo il bordo pi\u00f9 occidentale situato nelle vicinanze della depressione, da sud nel cuore dell'area anticiclonica, mentre l'estremit\u00e0 orientale tende a risentire di influssi settentrionali.\nCaratteristiche.\nIl termine onda di calore \u00e8 definito in modo diverso nelle varie nazioni.\nSecondo l'Organizzazione Meteorologica Mondiale, l'onda di calore \u00e8 caratterizzata da un notevole riscaldamento dell'aria che origina un periodo accompagnato da temperature elevate, o dall'arrivo di anomale onde di aria calda. Secondo il servizio meteorologico francese, la definizione \u00e8 applicabile a periodi con temperature massime superiori ai 30\u00a0\u00b0C. Per gli esperti statunitensi sono sufficienti tre giorni consecutivi con temperature massime superiori ai 32\u00a0\u00b0C, mentre per il servizio meteorologico britannico sono sufficienti temperature superiori di almeno 4\u00a0\u00b0C rispetto alla media del periodo. Nei Paesi Bassi \u00e8 considerata onda di calore un periodo caratterizzato da una temperatura minima non inferiore a 25\u00a0\u00b0C per almeno cinque giorni\nconsecutivi e da una massima di almeno 30\u00a0\u00b0C per tre giorni consecutivi.\nAl contrario degli anticicloni disposti lungo i paralleli, le aree di alta pressione che si dispongono in senso meridiano non sempre garantiscono una stabilit\u00e0 duratura delle condizioni atmosferiche, in quanto la depressione situata ad ovest rispetto al bordo occidentale tende ad avanzare verso est per l'inesorabile azione della corrente a getto delle medie latitudini, andando cos\u00ec ad insidiare il bordo occidentale stesso e quello settentrionale dell'area di alta pressione subtropicale; al contrario, il bordo orientale e quello meridionale possono essere influenzati dalle azioni delle parti retrograde di basse pressioni situate pi\u00f9 a est.\nOnde di calore in Europa.\nL'Europa pu\u00f2 essere interessata da pi\u00f9 onde di calore nell'arco di una stessa stagione estiva, che possono avere un numero variabile di giorni di persistenza in base alle zone prese in esame.\nLa situazione pi\u00f9 duratura si verifica nel bacino del Mediterraneo quando l'Anticiclone delle Azzorre e quello subtropicale africano riescono a fondersi tra loro. Le condizioni meteorologiche che ne conseguono sono di tempo stabile e soleggiato, con temperature massime e tassi di umidit\u00e0 in costante aumento, ventilazione debole o del tutto assente (solo lungo i litorali soffiano le brezze), precipitazioni scarse e limitate solo ad isolati fenomeni temporaleschi di natura termoconvettiva.\nTale configurazione meteorologica \u00e8 stata responsabile del gran caldo che si \u00e8 verificato in molte stagioni estive nella prima met\u00e0 del secolo scorso (nel 1905, 1928, 1940, 1945, 1947, 1950, 1952 si sono registrati valori di temperatura elevatissimi anche nell'Europa centrale) e in alcune estati degli ultimi 3 decenni (1982, 1983, 1988, 1990, 1994, 1998, 2003 e 2006), dopo il temporaneo \"raffreddamento\" degli anni sessanta e settanta dovuto probabilmente ad un leggero contemporaneo rallentamento della Corrente del Golfo.\nSituazioni maggiormente transitorie si sono comunque sempre verificate almeno 2 volte in ogni trimestre estivo sull'Europa meridionale, maggiormente esposta alla risalita di aria calda spinta dall'Anticiclone subtropicale africano, anche in assenza di quello delle Azzorre.\nMentre nei paesi a nord delle Alpi la durata media di una singola ondata di calore raramente \u00e8 maggiore ad una settimana, per i paesi del Mediterraneo e dell'Europa meridionale tali fenomeni risultano maggiori sia in numero che per la loro durata media.\nPer il Servizio Meteorologico dell'Aeronautica Militare, si verificano onde di calore quando si hanno geopotenziali di almeno 588 gpdam a 500\u00a0hPa (con valori superiori ai 590 gpdam presso i punti di origine dell'ondata calda), ed un'isoterma di almeno 20\u00a0\u00b0C a 850\u00a0hPa."}
{"id": "1362968", "revid": "2122884", "url": "https://it.wikipedia.org/wiki?curid=1362968", "title": "Beatrice Caggiula", "text": ""}
{"id": "1362969", "revid": "122661632", "url": "https://it.wikipedia.org/wiki?curid=1362969", "title": "Panagi\u014dt\u012bs Vasilopoulos", "text": "Alto 205\u00a0cm, gioca nel ruolo di ala piccola, anche se \u00e8 in grado di giocare come centro o ala grande\nCarriera.\nCon la Nazionale greca ha raggiunto il secondo posto ai Mondiali 2006 in Giappone, dove la selezione ellenica \u00e8 stata battuta in finale dalla Spagna\nVasilopoulos, che precedentemente giocava nel PAOK Salonicco, arriv\u00f2 all'Olympiakos fortemente voluto da George Garbolas, che credette in lui."}
{"id": "1362970", "revid": "1613689", "url": "https://it.wikipedia.org/wiki?curid=1362970", "title": "Acrobat", "text": ""}
{"id": "1362971", "revid": "729019", "url": "https://it.wikipedia.org/wiki?curid=1362971", "title": "Gavin Hastings", "text": ""}
{"id": "1362972", "revid": "125231067", "url": "https://it.wikipedia.org/wiki?curid=1362972", "title": "Giovanni Pantaleo", "text": "Noto per essersi unito ai Mille di Garibaldi sin da prima della battaglia di Calatafimi, segu\u00ec il generale in tutte le successive campagne. Frate minore riformato, dopo aver abbandonato la vita ecclesiastica, si un\u00ec in matrimonio ed ebbe tre figli.\nNel 1869 prese parte all'Anticoncilio di Napoli organizzazione massonica da Giuseppe Ricciardi, in opposizione al Concilio Vaticano I, indetto a Roma da Pio IX.In posizione di pericolo, si costrinse, ad un viaggio in Germania, dove pi\u00f9 vivi erano i dissensi a lui cari rispetto al Concilio Vaticano I.\nBiografia.\nPrimi anni.\nNacque a Castelvetrano il 5 agosto 1831 da Vito e Margherita Amodei, in una famiglia di umili condizioni sociali. Dopo aver studiato con il sacerdote liberale Vito Pappalardo, entr\u00f2 sedicenne tra i frati minori riformati. Il 9 dicembre 1849 vest\u00ec l'abito religioso, prendendo il nome di Giovan Vito di Castelvetrano. Il 3 settembre 1852 emise la professione solenne. Il 23 settembre 1854 fu ordinato sacerdote a Mazara del Vallo dal vescovo del luogo Antonio Salomone. Studi\u00f2 filosofia nel convento di Salemi e teologia a Trapani e Palermo, dove ebbe come maestri Giuseppe d'Acquaviva e Benedetto d'Acquisto.\nInsegn\u00f2 per qualche tempo nel Seminario Arcivescovile di Palermo e nello Studio francescano di Girgenti (Agrigento). Contemporaneamente assumeva incarichi per la predicazione popolare.\nNel 1859 dopo aver aderito ai moti antiborbonici di Palermo, organizzati da Ottavio Lanza di Trab\u00eca perse l'insegnamento di filosofia morale nel seminario palermitano. Venne, quindi, destinato a Naro, presso la Chiesa di Santa Maria di Ges\u00f9, divenendo predicatore.\nL'impresa dei Mille.\nNel corso del 1859, quando l'opinione pubblica siciliana venne scossa dalle notizie delle vittorie franco-sarde della seconda guerra di indipendenza, egli ebbe un ruolo nella clandestina organizzazione di una sommossa siciliana contro i Borbone di Ferdinando II.\nAppresa la notizia dello sbarco di Garibaldi in Sicilia, il 13 maggio 1860 lasci\u00f2 senza preavviso o autorizzazioni il convento di Salemi, dove era impegnato per un ciclo di predicazione, e raggiunse le camicie rosse. Incontr\u00f2 Garibaldi nel palazzo Torralta di Salemi, introdotto dall'ufficiale toscano Giuseppe Bandi, che poi ne diede testimonianza nel suo volume \"I Mille da Genova a Capua\"I(1886). Segu\u00ec Garibaldi, per tutta la spedizione dei mille. Nelle settimane successive egli ebbe un ruolo non secondario nella generale mobilitazione popolare che accompagn\u00f2, in Sicilia, la spedizione: \u00ab\"giov\u00f2 mirabilmente alle cose nostre\u2026 e non ebbe l'eguale nel sollevare i popoli e nello innamorarli alla crociata contro la tirannia\"\u00bb, \u00ab\"vuole spandere un'aura di religiosit\u00e0 sopra di noi\"\u00bb.\nPrecedette le camicie rosse a Napoli, insieme ad Alessandro Dumas. Prese alloggio, con la madre vedova e la sorella Filippa, pi\u00f9 giovane di lui di quattro anni, nel palazzo Bagnara al largo del Mercatello, a poca distanza dall'alloggio del Generale, che si sarebbe acquartierato nel palazzo d'Angri al largo Spirito Santo (oggi via VII Settembre). Nella capitale coordin\u00f2 tutti gli ecclesiastici liberali che si erano uniti ai garibaldini, provocando la protesta dell'arcivescovo di Napoli, il cardinale Sisto Riario Sforza, che, per tal motivo, fu fatto mandare in esilio (la stessa sorte tocc\u00f2 all'arcivescovo di Benevento, il cardinale Domenico Carafa, all'indomani della predicazione di Fra Pantaleo nel duomo sannita).\nFu cappellano della spedizione dei Mille, ma rifiut\u00f2 il titolo di vicario del Cappellano maggiore per la Sicilia, che Garibaldi intendeva offrirgli il 5 novembre 1860. Accett\u00f2 il titolo di abate della SS.ma Trinit\u00e0 di Castiglione, che gli dava una rendita annua di circa 350 lire (3 gennaio 1861).\nDopo l'impresa dei Mille.\nPer la partecipazione all'impresa dei Mille, con Regio Decreto del 12 giugno 1861, Vittorio Emanuele II gli concesse la Croce di Cavaliere dei Santi Maurizio e Lazzaro. Ma con Regio Decreto del 23 febbraio 1862 fu dispensato dall'ufficio di cappellano dell'esercito meridionale, n\u00e9 pot\u00e9 essere regolarizzato come cappellano dell'esercito regolare perch\u00e9 sospeso \"a divinis\" dall'autorit\u00e0 ecclesiastica.\nRimasto legato al generale Garibaldi, si attiv\u00f2 a sostenere i moti politici per la liberazione di Roma e Venezia. Gir\u00f2 per molte citt\u00e0 dell'Italia settentrionale a sostegno dei Comitati di provvedimento a sostegno della politica liberale e anti-asburgica.\nRaggiunse Garibaldi in Sicilia, ove questi organizzava la spedizione d'Aspromonte del 1862, ma non partecip\u00f2 direttamente agli eventi militari. Quando Garibaldi rimase ferito egli, che da Messina aveva raggiunto Napoli travestito, fu qui arrestato e trattenuto per diciotto giorni nel Castel dell'Ovo. Appena amnistiato, raggiunse Garibaldi, ancora prigioniero nella fortezza di Varignano, presso La Spezia: lo assistette durante l'operazione per estrarre la pallottola alla gamba e, poi, lo accompagn\u00f2 a Pisa e a Caprera.\nGli ultimi anni.\nNegli anni successivi si dedic\u00f2 esclusivamente a questioni religiose, elaborando un progetto di rinnovamento della Chiesa cattolica per la creazione di una Chiesa nazionale o di popolo. Per le idee che egli diffondeva sulla stampa periodica, dovette affrontare un giudizio presso il tribunale di Torino per \u00abattacco alla religione cattolica\u00bb (10 dicembre 1864). Decise pertanto di rinunziare allo stato ecclesiastico.\nNel 1866, in tempo per partecipare alla campagna di Garibaldi nel Trentino, nel quadro della terza guerra di indipendenza. Cominci\u00f2 con il grado di sergente, inquadrato nel 2\u00ba Reggimento del Corpo Volontari Italiani, si distinse nella battaglia di Ponte Caffaro del 25 giugno e nella difesa del Monte Nota del 18 luglio conseguente alla battaglia di Pieve di Ledro. Al termine del conflitto venne promosso sottotenente, ricevendo l'encomio personale di Garibaldi.\nNei mesi successivi tent\u00f2 di ottenere un incarico dal ministro della pubblica istruzione Domenico Berti. Un tentativo infruttuoso, cui rimedi\u00f2 subito, seguendo Garibaldi nell'organizzazione della sfortunata impresa del 1867, che port\u00f2 alla sconfitta di Mentana. Combatt\u00e9 come ufficiale di ordinanza a Monterotondo, poi a Mentana come aiutante di campo di Menotti.\nDopo Mentana, Pantaleo si dedic\u00f2 attivamente alla militanza democratica e anticlericale. Si leg\u00f2 alla massoneria e guard\u00f2 con interesse sia agli ambienti del protestantesimo italiano sia al socialismo europeo. Nel 1869 partecip\u00f2 all'Anticoncilio di Giuseppe Ricciardi in rappresentanza di quattordici associazioni o logge massoniche: vi sostenne l'ideale della \u00ablibert\u00e0 di coscienza\u00bb contro la formula pi\u00f9 diffusa di \u00ablibert\u00e0 religiosa\u00bb. L'anno seguente dovette riparare all'estero per sfuggire le conseguenze dei moti di piazza di Milano, in cui rimase coinvolto, ma in Germani fu arrestato come spia francese.\nLiberato, raggiunse l'anziano Garibaldi in Francia dopo la sconfitta di Sedan e partecip\u00f2 alla battaglia di Digione (23 gennaio 1871) con il grado di capitano dell'Armata dei Vosgi.\nGiovanni Pantaleo mor\u00ec in grandi ristrettezze a Roma il 3 agosto 1879, a soli 47 anni, e venne sepolto al Cimitero del Verano. Nel 1899 la sua tomba fu contrassegnata da un cippo monumentale in pietra scura. Dopo la morte di Pantaleo, i familiari vennero soccorsi da uno speciale comitato di solidariet\u00e0, voluto dal generale Giuseppe Avezzana. Il Ministero delle finanze assegn\u00f2 ai figli una rivendita di sali e tabacchi a Portomaggiore (Ferrara) e alla vedova una ricevitoria del lotto, prima a Messina e poi a Chieti. La madre e la sorella poterono beneficiare di una pensione ricavata dalle antiche rendite abbaziali di cui godeva Pantaleo.\nVita privata.\nIl 22 giugno 1872, spos\u00f2 a Lione, nella Francia ormai repubblicana, Camilla Vah\u00e8, suscitando un grande scandalo, fra amici e, tanto pi\u00f9, avversari politici. Dopodich\u00e9 si trasfer\u00ec a Napoli e, di l\u00ec, nel 1876, a Roma, ormai liberata dopo la breccia di Porta Pia. Tra molti stenti, senza riuscire a trovare dignitosa sistemazione lavorativa nella vita civile, visse con la madre, la sorella e la nuova famiglia.\nDalla moglie Camilla ebbe tre figli. I primi due, Elvezia e Giorgio Imbriani, nacquero a Napoli; la prima prese il nome della Svizzera, ammirata da Pantaleo come paese di libert\u00e0, il secondo, invece, dall'amico napoletano, nipote dei Poerio, morto a Digione. L'ultima figlia, Clelia, nacque a Roma.\nIl 24 agosto 1882, la vedova di Giovanni Pantaleo, Camilla Vah\u00e9, spos\u00f2 l'avvocato triestino Aurelio Salomona, che era il segretario del Comitato di solidariet\u00e0."}
{"id": "1362975", "revid": "729019", "url": "https://it.wikipedia.org/wiki?curid=1362975", "title": "David Marty", "text": "Biografia.\nFin dalle giovanili nell'U.S. Arlequins Perpignanais, club della cittadina pirenaica in cui \u00e8 nato, Marty ne milita in prima squadra dal 2001; i migliori risultati sono stati la finale di Heineken Cup 2002/03 (persa contro il Tolosa) e quella di campionato 2003/04 (persa contro lo Stade fran\u00e7ais).\nEsordiente in Nazionale nel Sei Nazioni 2005 (contro l'), Marty vanta la partecipazione, a tutt'oggi, in quattro edizioni del torneo, con vittorie nel e .\nHa partecipato alla (6 incontri, una meta), piazzandosi quarto assoluto nel torneo con la sua Nazionale.\nNel 2009 si \u00e8 laureato campione di Francia con il Perpignano e, nel , ha vinto con la il Sei Nazioni conseguendo il Grande Slam; l'anno successivo ha partecipato alla ."}
{"id": "1362981", "revid": "729019", "url": "https://it.wikipedia.org/wiki?curid=1362981", "title": "Jean-Baptiste \u00c9lissalde", "text": "Biografia.\nCresciuto al Rochelle, dove ebbe come allenatore suo padre, l'ex nazionale francese Jean-Pierre \u00c9lissalde, esord\u00ec a livello internazionale durante il Sei Nazioni 2000 contro la .\nPassato nel 2002 al Tolosa, dovette affrontare la concorrenza di Yann Delaigue e Fr\u00e9d\u00e9ric Michalak per un posto nella cerniera dei mediani (di mischia e apertura).\nVincitore della Heineken Cup 2002-03, nello stesso anno perse la finale per il titolo francese contro lo Stade fran\u00e7ais.\nNel 2004 realizz\u00f2 il Grande Slam nel Sei Nazioni e giunse di nuovo alla finale di Heineken Cup, perdendola; l'anno successivo vide il Tolosa ancora in finale, che \u00c9lissalde in tale occasione vinse (in quella del 2003 non fu schierato).\nInsieme al titolo europeo giunse anche la nomina a capitano della Nazionale in occasione del \"tour\" nell'Emisfero Sud, stante l'assenza di Fabien Pelous.\nPrese parte alla , competizione nella quale disput\u00f2 tutti i sette incontri in cui la Francia fu impegnata, giungendo al 4\u00ba posto finale; nel 2008 realizz\u00f2 il Grande Slam nel Sei Nazioni e vinse il suo primo titolo nazionale, battendo in finale il Clermont-Auvergne.\nRitiratosi nel 2010 \u00e8 passato nei ruoli tecnici del Tolosa come assistente di Guy Nov\u00e8s; tuttavia, durante la , a causa dell'assenza di titolari nel ruolo di mediano di mischia perch\u00e9 impegnati con le rispettive Nazionali, Nov\u00e8s ha schierato \u00c9lissalde nell'incontro di campionato del 1\u00ba ottobre 2011 che vedeva il Tolosa opposto all'Agen e che i primi hanno vinto 22-9."}
{"id": "1362982", "revid": "767487", "url": "https://it.wikipedia.org/wiki?curid=1362982", "title": "Grello", "text": "Grello \u00e8 una frazione del comune di Gualdo Tadino (PG).\nIl paese si trova ad un'altezza di 705 lungo la strada statale 444 \"del Subasio\", che congiunge Gualdo Tadino ad Assisi. Secondo i dati del censimento Istat 2001, gli abitanti sono 45. Dalla piazza del paese, sita in prossimit\u00e0 del cosiddetto Colle del Cavaliere, si osserva un vasto panorama che spazia sui colli circostanti, sui monti appenninici e sul Subasio.\nStoria.\nLe prime notizie risalgono al 996, con la presenza di un castello utilizzato come rifugio dagli abitanti della vallata. Il condottiero Nicol\u00f2 Piccinino lo assedi\u00f2 e distrusse nel 1435.\nDurante il terremoto del marzo 1998 il paese ha subito notevoli danneggiamenti .\nEconomia e manifestazioni.\nL'agricoltura e la silvicoltura sono molto diffuse.\nGrello \u00e8 nota in tutto il comprensorio gualdese per un antico rituale che si ripete ogni anno: la \"Festa del Fuoco\". Essa si svolge durante la notte di San Giovanni, tra il 23 ed il 24 giugno. Tre rioni, San Giovanni, Sant'Angelo e San Donato, sfilano con cortei in costume dotati di torce e slitte (le \"tregge\") su cui sono trasportate le \"incije\", dei cumuli di paglia e legna che verranno poi dati alle fiamme. In questa occasione, gli abitanti indossano dei costumi storici nello stile del XIII secolo e sfilano per le vie del paese. La cerimonia, probabilmente di origine pagana e legata al solstizio d'estate, \u00e8 basata sul rito del fuoco e dell'acqua: essa \u00e8 stata poi assimilata nella tradizione cristiana. I racconti orali ne hanno tramandato il ricordo sino al 1980, quando la manifestazione ha ripreso con regolare cadenza.\nLa festa si conclude con la corsa delle torce incendiate attorno al castello, seguita poi dalla competizione tra i rioni: sei persone, per ciascuno di essi, gareggiano trainando le slitte con le pire incendiate. Sempre durante questa notte, in una cerimonia religiosa, viene distribuito ai presenti il \"panetto di San Giovanni\", un dolce, e la \"guazza\" (\"rugiada\", nel dialetto umbro), cio\u00e8 l'acqua profumata (a base di erbe e fiori) con cui aspergersi la mattina del 24."}
{"id": "1362983", "revid": "117625729", "url": "https://it.wikipedia.org/wiki?curid=1362983", "title": "Adolfo Balduini", "text": "Nel 1893 raggiunge i genitori emigrati in Argentina e frequenta l'Accademia di Belle Arti di Buenos Aires.\nTorna in Italia nel 1901, per studiare presso l'Accademia di Belle Arti di Firenze. Nel 1905 \u00e8 a Roma per frequentarvi l'Accademia di Belle Arti; \u00e8 colpito dall'arte di Cambellotti. &lt;br&gt;Ritorna in Argentina, ma nel 1909 fa ritorno a Firenze ed \u00e8 riammesso alla \"Scuola libera del Nudo\".\nSi sposa con \"Amalia Salvi\" e si trasferisce a Barga.\nDal 1914 \u00e8 allievo di De Carolis, ma se ne allontana per aderire alla corrente della \"Secessione de L'Eroica\" insieme a Lorenzo Viani, Emilio Mantelli e Antenore Magri, quest'ultimo suo compaesano, interessandosi alla xilografia, con cui lavori collabora alla rivista L'Eroica. \u00c8 ancora una volta a Buenos Aires, facendone ritorno nel 1915.\nDurante la Prima guerra mondiale interrompe la sua attivit\u00e0 di pittore per dedicarsi intensamente quella d'incisore.\nNel dopoguerra crea pitture ad olio e bassorilievi in legno con tematiche rurali e popolari prediligendo i lavori in legno, dalla xilografia, all'intaglio, al graffito. &lt;br&gt;Nel 1930 partecipa alla Biennale di Venezia.\nTra le sue opere pi\u00f9 famose: \"Profughi\", \"Lauretta\", \"Bimba che fa la trina\", \"Torgitora\"."}
{"id": "1362987", "revid": "48344", "url": "https://it.wikipedia.org/wiki?curid=1362987", "title": "Jutland settentrionale (regione)", "text": ""}
{"id": "1362989", "revid": "729019", "url": "https://it.wikipedia.org/wiki?curid=1362989", "title": "Microdiffrazione dei raggi X", "text": "La tecnica denominata micro-diffrazione dei raggi X si basa sui fondamenti teorici della diffrazione dei raggi X e permette di effettuare analisi su aree microscopiche di campioni di dimensione estremamente variabile.\nQuesta tecnologia \u00e8 stata resa accessibile ai laboratori solo negli ultimi anni: in passato \u00e8 stata utilizzata e sviluppata solamente presso i sincrotroni grazie ad elevate intensit\u00e0 del fascio di raggi X ed all'impiego di complessi sistemi ottici in grado di focalizzare il fascio allo scopo di ottenere risoluzioni spaziali nell'ordine del micron.\nQuesta tecnica permette lo studio delle propriet\u00e0 strutturali del materiale quali:\n\u00c8 inoltre possibile ottenere indicazioni della variabilit\u00e0 delle suddette quantit\u00e0 in funzione della distanza dalla superficie del campione sfruttando una risoluzione spaziale che pu\u00f2 arrivare a 100 \u00b5m permettendo la ricerca di un'eventuale disomogeneit\u00e0 strutturale del campione.\nGrazie a questo la micro-diffrazione pu\u00f2 trovare larghi campi di applicabilit\u00e0 sia nel campo della ricerca e sviluppo dei materiali che nel controllo qualit\u00e0.\nLa tradizionale diffrattometria si differenzia per l'impiego di sorgenti caratterizzate da intensit\u00e0 di parecchi ordini di grandezza inferiore alla luce di sincrotrone e dall'utilizzo di rivelatori puntuali e lineari che permettono l'analisi di campioni di dimensioni superiori al centimetro.\nL\"'applicabilit\u00e0\" di questa tecnologia in laboratorio trova origine nello sviluppo di rivelatori bidimensionali utilizzabili anche in diffrattometri commerciali; questi, a differenza dei rivelatori lineari e puntuali, sono in grado di raccogliere lo spettro di diffrazione bidimensionale tramite una sola esposizione. Grazie a ci\u00f2 i tempi di acquisizione vengono drasticamente ridotti rendendo possibile la misura su aree di dimensioni inferiori utilizzando quindi basse intensit\u00e0."}
{"id": "1362991", "revid": "78273", "url": "https://it.wikipedia.org/wiki?curid=1362991", "title": "Societ\u00e0 Reale delle ferrovie sarde", "text": ""}
{"id": "1362993", "revid": "4175", "url": "https://it.wikipedia.org/wiki?curid=1362993", "title": "Heineken Cup 1997-1998", "text": "La Heineken Cup 1997-98 fu la 3\u00aa edizione della coppa d'Europa di rugby XV per club.\nDisputatasi tra ottobre 1997 e gennaio 1998, vide ai nastri di partenza 20 squadre provenienti da Francia, Galles, Inghilterra, Irlanda, Italia e Scozia.\nLa finale, disputatasi a Bordeaux, vide il club inglese del Bath prevalere 19-18 sui francesi del Brive, campioni uscenti.\nL'inglese Jon Callard, alla sua ultima stagione professionistica, realizz\u00f2 per intero lo \"score\" con il quale il Bath vinse 19-18 l'incontro: una meta, poi trasformata, pi\u00f9 quattro calci piazzati.\nFormula.\nLa fase iniziale prevedeva 5 gironi di quattro squadre ciascuno.\nLe prime qualificate di ogni girone accedevano direttamente ai quarti di finale.\nLe altre tre qualificate provenivano da uno spareggio preliminare a eliminazione diretta, cui presero parte le cinque seconde classificate pi\u00f9 la migliore terza.\nTutti i turni a eliminazione erano previsti in gara unica.\nPrimo turno.\nGirone 1.\n---- "}
{"id": "1362995", "revid": "174925", "url": "https://it.wikipedia.org/wiki?curid=1362995", "title": "Idelfonso", "text": ""}
{"id": "1362998", "revid": "599013", "url": "https://it.wikipedia.org/wiki?curid=1362998", "title": "Ian Gough", "text": ""}
{"id": "1362999", "revid": "62004", "url": "https://it.wikipedia.org/wiki?curid=1362999", "title": "Maccabi Tel Aviv (pallacanestro)", "text": ""}
{"id": "1363000", "revid": "729019", "url": "https://it.wikipedia.org/wiki?curid=1363000", "title": "Marco Bollesan", "text": "Considerato uno dei rugbisti italiani pi\u00f9 iconici del periodo antecedente al professionismo, \u00e8 l'unico atleta della sua disciplina il cui nome figuri nella Walk of Fame dello sport italiano.\nBiografia.\nNato a Chioggia e cresciuto a Genova nelle file del CUS all\u2019epoca sponsorizzato Italsider, azienda nella quale lavorava come operaio, esord\u00ec in nazionale il a Grenoble, in un combattutissimo incontro con la perso nel finale con due punti di scarto; nel corso di quella prima esperienza internazionale Bollesan ebbe modo di guadagnarsi il rispetto del terza linea francese Michel Crauste, al quale restitu\u00ec in una mischia un colpo proibito ricevuto qualche minuto prima durante un\u2019azione di \"touche\", e che gli aveva procurato una ferita al sopracciglio.\nNel 1965 fu tesserato dalla , club che, per rendere appetibile l\u2019ingaggio a Bollesan, si adoper\u00f2 per garantirgli il trasferimento dagli impianti genovesi di Cornigliano a quelli napoletani di Bagnoli; la squadra biancoceleste, gi\u00e0 campione d\u2019Italia 1964-65 dopo un\u2019accesa competizione contro , si riconferm\u00f2 nel 1966; tornato al giunse tre volte secondo in campionato, cercando di contrastare il dominio del , vincitore in quel periodo di cinque scudetti consecutivi.\nTrasferitosi al , riusc\u00ec a laurearsi campione d\u2019Italia nel 1975 e giunse allo spareggio la stagione successiva, sconfitto dal .\nDivenuto capitano della nazionale, con essa prese parte allo storico \"tour\" in Africa meridionale, in cui l\u2019 disput\u00f2 diversi incontri con selezioni rhodesiane e sudafricane, inclusi due \"test match\" contro la (sconfitta 4-42) e i South African Leopards, formazione di rugbisti di colore (che all\u2019epoca non potevano giocare nella stessa squadra con i bianchi a causa dell\u2019\"apartheid\" vigente in Sudafrica) battuti per 24-4; tale \"tour\", che vide per la prima volta l\u2019 protagonista di un\u2019affermazione di prestigio in un Paese di lunga tradizione nella disciplina, \u00e8 tuttora considerato come una pietra miliare del rugby nazionale, tanto da essere stato celebrato ufficialmente a distanza di 35 anni.\nFu poi a Milano, nel CUS, con cui affront\u00f2 sia la retrocessione in serie B che il ritorno in A, e a seguire all\u2019Amatori; dopo il ritiro divenne allenatore dello stesso club e lo guid\u00f2 dalla serie C alla serie A; lo lasci\u00f2 nel 1985 per assumere la direzione della nazionale: fu il commissario tecnico che guid\u00f2 l\u2019 alla prima Coppa del Mondo nel 1987; nel 1989, finita l\u2019avventura azzurra, guid\u00f2 il , prima di tornare ad allenare il in serie A/2, incarico che port\u00f2 avanti in parallelo alla direzione di un\u2019agenzia di assicurazioni.\nA seguito della crisi economica dell\u2019, in quegli anni nota come Milan in quanto nell\u2019orbita societaria della Fininvest, che stava tuttavia dismettendo tutte le attivit\u00e0 sportive diverse dal calcio, Bollesan si offr\u00ec nel 1997 di far da allenatore alla squadra senza richiedere alcun compenso; in seguito ne divenne direttore tecnico, anche se presto lasci\u00f2 l\u2019incarico per andare ad allenare l\u2019.\nDurante il periodo alla guida della squadra sarda Bollesan fu chiamato dalla Federazione Italiana Rugby a ricoprire l\u2019incarico di \"team manager\" della nazionale; in seguito ne divenne addetto alle relazioni esterne, incarico tenuto fino a tutto il Sei Nazioni 2008.\nNel 2006 Bollesan fu nominato presidente di \"SportinGenova\", societ\u00e0 al 70% di partecipazione pubblica che fino al 2014, anno della sua liquidazione, gest\u00ec tutti gli impianti sportivi di propriet\u00e0 del Comune; nell\u2019ottobre 2007, nel corso di un\u2019intervista alla redazione genovese di \"Repubblica\", espresse l\u2019intenzione di proporre la ristrutturazione dello stadio Carlini, al fine di renderlo una struttura destinata unicamente al rugby.\nGiocatore ritenuto tra i pi\u00f9 rappresentativi dell\u2019epoca pre-professionistica del rugby a 15, Bollesan dichiar\u00f2 di avere collezionato in carriera 164 punti di sutura.\nDa maggio 2015 il suo nome, unico rugbista, figura a Roma nella Walk of Fame dello sport italiano, galleria delle celebrit\u00e0 riservata agli sportivi italiani distintisi in campo internazionale.\n\u00c8 morto a Bogliasco il a 79 anni.\nLa sua morte segue di un giorno quella di Massimo Cuttitta, anch'egli ex internazionale di rugby, che Bollesan aveva allenato ad Alghero."}
{"id": "1363005", "revid": "1747171", "url": "https://it.wikipedia.org/wiki?curid=1363005", "title": "Angiolino Romagnoli", "text": "Biografia.\nAgli inizi della sua carriera fu copista di quadri, poi prese un indirizzo diverso e divenne paesaggista, perch\u00e9 si specializz\u00f2 a dipingere visuali, gruppi di persone e figure grottesche, anche nella riproduzione di piccoli quadri.\nLa sua qualit\u00e0 fu quella di dipingere arazzi, imitando quelli tessuti.\nEspose le sue opere in numerose mostre in Italia, in particolare a Torino nel 1880, a Milano nel 1881 e a Roma dove, nel 1883, present\u00f2 il dipinto \u201cGioie di famiglia\u201d.\nDecor\u00f2 gli ambienti interni del Museo della Manifattura Chini a Borgo San Lorenzo insieme ai pittori Pietro Alessio Chini e Pio Chini.\nAffresc\u00f2 con pitture il Teatro Giotto di Borgo San Lorenzo e fece il medaglione col profilo di Giotto situato all'interno del teatro."}
{"id": "1363013", "revid": "729019", "url": "https://it.wikipedia.org/wiki?curid=1363013", "title": "James Simpson-Daniel", "text": "Biografia.\nSimpson-Daniel inizi\u00f2 a giocare a rugby durante il periodo scolastico, e rappresent\u00f2 lo Yorkshire e il Nord-Est Anglia a livello U-18; durante l'ultimo anno delle superiori sfrutt\u00f2 i giorni liberi concessi agli studenti al fine di visitare le sedi universitarie per valutare l'ingaggio in un club di rugby. A 19 anni, nel 2001, firm\u00f2 un contratto professionistico per il Gloucester, con il quale esord\u00ec segnando subito una meta.\nNel 2002 fu chiamato per il torneo di Hong Kong nella selezione dell' VII, dando un contributo notevole con tre mete in finale. Al ritorno in Inghilterra fu schierato in Nazionale per un \"match\" non ufficiale contro i Barbarians a Twickenham: era il 26 maggio, 4 giorni prima di compiere i 20 anni.\nNel novembre successivo disput\u00f2 il suo primo incontro internazionale ufficiale con l' sempre a Twickenham, contro gli \"All Blacks\"; una settimana pi\u00f9 tardi giunse un altro \"test match\", contro l'. La prima meta giunse nel suo primo incontro del Sei Nazioni giocato da titolare, nel marzo 2003 contro l'. Dopo aver preso parte ai test pre-mondiali, un problema alla schiena lo tenne fuori dalla rosa dei convocati alla Coppa del Mondo 2003 in Australia; una serie di infortuni lo costrinse a giocare poco nel suo club e pochissimo in Nazionale, tanto che rientr\u00f2 in pianta stabile solo nel Sei Nazioni 2006, in cui segn\u00f2 la seconda delle sue tre mete in Nazionale, di nuovo contro l'.\nAll'avvio della stagione 2006/07, tuttavia, dapprima un infortunio alla gamba, poi una frattura al collo giocando con il Gloucester lo tennero fuori dai \"test\" internazionali autunnali; ritorn\u00f2 in Nazionale in occasione dei \"test\" estivi in Sudafrica del 2007, anche se le sue condizioni fisiche non diedero affidamento a Brian Ashton che lo tenne fuori dai convocati per la successiva Coppa del Mondo in Francia.\nNel corso del Sei Nazioni 2008 per Nazionali \u201cA\u201d Simpson-Daniel \u00e8 tornato a rappresentare l'Inghilterra. L'incontro \u00e8 stato contro i pari categoria italiani a Ragusa il 9 febbraio 2008. A seguito della buona prestazione messa in mostra in tale incontro, Ashton ha convocato il giocatore per l'incontro valido per la Calcutta Cup contro la nella quarta giornata del Sei Nazioni 2008, anche se poi non l'ha utilizzato."}
{"id": "1363015", "revid": "729019", "url": "https://it.wikipedia.org/wiki?curid=1363015", "title": "Josh Lewsey", "text": "Tutta la sua carriera si \u00e8 svolta nei in cui ha militato come estremo o ala\nBiografia.\nLewsey, nato a Bromley in Kent, crebbe a Watford dove comp\u00ec gli studi.\nA 18 anni fu ingaggiato dagli Wasps della cui squadra under-21 divenne capitano.\nBench\u00e9 nato in Inghilterra, Lewsey sarebbe stato idoneo anche per la Nazionale gallese, in quanto sua madre viene dal Galles e gallese \u00e8 anche uno dei suoi nonni paterni.\nQuando un tifoso gallese gli chiese scherzosamente come si sentisse \u00abad aver fatto la scelta sbagliata\u00bb, Lewsey rispose che il non l'aveva mai convocato e che, pur essendo fiero delle sue origini gallesi, scegliere di giocare per l' non era una questione di guerra civile, ma solo sportiva.\nDurante il periodo d'ingaggio giovanile con gli Wasps frequent\u00f2 l'Universit\u00e0 a Bristol, alla cui squadra fu lasciato in prestito fino alla laurea, conseguita nel 1998.\nDal 1998 al 2001 - periodo in cui aveva esordito in Nazionale maggiore e aveva fatto parte della leva di esordienti che affrontarono il cosiddetto \u00abTour infernale\u00bb del 1998 con il rovescio di Brisbane contro l' per 0-76 (la peggiore sconfitta inglese della storia) - frequent\u00f2 l'accademia militare di Sandhurst da cui usc\u00ec come ufficiale d'artiglieria, grado con il quale serv\u00ec nell'esercito britannico per i successivi due anni.\nAl termine di tale periodo di servizio decise di congedarsi e tornare al rugby professionistico negli Wasps.\nNel 2003 debutt\u00f2 in patria con la Nazionale, nel Sei Nazioni di quell'anno, contro l', segnando due mete nel 40-5 complessivo con cui gli inglesi vinsero l'incontro.\nSegn\u00f2 anche la prima meta nella successiva partita contro la e, pi\u00f9 in generale, diede un rilevante contributo al Grande Slam inglese in quell'edizione del torneo e, nell'estate successiva, ebbe un ruolo chiave nelle prestigiose vittorie in trasferta contro e .\nSi consolid\u00f2 nel ruolo di estremo anche grazie allo spostamento a tre quarti di Jason Robinson.\nAlla fine dell'anno fu tra i protagonisti della Coppa del Mondo in Australia: a parte la vittoria finale dell'Inghilterra proprio sulla squadra di casa, segn\u00f2 cinque mete nella fase a gironi contro l' nella vittoria per 111-13, una delle pi\u00f9 ampie della storia della Coppa.\nNel 2005 Lewsey fu selezionato per il tour dei British Lions in Nuova Zelanda ed esord\u00ec con due mete nei primi cinque minuti del primo incontro, contro il Bay of Plenty.\nUn incidente occorsogli nel corso del Sei Nazioni 2006 gli fece saltare un paio d'incontri e quell'estate non fu chiamato per i test estivi della Nazionale inglese; in conseguenza di ci\u00f2 si dedic\u00f2 all'alpinismo durante le vacanze e scal\u00f2 l'Himalaya, sia pur senza avvertire gli Wasps, per evitare eventuali obiezioni da parte dei dirigenti del suo club.\nIl contributo di maggior peso dato da Lewsey alla campagna inglese alla Coppa del Mondo 2007 fu la meta, l'unica dell'incontro, segnata contro la in semifinale, che diede alla sua squadra il 14-9 che valse la finale contro il , alla quale tuttavia non prese parte a causa di un infortunio cui incorse nel finale di partita contro i francesi.\nLa semifinale di Coppa del Mondo \u00e8 a tutt'oggi l'ultimo incontro disputato da Lewsey agli ordini del C.T. della Nazionale Brian Ashton, il quale non ha incluso il giocatore nella lista ufficiale dei partecipanti al Sei Nazioni 2008.\nIl 10 dicembre 2008 Lewsey ha comunicato al nuovo C.T. Martin Johnson il suo ritiro dall'attivit\u00e0 internazionale, motivando la sua scelta con il suo desiderio di volersi dedicare fino al termine della carriera alla sua attivit\u00e0 di club con gli Wasps.\nAlla fine della stagione 2008-09 annunci\u00f2 il suo ritiro: in chiusura di carriera fu convocato per due incontri con la maglia dei Barbarians.\nLewsey ha dichiarato di voler provare a realizzare un suo vecchio sogno, la scalata dell'Everest nel luglio 2010 e, al ritorno, di voler impiegarsi nei servizi finanziari presso la PricewaterhouseCoopers."}
{"id": "1363020", "revid": "116944", "url": "https://it.wikipedia.org/wiki?curid=1363020", "title": "Abbreviazioni scribali", "text": ""}
{"id": "1363022", "revid": "729019", "url": "https://it.wikipedia.org/wiki?curid=1363022", "title": "Gareth Edwards (rugbista)", "text": "Biografia.\nFiglio di un minatore gallese, a parte il rugby Edwards mostr\u00f2 fin da giovane le sue abilit\u00e0 sportive in diversi campi, giocando a calcio per lo Swansea City all'et\u00e0 di 16 anni e mostrandosi abile anche in ginnastica e atletica leggera.\nIl suo debutto internazionale con il avvenne il 1\u00ba aprile 1967 a Parigi contro la , con una sconfitta 24-20 contro quelli che sarebbero diventati i campioni del Cinque Nazioni 1967. Tra il 1967 e il 1978 Edwards collezion\u00f2 53 presenze con il Galles tutte consecutive, incluse 13 da capitano. In totale in ambito internazionale segn\u00f2 20 mete.\nEdwards \u00e8 stato il pi\u00f9 giovane capitano di sempre ad avere indossato la maglia del Galles, con la sua prima presenza da capitano avvenuta il 20 febbraio 1968 all'et\u00e0 di 20 anni. In nazionale gioc\u00f2 insieme con mediani d'apertura quali Barry John, tra l'altro anche suo compagno di squadra, e Phil Bennett. Durante il periodo in cui gioc\u00f2 con la sua nazionale, il Galles domin\u00f2 il Cinque Nazioni conquistando il titolo sette volte, compresi 3 Grandi Slam.\nLa carriera internazionale di Edwards si concluse il 18 marzo 1978 con una vittoria a Cardiff 16-7 contro la Francia nel Five Nations, con il Galles che realizz\u00f2 il Grande Slam e vinse per la terza volta consecutiva la Triple Crown.\nEdwards fece parte anche della selezione dei British Lions che nel tour in Nuova Zelanda del 1971 ebbe la meglio nella serie contro gli All Blacks.\nNel 1997 \u00e8 stato inserito nella International Rugby Hall of Fame e nel 2007 anche nella IRB Hall of Fame.\nAttualmente fa il commentatore sportivo per la BBC e per il canale S4C."}
{"id": "1363028", "revid": "177967", "url": "https://it.wikipedia.org/wiki?curid=1363028", "title": "Que sera, sera (Whatever Will Be, Will Be)", "text": "Que sera, sera (Whatever Will Be, Will Be), pubblicata per la prima volta nel 1956, \u00e8 una canzone scritta da Ray Evans e Jay Livingston.\n\u00c8 stata scritta per il film di Alfred Hitchcock, \"L'uomo che sapeva troppo\" del 1956, e cantata da Doris Day.\nLa canzone \u00e8 prima nel Regno Unito, in Francia e nelle Fiandre, in Belgio, per tre settimane, seconda nella Billboard Hot 100, terza nei Paesi Bassi, e vince nel 1956 l'Oscar per la migliore canzone. Fu il terzo oscar in questa categoria per Livingston ed Evans, i quali avevano vinto precedentemente nel 1948 e nel 1950. Una versione cantata da China Forbes \u00e8 stata utilizzata per i titoli di apertura e coda del film \"In the cut\" di Jane Campion.\nHanno cantato e inciso questa canzone anche Elvis Presley, gli Sly &amp; the Family Stone nel 1973, mentre gli Hermes House Band ne hanno prodotto una versione dance.\nLa canzone nella versione italiana \u00e8 stata cantata da Carla Boni, Duo Fasano, Wilma De Angelis, Gloria Christian, Marisa Brando e Marisa Colomber.\nImpatto culturale.\nLa canzone ha avuto un forte impatto culturale:"}
{"id": "1363029", "revid": "729019", "url": "https://it.wikipedia.org/wiki?curid=1363029", "title": "Dimitri Szarzewski", "text": "Biografia.\nCresciuto rugbisticamente a Cuxac-d'Aude, Szarzewski, soprannominato \"lo Zar\" per via dell'origine est europea della sua famiglia, esord\u00ec in campionato con il B\u00e9ziers nella stagione 2002-03.\nNel 2004 prese parte al \"tour\" della Nazionale francese in Nordamerica, nel corso del quale esord\u00ec a livello internazionale, contro il .\nHa disputato tutti i tornei del Sei Nazioni dal in poi, vincendo quello del , del e (quest'ultimo con il Grande Slam), e le coppe del Mondo del 2007 (4\u00ba posto finale) e 2011 (finalista).\nDal 2005 fino al 2012 ha militato tra i parigini dello Stade fran\u00e7ais, club con il quale si \u00e8 laureato campione francese nel 2007. Dal 2012 gioca con il Racing M\u00e9tro."}
{"id": "1363033", "revid": "729019", "url": "https://it.wikipedia.org/wiki?curid=1363033", "title": "Giuliano Ughi della Cavallina", "text": "Figlio di Marcantonio, trascorse la giovinezza nel paese natale. Nel 1501 prese i voti come frate minore osservante nel Convento gi\u00e0 Villa del Palco presso Prato e nel 1514 fu ordinato sacerdote dopo essere stato discepolo di Francesco Licheto da Brescia. In seguito entr\u00f2 nella comunit\u00e0 del Convento del Bosco ai Frati, dove rimase fino alla morte e dove fu sepolto.\nUna delle rare fonti sulla sua vita e la sua attivit\u00e0 \u00e8 l'edizione che della sua opera pi\u00f9 importante, il volume\" Cronica di Firenze\" \"dall'anno MDI al MDXLVI,\" realizz\u00f2 nel 1849 il religioso Francesco Frediani sull\"'Appendice all'Archivio storico italiano.\". Nella \"recensio\", Frediani spiegava come, in mancanza di copie autografe originali di mano dell'autore, dell'opera rimanessero comunque sette copie manoscritte pi\u00f9 tarde. Fra di esse si distingueva quella posseduta all'epoca dall'Arcispedale di Santa Maria Nuova, oggi confluita nel patrimonio archivistico della Biblioteca Biomedica, unica a portare nel titolo la variante \"Memorie storiche delle cose di Firenze\". L'opera, suddivisa in tre parti o libri, d\u00e0 ampio risalto ad eventi politico-militari come l'Assedio di Firenze ad opera di Carlo V e la resistenza della citt\u00e0: costituisce quindi un'importante testimonianza storica diretta di eventi determinanti del XVI secolo inevitabilmente riflessi nelle loro conseguenze contingenti e locali.\nScrisse anche la \"Vita della Beata Chiara Ubaldini\", badessa di Monticelli, la \"Relazione dell'origine e del progresso del Convento del Bosco\" e la \"Relazione sui danni al\" \"Convento del Bosco ai Frati causati dal terremoto del 13 giugno 1542\".\nCavallina, la frazione di Barberino di Mugello in cui \u00e8 nato, lo ha onorato con la dedica di una piazza."}
{"id": "1363034", "revid": "339392", "url": "https://it.wikipedia.org/wiki?curid=1363034", "title": "Whatever will be (que sera sera)", "text": ""}
{"id": "1363035", "revid": "339392", "url": "https://it.wikipedia.org/wiki?curid=1363035", "title": "Que Sera, Sera", "text": ""}
{"id": "1363036", "revid": "339392", "url": "https://it.wikipedia.org/wiki?curid=1363036", "title": "Whatever Will Be, Will Be", "text": ""}
{"id": "1363037", "revid": "287204", "url": "https://it.wikipedia.org/wiki?curid=1363037", "title": "\u0218i\u0219tarov\u0103\u021b", "text": "\u0218i\u0219tarov\u0103\u021b \u00e8 un comune della Romania di 341 abitanti, ubicato nel distretto di Arad, nella regione storica del Banato.\nIl comune \u00e8 formato dall'unione di 4 villaggi: Cuve\u0219dia, Laba\u0219in\u021b, \u0218i\u0219tarov\u0103\u021b, Varni\u021ba.\nL'esistenza di \u015ei\u015ftarov\u0103\u021b \u00e8 attestata per la prima volta in documenti risalenti al 1440."}
{"id": "1363038", "revid": "287204", "url": "https://it.wikipedia.org/wiki?curid=1363038", "title": "Sistarovat", "text": ""}
{"id": "1363039", "revid": "339392", "url": "https://it.wikipedia.org/wiki?curid=1363039", "title": "Que sera sera", "text": ""}
{"id": "1363040", "revid": "715366", "url": "https://it.wikipedia.org/wiki?curid=1363040", "title": "Sonata per pianoforte n. 10 (Beethoven)", "text": "La Sonata per pianoforte n. 10, Op. 14 n. 2 in sol maggiore venne composta da Ludwig van Beethoven nel 1799.\nAnalisi del primo movimento.\nIl primo movimento della decima sonata per pianoforte di Beethoven \u00e8 un \"Allegro\" in tempo due quarti, nella tonalit\u00e0 di base di sol maggiore. La struttura \u00e8 quella della forma-sonata: esposizione (due temi) \u2013 sviluppo \u2013 ripresa e coda finale.\nEsposizione.\nPrimo tema.\nIl primo tema (esposto nella tonalit\u00e0 di base: sol maggiore) \u00e8 diviso in due frasi molto diverse (bb. 1-5 e 5-9). La prima (domanda) \u00e8 impostata sull'anacrusi formata da tre semicrome, che viene riproposta per cinque volte (compresa quella della seconda frase). Questo gioco ritmico \u201dinganna l'ascoltatore facendogli credere che la stanghetta di battuta si trovi al posto sbagliato\u201d. (bb. 1\u20135):\nLa seconda frase (risposta), pur essendo diversa, si presenta anch'essa con un andamento ritmico sfalsato dalle sincopi delle crome della mano destra [bb. 5-10]:\nLa codetta di questo tema, abbastanza breve (bb. 9-26) serve da transizione al secondo tema. Da segnalare in questa fase l'uso del basso albertino (raro in Beethoven) con lo scopo, per merito della sua regolarit\u00e0 ritmica, di equilibrare l'andamento sincopato del periodo precedente (bb.9-17):\nSecondo tema.\nIl secondo tema ha un carattere pi\u00f9 regolare e melodico, potrebbe essere tratto da \u201dalcuni passaggi melodici strumentali delle sinfonie d'opera\u201d. Tonalmente \u00e8 basato sulla dominante (re maggiore), preparata nella battuta precedente da quattro crome sulla nota la (dominanate di re) e si compone di due frasi simili (la seconda, in risposta alla prima, \u00e8 impostata sulla dominante di re maggiore, ossia la; in realt\u00e0 \u00e8 un accordo di settima essendo presente anche il sol) [bb. 26-33]:\nLa codetta di questa seconda idea, come frequentemente accade, si riallaccia direttamente alla coda dell'esposizione (bb. 34-64). Una cadenza finale sul re maggiore prepara lo sviluppo sulla tonica.\nSviluppo.\nLo sviluppo, \u201deccezionalmente lungo ed elaborato\u201d, ha un certo senso drammatico tipico del Beethoven di questo periodo. Il tema principale qui trova la sua massima espressione, mentre la seconda idea appare brevemente e di sfuggita. Si possono notare due momenti di rilievo: quando il tema si presenta nella mano sinistra accompagnato da arpeggi di terzine di semicrome e quando riappare dopo un accordo coronato di si bemolle maggiore: ma si tratta di una \u201cfalsa partenza\u201d, in quanto l'ambiente armonico \u00e8 mi bemolle maggiore (ben lontano dalla tonica sol maggiore):\nRipresa.\nAlla battuta 117 un lungo pedale sulla dominante prepara adeguatamente la ripresa vera e propria del tema principale sulla tonica (bb. 120-127):\nIl secondo tema (bb. 155-161), come d'uso nella forma-sonata, riappare alla tonica (sol maggiore), ma senza ulteriori elaborazioni come nello sviluppo, a indicare la poca importanza di questo elemento nel primo tempo. Nella coda finale avviene un'ultima elaborazione del tema: qui \u201dBeethoven decide di normalizzare il ritmo del tema principale e di trasformarlo da spiritoso in espressivo\u201d: un effetto, gi\u00e0 usato da altri compositori (Mozart), di usare la coda per risolvere le eccentricit\u00e0 del materiale (bb. 131-135):\nUn'ultima apparizione del tema (questa volta con la ritmica iniziale) chiude il primo movimento.\nAnalisi del secondo movimento.\nIl secondo movimento \u00e8 un \"Andante\" in tempo quattro quarti, nella tonalit\u00e0 di base di do maggiore (sottodominante rispetto alla tonica del primo movimento). La struttura \u00e8 quella del tema con tre variazioni.\nTema.\nIl tema \u00e8 un \"Lied\", il cui canto semplice e grazioso si sviluppa nelle classiche otto battute, l'ultima delle quali presenta una cadenza alla dominante (sol maggiore). [bb. 1 -9]:\nLa seconda parte (quasi una risposta) presenta la ripetizione del Lied all'ottava superiore.\nPrima variazione.\nLe variazioni di questo tema sono molto semplici. La prima utilizza un procedimento sincopato (sfasamento in ritardo di una croma della mano destra rispetto alla mano sinistra) [bb. 22-24]:\nSeconda variazione.\nLa seconda variazione coinvolge anche la mano sinistra nel ritmo sincopato (bb. 44-48):\nTerza variazione.\nDopo le prime cinque battute di ritmo sincopato, un \"ritardando\" (si veda la revisione di Alfredo Casella) ed un \"diminuendo\" introducono un nuovo elemento costituito da quartine di semicrome della mano destra (anche queste sincopate). In questa variazione il disegno melodico del tema \u00e8 affidato alla seconda semicroma (bb. 70-73):\nNel finale, come di consueto, viene ripreso brevemente il tema nella sua forma originaria. L'ultima battuta riserva una sorpresa: delle sommesse note isolate in staccato concludono bruscamente con un accordo in fortissimo di otto note sulla tonica.\nAnalisi del terzo movimento.\nIl terzo movimento \u00e8 uno scherzo (\"Allegro assai\") in tempo tre ottavi nella tonalit\u00e0 di base di sol maggiore. La struttura \u00e8 quella di un rond\u00f2 con tre episodi intermedi, anche se nella prima parte potrebbe essere quasi una sonata. Pi\u00f9 semplicemente pu\u00f2 essere definito come un \"Rond\u00f2-Scherzo\".\nTema principale.\nIl tema principale \u00e8 organizzato in quattro parti: (1) tema (bb. 1\u20135); (2) risposta con il tema presentato ad un'ottava pi\u00f9 alta (bb 5\u20139); (3) codetta del tema (bb. 9\u201317); (4) ripresentazione del tema (bb. 17\u201323). [bb. 1-9]\nPrimo episodio intermedio.\nUna modulazione porta l'ambiente armonico sul si maggiore (mediante); ed \u00e8 in questa tonalit\u00e0 che viene presentato il primo episodio intermedio (bb. 24-42), quasi una semplice transizione che si chiude in mi maggiore (sopradominante). [bb. 24-27]\nSecondo episodio intermedio.\nAlla battuta 43, dopo una battuta vuota, torna il tema principale senza nessuna modifica rispetto alla prima esposizione; \u00e8 alla fine che Beethoven inserisce nove battute di sviluppo del tema, pi\u00f9 che altro un ponte modulante per introdurre il secondo episodio intermedio nella tonalit\u00e0 di do maggiore (sottodominante), quasi una seconda idea (bb.73-80):\nTerzo episodio intermedio.\nIl tema ritorna alla battuta 125, ma risentendo dell'ambiente armonico del secondo episodio intermedio viene esposto in do maggiore (falsa partenza). Dopo alcune esitazioni finalmente il tema riparte nella sua tonalit\u00e0 di sol maggiore (b. 139). Anche questa terza presentazione del tema \u00e8 seguita da alcune variazioni che, come nel caso precedente, hanno la funzione di preparare l'entrata del terzo episodio intermedio, che si presenta in sol maggiore e d\u00e0 a tutto il movimento una particolare vivacit\u00e0, soprattutto per merito delle terzine di semicrome (bb.186-193):\nSulla spinta ritmica delle terzine si ripresenta alla tonica per l'ultima volta il tema fondamentale che chiude semplicemente quest'ultimo movimento."}
{"id": "1363041", "revid": "339392", "url": "https://it.wikipedia.org/wiki?curid=1363041", "title": "Whatever Will Be Will Be", "text": ""}
{"id": "1363043", "revid": "2213109", "url": "https://it.wikipedia.org/wiki?curid=1363043", "title": "Sancho II di Castiglia", "text": "Origine.\nSancho II era figlio primogenito del re di Castiglia (1035-1065) e re consorte di Le\u00f3n, Ferdinando I e della regina del Le\u00f3n (1037-1065) e regina consorte di Castiglia, Sancha I.\nBiografia.\nPare che Sancho II in giovent\u00f9 fosse fidanzato con la coetanea Costanza, figlia di primo letto di Stefania di Foix che, nel 1038, aveva sposato in seconde nozze Garc\u00eda III S\u00e1nchez, re di Pamplona. Costanza spos\u00f2 invece, nel dicembre del 1057, il figlio illegittimo del suo patrigno Garcia III, Sancho Garc\u00e9s signore di Uncastillo e Sang\u00fcesa.\nNel 1063 partecip\u00f2 alla guerra contro suo zio Ramiro I d'Aragona, difendendo la Taifa di Saragozza dell'emiro al-Muqtadir, alleato di suo padre Ferdinando I. Sancho cobatt\u00e9 anche nella battaglia in cui Ramiro, l'8 maggio 1063, mor\u00ec nel tentativo di conquistare il paese di Graus. \nDopo la morte di Ferdinando I (1065), Sancha I si ritir\u00f2 dal potere e, secondo la volont\u00e0 del marito, divise il regno di Le\u00f3n e Castiglia tra i tre figli maschi assegnando: \nAlle due figlie femmine furono invece assegnate: \nIl regno di Castiglia dal 1067 ebbe come tributaria la Taifa di Saragozza. \nAppena succeduto al padre, Sancho II entr\u00f2 in conflitto col regno di Pamplona. Gli scontri sfociarono, nel 1067, in quella che fu denominata la Guerra dei tre Sancho, che vide contrapposto il re Sancho II di Castiglia ai re Sancho IV di Pamplona e Sancho di Aragona. I castigliani, guidati da El Cid, riportarono una iniziale vittoria, che permise a Sancho II di Castiglia di recuperare una parte dei territori che suo padre Ferdinando I aveva concesso nel 1037 al padre di Sancho IV di Pamplona, Garc\u00eda III S\u00e1nchez: Bureba, l'alta Rioja e \u00c1lava. La guerra termin\u00f2 nel 1068 con la sconfitta della Castiglia: Sancho II dovette rinunciare ad altre pretese territoriali sulla Navarra, accontentandosi di Pancorbo e O\u00f1a, mentre Sancho IV si mantenne sempre ben agguerrito sul confine con la Castiglia. \nDopo la morte della madre (1067) e la fine della Guerra dei tre Sancho (1068), scoppiarono conflitti tra Sancho II e i suoi due fratelli. Sancho II attacc\u00f2 Alfonso VI di Le\u00f3n e lo sconfisse nella battaglia di Llantada, sul fiume Pisuerga (19 luglio 1068); in seguito per\u00f2 i due raggiunsero un accordo per combattere Garc\u00eda I di Galizia ed invasero il suo regno da nord.\nGarc\u00eda nel 1069 si ritir\u00f2 a sud, nella contea del Portogallo e, dato che la Galizia era nelle mani dei suoi fratelli, inizi\u00f2 a farsi chiamare re del Portogallo. Nel 1071, nella battaglia di Pedroso, sconfisse il conte del Portogallo Nuno II Mendes, che gli si era ribellato. Nello stesso anno fu definitivamente sconfitto dai fratelli, che lo catturarono, lo obbligarono ad abdicare e lo costrinsero ad andare in esilio alla corte di un suo tributario, il emiro di Siviglia al-Mutamid.\nSempre nel 1071 Sancho II spos\u00f2 una nobile di nome Alberta (si suppone che fosse una francese discendente dai conti di P\u00e9rigord e La Marche).\nSancho II rivolse quindi le armi contro Alfonso VI di Le\u00f3n, che nel gennaio 1072 venne sconfitto dal braccio destro di Sancho II, El Cid, nella battaglia di Golpejera, vicino a Carri\u00f3n de los Condes. Alfonso VI fu fatto prigioniero e rinchiuso in una prigione a Burgos, ma Urraca convinse Sancho II a mandare il fratello in esilio nella Taifa di Toledo, sotto la protezione di un suo vassallo, il re Al-Mamun. Sancho II, dopo il regno di Galizia, occup\u00f2 quindi anche il regno di Le\u00f3n, riunendo cos\u00ec nuovamente il territorio che era stato di suo padre.\nI nobili del Le\u00f3n non accettarono il fatto compiuto e si strinsero attorno alle sorelle di Sancho II, soprattutto ad Urraca, che si fortific\u00f2 nella sua signoria di Zamora. Sancho II dapprima espugn\u00f2 la signoria della sorella Elvira, Toro, e poi, il 4 marzo 1072, pose l'assedio a Zamora. Dopo circa 7 mesi di assedio, il 6 ottobre 1072, Sancho II fu assassinato. Secondo la \"Cronaca Burgense\", pare che il nobile zamorano Bellido Dolfos, forse amante di Urraca, fingendosi disertore, invit\u00f2 Sancho II a seguirlo per fargli vedere il punto debole delle mura, riuscendo cos\u00ec ad allontanarlo dalla sua guardia e ad assassinarlo. Sancho II fu inumato nel Monastero di San Salvador di O\u00f1a.\nDopo la morte di Sancho II, i nobili castigliani continuarono l'assedio di Zamora. Garc\u00eda torn\u00f2 in Galizia, mentre Alfonso torn\u00f2 nel Le\u00f3n e si prodig\u00f2 a garantire che, se riconosciuto re di Castiglia, avrebbe trattato i nobili castigliani alla stregua dei nobili leonesi. Il sospetto che Urraca e Alfonso fossero complici nell'assassinio di Sancho II era condiviso dalla maggioranza dei nobili castigliani che, alla fine, riconobbero Alfonso quale re di Castiglia, ma solo dopo che questi ebbe giurato la sua innocenza in pubblico, sul sagrato della chiesa di Sant'Agata di Burgos (il giuramento era stato preteso dai maggiorenti castigliani, tra cui El Cid ).\nSancho nella letteratura.\nQuesti fatti e ci\u00f2 che ne segu\u00ec furono l'ispirazione del poema epico \"Poema del mio Cid\" e di molti altri poemi e romanzi.\nDiscendenza.\nSancho ed Alberta non ebbero figli."}
{"id": "1363048", "revid": "1226", "url": "https://it.wikipedia.org/wiki?curid=1363048", "title": "Truppe ausiliarie romane", "text": ""}
{"id": "1363050", "revid": "1573940", "url": "https://it.wikipedia.org/wiki?curid=1363050", "title": "Pterophoridae", "text": "Gli Pteroforidi (Pterophoridae ) sono una famiglia di lepidotteri (un tempo inclusa nei cosiddetti Microlepidotteri) caratterizzata da ali sottili, ciascuna delle quali suddivisa solitamente in due o tre lamelle piumose (raramente quattro); sono gli unici rappresentanti della superfamiglia Pterophoroidea .\nUna specie molto comune \u00e8 \"Pterophorus pentadactylus\", frequentemente attirata dalla luce.\nAlcuni membri di questa famiglia presentano ali divise (p.e. \"Agdistis bennettii\"), ma le lunghe zampe caratteristiche e la peculiare forma delle ali consentono l'identificazione."}
{"id": "1363051", "revid": "599013", "url": "https://it.wikipedia.org/wiki?curid=1363051", "title": "Michele Ceccoli", "text": "Carriera.\nHa debuttato nelle competizioni internazionali per club disputando i preliminari di Coppa UEFA del 19 luglio 2007 contro gli irlandesi del Drogheda United; la partita si concluse con un pareggio della Libertas.\nCeccoli vanta nel suo palmar\u00e8s 15 presenze con l'Under-21 e 3 presenze con la Nazionale di calcio di San Marino; il suo esordio in campo internazionale risale al 4 giugno 2005 nella partita persa 1-3 allo Stadio Olimpico di Serravalle contro la ."}
{"id": "1363052", "revid": "287204", "url": "https://it.wikipedia.org/wiki?curid=1363052", "title": "Arcade", "text": ""}
{"id": "1363053", "revid": "1223843", "url": "https://it.wikipedia.org/wiki?curid=1363053", "title": "Marco da Gagliano", "text": "Biografia.\nFirenze.\nFiglio di Zenobi da Gagliano (ora Galliano, frazione di Barberino di Mugello), alla fine del XVI secolo era maestro d'intaglio e solo successivamente studi\u00f2 musica, con Luca Bati, maestro di cappella della Basilica di San Lorenzo di Firenze, cominciando a sostituirlo nel 1602, per succedergli definitivamente alla sua morte (1608). Nel medesimo anno divenne maestro di cappella della Cattedrale di Santa Maria del Fiore di Firenze. \nCanonico di San Lorenzo nel 1609, quindi Protonotario Apostolico (1614), verso il 1611 venne nominato maestro di cappella alla corte dei Medici. Fu uno dei principali fondatori dell'Accademia degli Elevati (1607) a Firenze col nome di \"Affannato\" o \"Affanno\", insieme a personalit\u00e0 quali Ottavio Rinuccini e Jacopo Peri. Collabor\u00f2 spesso con Jacopo Peri e Francesca Caccini per la composizione delle musiche per balli, mascherate e altri trattenimenti per i carnevali fiorentini della corte dei Medici. \nPer gli incarichi di prestigio ricoperti fin dalla giovane et\u00e0 e la lunga collaborazione nelle manifestazioni musicali allestite dalla corte medicea, Marco da Gagliano fu con Jacopo Peri e Giulio Caccini una delle personalit\u00e0 di primo piano nella Firenze dei primi decenni del seicento, ultimo periodo nel quale la corte granducale pot\u00e9 brillare quale centro produttivo di spettacoli fastosi e promotrice di nuove creazioni musicali.\nFu tra i compositori che elaborarono il nuovo stile rappresentativo nella musica, quella particolare unione di parola e musica chiamata Recitar cantando.\nMantova.\nInvitato nel 1607 dalla corte di Mantova a comporre un'opera per le nozze di Francesco IV Gonzaga con Margherita di Savoia, poi rinviate al maggio dell'anno seguente, scrisse \"La Dafne\" (rappresentata nel carnevale 1608), per i festeggiamenti in onore del Cardinale Ferdinando Gonzaga, suo protettore.\nL'opera si avvaleva del libretto che Ottavio Rinuccini aveva scritto per l'opera omonima di Jacopo Peri rappresentata a Firenze nel 1598, riadattato dal poeta stesso.\nFirenze.\nNel 1624 ebbero la prima assoluta a Firenze le opere \"Rappresentazione del Angiolo Raffaello\" in Piazza Santa Maria Novella e \"La regina Sant'Orsola\" nel Palazzo Uffizi.\nVent'anni dopo \"La Dafne\", Gagliano scrisse un'altra opera, \"La Flora\", rappresentata nel Palazzo Uffizi a Firenze nel 1628 in occasione delle nozze di Margherita de' Medici con Odoardo I Farnese. Jacopo Peri vi collabor\u00f2 per la parte di \"Clori\". \nGagliano divenne nel 1609 canonico della Basilica di San Lorenzo di Firenze e, alla sua morte, avvenuta il 25 febbraio 1643, ebbe sepoltura fra i canonici.\nManoscritti.\nNumerosi intermedi e azioni sceniche (per lo pi\u00f9 perdute) per la corte dei Medici tra cui:\nCirca 100 madrigali a 1-3,5-8 voci\nInoltre le sacre rappresentazioni: \naltre 75 composizioni sacre su testo latino e madrigali spirituali su testo italiano.\nTutti questi manoscritti sopra citati si trovano nelle varie Biblioteche di Firenze in particolar modo la Biblioteca Medicea Laurenziana.\nTitolo onorifico.\nVenne nel 1614 insignito del titolo papale di Protonotario Apostolico.\nDiscografia.\n\"La Dafne\":\nAltre opere:"}
{"id": "1363058", "revid": "1983214", "url": "https://it.wikipedia.org/wiki?curid=1363058", "title": "\u0218ofronea", "text": "\u0218ofronea (in ungherese \"Sofronya\") \u00e8 un comune della Romania di abitanti, ubicato nel distretto di Arad, nella regione storica del Banato.\nIl comune \u00e8 formato dall'unione di 2 villaggi: S\u00e2npaul e \u0218ofronea.\nIl monumento principale del comune \u00e8 il castello Purgly, un edificio del XIX secolo con annessi un parco ed un ampio podere."}
{"id": "1363059", "revid": "287204", "url": "https://it.wikipedia.org/wiki?curid=1363059", "title": "Sofronea", "text": ""}
{"id": "1363068", "revid": "599013", "url": "https://it.wikipedia.org/wiki?curid=1363068", "title": "Ma\u0142gorzata Glinka", "text": "Giocava nel ruolo di schiacciatrice.\nCarriera.\nInizia la sua carriera nel 1993, esordendo nel massimo campionato polacco con la maglia dello SKRA Varsavia, una della tante polisportive della sua citt\u00e0 natale, Varsavia. Dopo tre stagioni viene ingaggiata per un biennio dal MKS Andrych\u00f3w, vincendo il suo primo trofeo, la Coppa di Polonia 1996, e ottenendo la prima convocazione in nazionale nel 1997. L'anno successivo passa allo Stowarzyszenie Siatk\u00f3wki Kaliskiej Calisia Kalisz.\nNella stagione 1999-00 si trasferisce in Italia, nel Vicenza Volley, squadra di Serie A1. Con la formazione berica si aggiudica nel 2001 la Coppa CEV e la Supercoppa italiana. Con la nazionale, nel 2003, vince la medaglia d'oro al campionato europeo, venendo eletta migliore giocatrice, riconoscimento che le viene assegnato anche alla Coppa del Mondo, nonostante la sua nazionale si classifichi solamente all'ottavo posto.\nNella stagione 2003-04 viene ingaggiata dall'Asystel Volley, club col quale resta legata per due stagioni: in Piemonte vince nuovamente una Supercoppa italiana e una Coppa Italia. Con la nazionale ottiene il secondo oro consecutivo al campionato europeo 2005.\nNel campionato 2005-06 si trasferisce in Francia, al Racing Club de Cannes, aggiudicandosi campionato e Coppa di Francia, mentre la stagione successiva passa alla formazione spagnola del Club Atl\u00e9tico Voleibol Murcia 2005 aggiungendo al proprio \"palmar\u00e8s\" due campionati e due Coppe dalla Regina consecutive, oltre ad una Top Teams Cup. Con la nazionale partecipa nel 2008 alle Olimpiadi di Pechino, al termine delle quali annuncia il ritiro temporaneo dall'attivit\u00e0 agonistica per maternit\u00e0.\nNella stagione 2010-11 ritorna sui campi da gioco ingaggiata dal club turco del Vak\u0131fBank G\u00fcne\u015f Sigorta Spor Kul\u00fcb\u00fc, militante in Voleybol 1. Ligi, che l'anno successivo cambia denominazione in Vak\u0131fBank Spor Kul\u00fcb\u00fc: nelle tre stagioni sulle rive del Bosforo vince due edizioni della Champions League (2010-11 e 2012-13), venendo premiata nel 2011 anche come MVP, e l'accoppiata campionato-Coppa di Turchia nella stagione 2012-13.\nRientra in Polonia nel campionato 2013-14 per vestire la maglia del Klub Pi\u0142ki Siatkowej Chemik Police, con cui ottiene la vittoria in Coppa di Polonia 2013-14, due scudetti (2013-14 e 2014-15) e la Supercoppa polacca 2014.\nNell'agosto 2015 annuncia il proprio ritiro."}
{"id": "1363070", "revid": "124514341", "url": "https://it.wikipedia.org/wiki?curid=1363070", "title": "Sergej Monja", "text": "Carriera.\nCestisticamente \u00e8 cresciuto nella squadra giovanile dell'Autodorozhnik Saratov. Nel 2002 pass\u00f2 nel CSKA Mosca, squadra dominante del campionato russo, dove gioc\u00f2 per 3 stagioni. In questo periodo, vinse per tre anni il titolo della Super League e raggiunse altrettante volte la finale dell'Eurolega, mantenendo una media di 6,8 punti e 3,4 rimbalzi per partita, con un picco di rendimento nella stagione 2003-04.\nNel 2005 approd\u00f2 alla National Basketball Association, nella squadra dei Portland Trail Blazers, che lo aveva scelto al draft dell'anno precedente. Nella sua unica stagione oltreoceano ebe discreti riscontri, giocando per 13 minuti ad incontro con una media di 3,0 punti.\nDal 2006 ha fatto ritorno al campionato russo, accasandosi alla Dinamo Mosca.\nCon la nazionale russa di pallacanestro ha vinto la medaglia d'oro ai Campionati europei del 2007."}
{"id": "1363071", "revid": "92723", "url": "https://it.wikipedia.org/wiki?curid=1363071", "title": "Gonnario II de Lacon-Serra", "text": "Biografia.\nSu Gonnario II le notizie sono scarsissime. Spos\u00f2 Eleonora, figlia di Comita I, della casata dei Lacon-De Thori dalla quale nel 1134 circa ebbe una figlia anch'essa di nome Eleonora e Costantino I, suo successore."}
{"id": "1363072", "revid": "1305772", "url": "https://it.wikipedia.org/wiki?curid=1363072", "title": "Jubilee", "text": ""}
{"id": "1363074", "revid": "1543377", "url": "https://it.wikipedia.org/wiki?curid=1363074", "title": "Don Lurio", "text": "Biografia.\nDi origine italiana, studi\u00f2 danza a Broadway con Bob Fosse e Jack Cole. Arriv\u00f2 col suo \"tour\" in Francia assieme a Roland Petit dove allest\u00ec a Parigi le coreografie di \"Appuntamento mancato\" di Fran\u00e7oise Sagan. Notato da alcuni dirigenti della sede Rai di Torino, venne scritturato nel 1959 per lo show \"Crociera d'estate\" e nello stesso anno cur\u00f2 le coreografie di Delia Scala per \"Canzonissima\".\nNel 1961 port\u00f2 in Italia le gemelle Kessler col programma \"Giardino d'inverno\", e nello stesso anno lavor\u00f2 nuovamente con loro in \"Studio Uno\". Negli anni sessanta partecip\u00f2 con Tot\u00f2 come comparsa nel film \"Tot\u00f2 di notte n. 1\" e a diversi film musicali. All'inizio degli anni settanta fece conoscere Minnie Minoprio al grande pubblico e fu coreografo per i programmi \"Hai visto mai?\" (con Lola Falana), \"Formula due\", \"Chi?\" condotto da Pippo Baudo.\nNel 1978 torn\u00f2 a collaborare con Delia Scala nel variet\u00e0 televisivo \"Che combinazione\", mentre l'anno successivo present\u00f2 il variet\u00e0 \"Cos\u00ec per caso\", insieme a Cecilia Buonocore e con la partecipazione di Elton John quale ospite fisso. Nel 1984 \u00e8 stato membro del cast di \"Quo vadiz?\", variet\u00e0 di Rete 4 con Maurizio Nichetti e Sydne Rome, con i disegni di Bruno Bozzetto. Nel 1985 fu coreografo della prima edizione di \"Pronto, chi gioca?\", il programma di Gianni Boncompagni, con Giancarlo Magalli ed Enrica Bonaccorti su Rai uno.\nPartecip\u00f2 negli anni seguenti alle trasmissioni di Rai 1 \"Vincerai\" e \"Regali di Natale\" su testi di Marco Di Tillo. Ha partecipato al Festival di Sanremo 1999 come coreografo e insegnante di danza della seconda conduttrice Laetitia Casta, con la quale improvvis\u00f2 diversi siparietti comici durante le serate in diretta. Nello stesso anno ha preso parte al film di Leonardo Pieraccioni \"Il pesce innamorato\", nel ruolo di Pacini.\nVita privata.\nEbbe una relazione di oltre venti anni con il suo \"manager\" Livio Costagli, morto di AIDS nel 1994, all'et\u00e0 di 44 anni. Dovette affrontare una causa legale con i familiari di Costagli, i quali impugnarono il testamento olografo in cui Don Lurio era stato nominato erede universale: il ballerino lott\u00f2 a lungo per vedersi riconosciuti i diritti all'eredit\u00e0. Don Lurio era molto legato a Monte Argentario, in modo particolare a Porto Ercole, luogo che ha frequentato per lungo tempo. \u00c8 morto nel 2003 per un attacco respiratorio al Policlinico Gemelli di Roma lasciando come testamento l'istituzione di una borsa di studio per l'Accademia Nazionale di Danza. \u00c8 sepolto nel cimitero del Verano.\nProgrammi televisivi.\nPartecip\u00f2 inoltre alla rubrica pubblicitaria televisiva \"Carosello\" in tre serie di \"sketch\" pubblicizzando:"}
{"id": "1363077", "revid": "1486495", "url": "https://it.wikipedia.org/wiki?curid=1363077", "title": "Stripperella", "text": "Stripperella, noto anche come Stan Lee's Stripperella, \u00e8 una serie televisiva animata statunitense del 2003, creata da Stan Lee. \nLa protagonista \u00e8 Erotica Jones, basata su Pamela Anderson, una donna che oltre a fare la spogliarellista come mestiere, \u00e8 un agente segreto che si fa chiamare Stripperella. \nLa serie \u00e8 stata trasmessa per la prima volta negli Stati Uniti su Spike TV dal 26 giugno 2003 al 1\u00ba aprile 2004, per un totale di 13 episodi ripartiti su una stagione. In Italia la serie \u00e8 stata trasmessa su Fox dal 6 settembre 2004.\nDescrizione.\nDurante la brevissima serie molti personaggi cambiano drasticamente e senza motivo aspetto, accento (notabile soprattutto nel doppiaggio inglese) e personalit\u00e0. Poco prima della met\u00e0 della serie cambia addirittura lo stile grafico e il cartone declina in qualit\u00e0 e azzardi erotici, come se avessero voluto abbassare il target ad un pubblico meno adulto.\nUn esempio evidente \u00e8 Persephone, una compagna spogliarellista di Erotica, che cambia completamente aspetto. Nei primi episodi viene disegnata con dell'ombretto verde e gira spesso a seno scoperto, mentre nella seconda met\u00e0 della serie sembra avere delle borse sotto gli occhi e porta una capigliatura molto pi\u00f9 vistosa; nell'episodio 7 Persephone ha addirittura un accento spagnolo che non ha mostrato n\u00e9 mostrer\u00e0 in altri episodi. Anche Kat, una collega di lavoro antagonista e avversaria della protagonista, dalla sua prima apparizione cambia \"look\" drasticamente, se infatti prima era bionda e con una carnagione abbronzata, nelle sue apparizioni successive ha i capelli castani, la pelle bianca cadaverica, un viso pi\u00f9 magro e una voce pi\u00f9 rauca. La stessa Erotica che spesso sedeva al bancone del club in intimo negli episodi pi\u00f9 avanti indossa abiti pi\u00f9 coprenti e quotidiani.\nLa versione trasmessa in Italia usa per tutto il tempo la sigla audio della seconda parte, come nei DVD usciti negli Stati Uniti. Nella versione originale per la televisione la sigla era cantata da Kid Rock, per questo motivo le immagini della prima sigla non sono coordinate con l'audio, si presenta una sigla dove Erotica balla su una musica lenta, senza seguire mai il ritmo.\nFumetti.\nIn origine c'era il progetto di pubblicare un albo promozionale di Stripperella pubblicato da Les Humano\u00efdes Associ\u00e9s (editore della rivista M\u00e9tal Hurlant) da affiancare alla serie animata, ma le divergenze creative tra TNN/Spike TV e Pamela Anderson portarono all'annullamento dell'iniziativa prima della pubblicazione.\nControversia legale.\nNel 2003, l'ex-spogliarellista Janet Clover, conosciuta con i nomi d'arte di \"Jazz\" e \"Stripperella\", apr\u00ec una causa contro Viacom, Stan Lee e Pamela Anderson presso la corte di Daytona Beach in Florida. La donna sosteneva di essere la vera creatrice di Stripperella e che Lee le avesse rubato l'idea in occasione di una conversazione tenuta durante una lap-dance privata.\nClover si autorappresent\u00f2 senza un difensore legale perch\u00e9 afferm\u00f2 di non potersi permettere i 6.000 $ della parcella di un avvocato. La causa venne presentata a nome di un inesistente \"Office of the Professional Nurse Advocate - Moral and Ethical Division\" (Ministero degli avvocati d'ufficio - Divisione morale ed etica) perch\u00e9\u00a0\u2013 a detta della Clover\u00a0\u2013 suonava molto pi\u00f9 impressionante che se fosse stata presentata da una spogliarellista alle soglie del ritiro.\nLa causa attir\u00f2 l'attenzione dei media locali, e la storia venne ripresa dall'agenzia di stampa Associated Press e dai media nazionali, fra cui \"People\" e \"Entertainment Weekly\", sul quale gli avvocati civilisti di New York appresero del caso e conseguentemente offrirono i loro servizi. Clover abbandon\u00f2 la causa prima che venisse istituito un processo, ma ne present\u00f2 un'altra, stavolta assistita da un legale, specificamente contro Lee."}
{"id": "1363082", "revid": "125381832", "url": "https://it.wikipedia.org/wiki?curid=1363082", "title": "Sonata per pianoforte n. 12 (Beethoven)", "text": "Il nome associato alla dodicesima sonata per pianoforte di Beethoven deriva dalla \"Marcia Funebre sulla morte di un eroe\" che compone il terzo movimento (e il cui titolo \u00e8 stato scelto dall'autore stesso).\nStruttura.\nCos\u00ec come la precedente Op. 22, anche questo lavoro veniva indicato dall'autore con l'appellativo di \"grande sonata\" e, sempre al pari con la precedente sonata, si presenta in quattro movimenti:\nCome nelle due sonate dell'Op. 27, Beethoven rinuncia per il primo movimento alla forma sonata in favore di una forma pi\u00f9 libera, in questo caso quella delle variazioni: il tema originale \u2013 \"Andante\", in tempo di 3/8 \u2013 viene variato cinque volte, senza modificazioni di ritmo.\nSegue uno \"Scherzo\" dal carattere vivo e pieno di slancio.\nIntrodotta da un cupo ritmo puntato e ribattuto, la \"Marcia funebre\" presenta un clima di eroica desolazione che si interrompe nella sezione centrale, in cui il pianoforte sembra presentare la parodia di rulli di timpani e squilli di tromba. Non a caso l'autore, nel 1815, ha trascritto questa pagina per orchestra (trasponendola in Si minore in modo da facilitarne l'eseguibilit\u00e0) per poi riutilizzarla nel finale delle musiche di scena per il dramma \"Leonore Prohaska\" di Friedrich Duncker.\nChiude la sonata un \"Allegro\" in forma di Rond\u00f2 pieno di vitalit\u00e0. Dall'esame degli appunti di Beethoven sembrerebbe che sia stato il primo dei quattro movimenti ad essere composto. Si tratta di una corsa pressoch\u00e9 ininterrotta di semicrome, che potrebbe sembrare la graziosa parodia di un intenso conversare salottiero. Si conclude cos\u00ec questa sonata, in maniera aggraziata e sbarazzina e con un contrasto, tanto vistoso quanto perfettamente equilibrato, rispetto alla precedente marcia funebre.\nAnalisi del Primo movimento.\nIl primo movimento della dodicesima sonata per pianoforte di Beethoven (op. 26) \u00e8 un \"\u201dAndante con variazioni\u201d\" in tempo tre ottavi nella tonalit\u00e0 di base di la bemolle maggiore. La struttura \u00e8 quella del Tema e variazioni: esposizione del tema e cinque variazioni.\nEsposizione del tema.\nIl tema consiste in una regolare melodia di 8 misure, piana e semplice esposta nella tonalit\u00e0 di base (la bemolle maggiore) con appena una breve fermata nella zona centrale e ancor pi\u00f9 brevemente alla fine sulla dominante (mi bemolle maggiore). [batt. 1-9]\nLEsposizione completa di questo tema dalla forma del Lied occupa in tutto 35 misure divise in quattro momenti:\nNello sviluppo il momento di maggiore profondit\u00e0 del sentimento \u00e8 dato dalla ripetizione progressiva di un semplice elemento: [batt. 17-21]\nIn questa prima parte l'ambiente tonale gravita fondamentalmente sulla tonica con alcune brevi escursioni nella dominante: la settima di dominante (mi bemolle maggiore settima) compare nelle cadenze (perfette) finali del secondo, terzo e quarto momento: [batt. 26-35]\nPrima variazione.\nLa Prima Variazione pu\u00f2 essere definita la pi\u00f9 \u201csnella\u201d tra le cinque variazioni anche se i continui arpeggi della mano destra creano un'atmosfera armonica di suoni molto affini tra di loro [batt. 36-42]\nIl Tema \u00e8 appena variato e la struttura formale di questa variazione \u00e8 la stessa dell'Esposizione: Tema \u2013 Ripetizione \u2013 Sviluppo\u00a0\u2013 Ripresa del tema\nSeconda variazione.\nLa Seconda variazione \u00e8 pi\u00f9 nervosa e determinata. Anche se la struttura formale \u00e8 ancora quella iniziale, il tema \u00e8 meno evidente soprattutto per la collocazione dalla misura 74 in poi delle note principali del tema originale sui tempi pi\u00f9 deboli della battuta. [batt. 71-75]\nTerza variazione.\nLa Terza variazione \u00e8 in minore (la bemolle minore) ed ha un particolare carattere soprattutto nella drammatizzazione dolorosa del tema in ritmo sincopato mentre una passione a tratti violenta si evince nelle note pi\u00f9 basse in sforzando nella \u201cRipetizione\u201d e nella \u201cRipresa\u201d. [batt. 114-122]\nQuarta variazione.\nLa Quarta variazione pu\u00f2 essere definita \u201csorridente\u201d e \u201cvivace spiritualmente\u201d. Si ritorna alla tonica minore (la bemolle minore) e il tema viene presentato in un elegante contrasto tra il trasparente pianissimo e staccato della mano sinistra e la legata articolazione della mano destra. [batt.141-146]\nQuinta variazione.\nLa Quinta variazione, eterea e melodica, \u00e8 pi\u00f9 simile allo spirito delle prime due. Un continuo movimento di terzine di semicrome e successivamente di quartine di biscrome nasconde la melodia del tema, che come nella seconda variazione presenta le note pi\u00f9 importanti sui tempi deboli della misura (sul terzo, sesto e nono dei 9/16 in terzine). [batt. 176-179]\nUna nuova melodia chiude il movimento nelle ultime quindici misure. [batt. 210-214]\nAnalisi del Secondo movimento.\nIl secondo movimento \u00e8 uno Scherzo. La struttura formale \u00e8 la seguente: Scherzo (Esposizione \u2013 Sviluppo - Ripresa) \u2013 Trio (Esposizione \u2013 Sviluppo) \u2013 Ripresa dello Scherzo senza replica. La tonalit\u00e0 di base \u00e8 fa minore (relativo minore di la bemolle maggiore). Il tempo \u00e8 un \"\u201dAllegro molto\u201d\" in tre quarti.\nA questo punto della sonata dovrebbe comparire un \u201cAdagio\u201d; indubbiamente l'inserimento dello \u201cScherzo\u201d ha la funzione di contrastare immediatamente il tempo precedente (\u201cAndante\u201d), anche se non si pu\u00f2 non notare una certa affinit\u00e0 (spirituale\u00a0\u2013 stessa espressione burlesca e gaia) con la quarta variazione.\nScherzo: Esposizione.\nIl tema \u00e8 formato da quattro frasi quasi identiche ciascuna di quattro misure. La tonalit\u00e0 si alterna tra la tonica e sottodominante (Si bemolle minore) per concludere (nell'ultima frase) in la bemolle maggiore. Il ritmo \u00e8 dato da due accenti: uno principale sulla seconda battuta e uno secondaria ma forte sulla terza battuta, mentre il tema si chiude sul tempo forte della quinta misura senza per\u00f2 accento. [batt. 1- 9]\nScherzo: Sviluppo e Ripresa.\nNello Sviluppo gli accenti, cos\u00ec importanti nell'Esposizione, continuano a catturare l'attenzione ma ora sono spostati: nella seconda e quarta battuta del tema (sempre di quattro misure). [batt. 18-22]\nUn altro elemento caratterizzante di questo Sviluppo \u00e8 l'alternanza tra lo \"\u201dstaccato\u201d\" e il \"\u201dlegato\u201d\" . [batt. 36-44]\nA misura 46 viene ripreso il tema dello Scherzo nella tonalit\u00e0 di base (fa minore) dopo diverse battute insistenti su un accordo di settima di dominante (do maggiore settima). Il tema in questo ritorno si presenta in forma variata: delle rapide sestine lo accompagna fino alla fine di questa parte. [batt. 45-50]\nTrio.\nIl Trio contrasta notevolmente con lo Scherzo: da un carattere quasi comico si passa ad una danza pastorale. Per alcuni il ritmo degli accenti dovrebbe proseguire anche nel Trio. La tonalit\u00e0 del Trio \u00e8 la sopratonica (re bemolle maggiore) indicata anche dalle chiavi in armatura. [batt. 70-78]\nLo Sviluppo del Trio \u00e8 da misura 79 a misura 100. Alla fine del Trio si riprende lo Scherzo senza ripetizioni.\nAnalisi del Terzo movimento.\nIl terzo movimento \u00e8 una marcia funebre: \"\u201dMarcia Funebre sulla morte d'un Eroe\u201d\". La struttura formale \u00e8 tripartita con una sezione centrale in \u201cmodo maggiore\u201d (la tonalit\u00e0 di base della marcia \u00e8 in la bemolle minore). Il tempo \u00e8 un quattro quarti.\nDi particolare importanza in questo movimento, soprattutto nell'esecuzione, \u00e8 la \"\u201dgiustezza ritmica\u201d\"; ossia il ritmo fondamentale: croma con punto \u2013 semicroma \u2013 croma. Bisogna sempre ricordare che \"\u201cla maggior potenza del genio beethoveniano \u00e8 nel ritmo\u201d\".\nEsposizione della marcia.\nIn questa esposizione si possono individuare tre sezioni: (1) tema della marcia (battute 1 - 9), (2) ripetizione del tema (battute 9\u00a0\u2013 17) e (3) coda finale (battute 17 - 31). Il tema viene presentato su due frasi (domanda e risposta); entrambe iniziano sulla tonica (la bemolle minore) ma mentre la prima si chiude sulla dominate maggiore (mi bemolle maggiore), la seconda si chiude sulla sopratonica maggiore (si maggiore) che enarmonicamente pu\u00f2 essere vista come la relativa maggiore (do bemolle maggiore). [batt. 1-9]\nSegue la ripetizione del tema ma in un altro ambiente armonico. Inoltre si deve tornare al minore. Quindi si passa dal si maggiore al si minore. Simmetricamente la domanda si chiude sulla nuova dominante rispetto al si (fa diesis maggiore), mentre la risposta si chiude sulla nuova relativa maggiore (re maggiore). [batt. 9-17]\nLa coda della marcia introduce qualche nuova linea melodica prima di chiudere sul tema della marcia con una classica cadenza dominante-tonica (mi bemolle maggiore settima \u2013 la bemolle minore). Da rilevare l'accordo iniziale della coda (settima diminuita = si re fa lab) necessario per arrivare naturalmente alla dominante mi bemolle e quindi alla tonica (la bemolle minore).\nParte centrale: Maggiore.\nLa parte centrale (definita anche come Trio) \u00e8 in modo maggiore (la bemolle maggiore) e introduce sonorit\u00e0 quasi orchestrali: rullo di timpani ed esclamazioni degli ottoni. L'armonizzazione procede semplicemente per quinte: la bemolle maggiore \u2013 mi bemolle maggiore \u2013 si bemolle maggiore \u2013 mi bemolle maggiore\u00a0\u2013 la bemolle maggiore. Una ripetizione e dei ritornelli fa in modo di presentare per ben quattro volte il tema del trio.[batt. 32-35]\nRipresa della marcia.\nA misura 41 ritorna il tema della marcia. La prima parte \u00e8 identica all'Esposizione. Solamente nel finale alla coda vengono aggiunte 7 misure conclusive con una modulazione al modo maggiore (la bemolle maggiore).\nAnalisi del Quarto movimento.\nIl quarto movimento della sonata \u00e8 in forma di Rond\u00f2. Si tratta di un \"\u201dAllegretto\u201d\" in tempo due quarti nella tonalit\u00e0 di base di la bemolle maggiore. La struttura \u00e8 impostata su un tema esposto per quattro volte con tre episodi intermedi. In realt\u00e0 la forma di questo movimento \u00e8 quello di uno \"\u201dStudio-Rond\u00f2\u201d\" o anche \"\u201dStudio-Esercizio\u201d\". Tutto il movimento \u00e8 realizzato su un veloce procedere ritmico di quartine di semicrome che rimbalzano da una mano all'altra, ma sempre con un andamento leggero, anche se nervoso e vibrante.\nTema e primo episodio.\nIl tema si presenta con una figurazione legata di due misure e mezza per concludersi con tre battute e mezza di quartine di semicrome questa volta non legate. [batt. 1-7]\nQuesta \u00e8 quella che pu\u00f2 essere considerata la parte propositiva del tema. Seguono altre 6 misure di \u201crisposta\u201d (battute 7 \u2013 13). La codetta del tema si compone di quattro frasi ognuna di quattro misure (battute 13\u00a0\u2013 29) non molto dissimili dal tema vero e proprio.\nIl primo episodio di questo Rond\u00f2 inizia a misura 29 con una figurazione uguale alla prima battuta e mezza del tema, mentre poco dopo un nuovo elemento appare nelle note in ottava su tempi sincopati: [batt.29-36]\nL'episodio termina con diverse scalette discendenti di semicrome per collegarsi alla ripresa del tema del Rond\u00f2.\nTema e secondo episodio.\nA misura 53 in modo quasi impercettibile riappare il tema senza grandi modifiche. Il secondo episodio inizia a misura 81. Solo in questa fase lo scorrere regolare delle quartine viene interrotto da una certa impetuosit\u00e0 espressiva [batt. 82-89]\nTema, terzo episodio e ripresa finale del tema.\nA misura 102, come la prima volta, ritorna il tema quasi all'improvviso. Segue il terzo episodio (\u00e8 uguale al primo episodio) e quindi a misura 155 ritorna per l'ultima volta il tema (senza la risposta e la codetta) riproposto per due volte. Il movimento si conclude inaspettatamente con un arpeggio in pianissimo che scende nella zona pi\u00f9 grave del basso."}
{"id": "1363083", "revid": "767487", "url": "https://it.wikipedia.org/wiki?curid=1363083", "title": "Hijacking", "text": "Il termine hijacking indica una tecnica di attacco informatico che consiste nel modificare opportunamente dei pacchetti dei protocolli TCP/IP al fine di dirottare i collegamenti ai propri siti web e prenderne il controllo.\nDescrizione.\nQuesta tecnica, pi\u00f9 nota come Browser Hijacking (dirottamento del browser), permette ai dirottatori di eseguire sul malcapitato computer una serie di modifiche tali da garantirsi la visita alle loro pagine con l'unico scopo di incrementare in modo artificioso il numero di accessi e di click diretti al loro sito e conseguentemente incrementare i guadagni dovuti alle inserzioni pubblicitarie (ad es. banner pubblicitari).\nNei motori di ricerca ad esempio, l'hijacking sfruttando un bug del motore attraverso il redirect lato server, riesce a sostituirsi al sito \"vittima\" nei risultati del motore.\nIn pratica in una ricerca su un motore, cliccando sul collegamento scelto, ci appare tutt'altra cosa rispetto a quello desiderato."}
{"id": "1363084", "revid": "767487", "url": "https://it.wikipedia.org/wiki?curid=1363084", "title": "La strada della felicit\u00e0", "text": "La strada della felicit\u00e0 (\"On Our Merry Way\") \u00e8 un film del 1948 diretto da King Vidor, Leslie Fenton e, non accreditati, John Huston e George Stevens. Il film, nella sua versione originale di 107 minuti, aveva il titolo \"A Miracle Can Happen\".\nInterpretato da Burgess Meredith, Paulette Goddard, James Stewart (1\u00ba episodio), Henry Fonda (1\u00ba episodio), Dorothy Lamour (2\u00ba episodio), William Demarest (3\u00ba episodio), Fred MacMurray (3\u00ba episodio).\nTrama.\nOliver, un giornalista spiantato, dietro suggerimento della moglie fa un giro di interviste sul tema \"Quale influenza decisiva ha avuto un bambino nella vostra vita?\" vengono fuori diverse storie: 2 jazzisti organizzano un concorso truccato che, loro malgrado, viene vinto da una piccola trombettista, una ragazza diventa attrice grazie a una bambina prodigio, due imbroglioni tentano di rapire un bambino terribile per chiedere un riscatto. Alla fine la storia pi\u00f9 bella la sentir\u00e0 a casa sua.\nDistribuzione.\nIl film, distribuito dalla United Artists, fu presentato in prima a New York il 3 febbraio 1948, uscendo poi nelle sale nel giugno di quello stesso anno. Il 22 novembre 1948, fu distribuito nel Regno Unito."}
{"id": "1363090", "revid": "2057018", "url": "https://it.wikipedia.org/wiki?curid=1363090", "title": "Alex Gasperoni", "text": "Carriera.\nClub.\nHa militato nel calcio professionistico italiano con le maglie del San Marino e del . Successivamente ha vestito le maglie di Murata nel campionato sammarinese, , squadra che milita in Eccellenza Emilia-Romagna - Girone B e Tre Penne.\nNazionale.\nHa esordito in Nazionale il 20 agosto 2003 nell'amichevole contro il Liechtenstein, terminata con il risultato di 2-2, segnando la sua prima e unica rete."}
{"id": "1363091", "revid": "124123", "url": "https://it.wikipedia.org/wiki?curid=1363091", "title": "Nati nel 256", "text": ""}
{"id": "1363100", "revid": "124123", "url": "https://it.wikipedia.org/wiki?curid=1363100", "title": "Morti nel 308 a.C.", "text": ""}
{"id": "1363101", "revid": "1372005", "url": "https://it.wikipedia.org/wiki?curid=1363101", "title": "Andr\u00e9 Gorz", "text": "Ha fondato nel 1964 \"Le Nouvel Observateur\", con lo pseudonimo Michel Bosquet, insieme con Jean Daniel.\nVita e filosofia.\nNato a Vienna il 9 febbraio del 1923, con il nome di Gerhart Hirsch, Andr\u00e9 Gorz \u00e8 figlio di un industriale ebreo (Robert Hirsch) e di una impiegata cattolica (Maria Starka). Se i suoi genitori non esprimono un gran sentimento nazionale o religioso, Gorz \u00e8 allevato in un contesto antisemita che induce il padre a cambiare il cognome (che lo fa diventare Gerhart Horst) nel 1930 e poi a farsi battezzare nel cattolicesimo.\nNel 1939, sua madre lo invia in una scuola privata della Svizzera tedesca per evitargli il reclutamento nell'esercito tedesco. Nel 1945, esce dall'\u00c9cole d'ing\u00e9nieurs dell'Universit\u00e0 di Losanna con il diploma in ingegneria chimica. Partecipa, in questo periodo, agli incontri della societ\u00e0 studentesca \u00abBelles-Lettres\u00bb. Dimostra un grande interesse per la fenomenologia di Husserl e per l'opera di Sartre. Il suo incontro con Sartre, l'anno successivo, segna la sua formazione intellettuale. Debutta nel mondo del lavoro come traduttore di due romanzi americani per conto di un editore elvetico, e pubblica i suoi primi articoli su un settimanale di sinistra della Svizzera romanda. Nel giugno 1949 trasloca a Parigi, dove lavora dapprima alla segreteria internazionale del Movimento dei Cittadini del mondo, poi come segretario privato di un militare all'ambasciata d'India. Il suo ingresso a \"Paris-Presse\" segna il debutto nel giornalismo. Assume lo pseudonimo di Michel Bosquet e qui conosce un cronista, Jean-Jacques Servan-Schreiber il quale, nel 1955, lo assume come giornalista economico per la testata \"L'Express\".\nParallelamente, frequenta il gruppo dei sartriani e coniuga il suo esistenzialismo con il marxismo umanista (del giovane Marx) che lo porta ad assegnare un ruolo centrale alle questioni dell'alienazione e della liberazione, il tutto nel quadro di una riflessione il cui filo conduttore \u00e8 l'attaccamento all'esperienza esistenziale e all'analisi dei sistemi sociali dal punto di vista del vissuto individuale. Tali riferimenti alla fenomenologia e all'esistenzialismo marxista costituiscono i fondamenti filosofici dei suoi primi libri firmati Andr\u00e9 Gorz: \"Le Tra\u00eetre\" (Le Seuil, 1958), \"La Morale de l'histoire\" (Le Seuil, 1959) e i \"Fondements pour une morale\" (Galil\u00e9e, 1977). Nel primo volume, che ha dell'autobiografico, dell'auto-analitico e del saggio filosofico politico, egli esprime la teorizzazione delle condizioni della possibilit\u00e0 di una auto-produzione dell'individuo. Col secondo volume delinea una teoria dell'alienazione individuale e sociale e abbozza una critica della filosofia della storia marxista. Il terzo saggio, pubblicato a pi\u00f9 di vent'anni dalla sua stesura, \u00e8 un'applicazione della filosofia esistenzialista di Sartre al progetto di reintegrazione dell'uomo nel marxismo a partire dalla coscienza individuale.\nAl centro della sua riflessione si impone dunque la questione dell'autonomia individuale. Ne deriva una concezione profondamente emancipatrice del movimento sociale, in cui la nozione di sviluppo dell'autonomia individuale \u00e8 percepita come condizione necessaria della trasformazione sociale. Questa idea, che liberazione individuale e collettiva si condizionano a vicenda, Gorz la condivide con Herbert Marcuse, amico personale e esponente della Scuola di Francoforte, le cui diverse generazioni di pensatori (Max Horkheimer, Theodor W. Adorno, J\u00fcrgen Habermas, Oskar Negt) costituiscono l'altro grande riferimento (critico) del suo pensiero. Segnato dal progetto di superare l'economicismo dell'analisi marxistica tradizionale della societ\u00e0, egli critica la sottomissione della societ\u00e0 agli imperativi della ragione economica. Lo strutturalismo, per il suo postulato (la centralit\u00e0 della struttura) e per la sua negazione del soggetto e della soggettivit\u00e0, \u00e8 fatto oggetto di violente critiche.\nIl suo posizionamento ora anti-istituzionale, ora anti-strutturalista e anti-autoritario, si ritrova nei suoi articoli della rivista \"Les Temps Modernes\" a partire dal suo ingresso nel comitato di direzione alla fine del 1960.\nNella rivista egli ha acquisito un tale ascendente intellettuale che ha presto oltrepassato le proprie competenze economiche, per assicurarsi la direzione politica. Si fa allora portavoce della sinistra del movimento operaio italiano che incarnano il dirigente sindacalista Sergio Garavini, il comunista e sindacalista Bruno Trentin o i socialisti del PSIUP Vittorio Foa e Lelio Basso. Imponendosi in Francia come \u00abil capofila intellettuale della tendenza 'italiana' della nuova sinistra\u00bb, esercita una certa influenza sui militanti dell'UNEF e della CFDT, in particolare Jean Auger, Michel Rolant e Fredo Krumnow. Con \"Strat\u00e9gie ouvri\u00e8re et n\u00e9ocapitalisme\" (Le Seuil, 1964), non tradotto in italiano, egli si rivolge d'altra parte in modo specifico ai sindacati, in un'esposizione delle diverse strategie che sono possibili per loro e di una critica severa del modello di crescita capitalistico. In quello stesso anno, abandonna \"L'Express\" con Serge Lafaurie, Jacques-Laurent Bost, K.S. Karol e Jean Daniel per fondare \"Le Nouvel Observateur\".\nMentre persegue la sua elaborazione di una teoria delle riforme rivoluzionarie in \"Le Socialisme difficile\" (Le Seuil, 1967) e \"R\u00e9forme et r\u00e9volution\" (Le Seuil, 1969), l'onda della contestazione sessantottina lo segna profondamente. La sua visione esistenzialista del socialismo entra in contatto con questo spontaneismo di sinistra, che denuncia come le diverse forme di istituzione (Stato, Scuola, Famiglia, Impresa, ecc.) limitino la libert\u00e0 umana. Le tesi di Ivan Illich sull'educazione, la medicina o l'abolizione del lavoro salariato si impongono allora al centro della sua riflessione. Pubblica cos\u00ec nel 1969 uno dei suoi discorsi su \"Les Temps Modernes\" e, nel 1971, lo incontra al \"Nouvel Observateur\" in occasione della pubblicazione del suo libro \"Une soci\u00e9t\u00e9 sans \u00e9cole\". Pi\u00f9 tardi, pubblica sul periodico una versione compendiata di \"Convialit\u00e9\" (1973) col titolo \"Lib\u00e9rer l'avenir\". I suoi legami con l'ex-sacerdote si rinforzano nel 1974 grazie a un soggiorno a Cuernavaca (Messico).\nMa la sua evoluzione ha delle ripercussioni sulle sue collaborazioni. Ai \"Temps modernes\", di cui assume di fatto la direzione editoriale a partire dal 1969, i suoi rapporti si deteriorano con taluni redattori al punto che, nell'aprile 1970, il suo articolo \"D\u00e9truire l'Universit\u00e9\" (Distruggere l'Universit\u00e0) provoca la fuoriuscita di Pontalis e di Pingaud. Egli si discosta dalla tendenza maoista entro la quale si inserisce la rivista dal 1971. E, nel 1974, un disaccordo sulla questione di un numero dedicato al movimento italiano Lotta Continua provoca il suo ritiro informale dal comitato di direzione. Rimasto \u00aba lungo senza effetti\u00bb, questo ritiro segna il declino definitivo della sua influenza nella rivista, ma senza significare une rottura nei confronti di Sartre. Allo stesso modo, al \"Nouvel Observateur\", egli \u00e8 allontanato dalla redazione economica a vantaggio di economisti pi\u00f9 tradizionali, dal momento che monta una campagna contro l'industria nucleare che infastidisce l'ente pubblico \u00c9lectricit\u00e9 de France da cui il giornale trae dei proventi pubblicitari. Il rifiuto del rotocalco di concedergli un numero speciale su questo argomento lo conduce a pubblicare egualmente il proprio dossier sulla rivista di consumatori \"Que Choisir ?\" in un numero di particolare successo.\nLe sue evoluzioni vanno di pari passo con il proprio investimento di energie in una corrente dell'ecologia radicale, dove si afferma come figura eminente alla luce dei propri scritti.\nll mensile ecologista \"Le Sauvage\", fondato da Alain Herv\u00e9 che fu anche il fondatore della sezione francese degli Amici della Terra (1971), rappresenta, dal 1973, un supporto di diffusione delle sue idee ecologiste. Pilastro d'un giornale che egli spinge verso una maggiore politicizzazione, egli vi pubblica solo occasionalmente degli articoli. Gioca un ruolo soprattutto con la sua raccolta di articoli \"\u00c9cologie et politique\" (Galil\u00e9e, 1975) e con il saggio \"\u00c9cologie et libert\u00e9\" (1977) che costituisce di per se stesso \u00abuno dei testi fondatori della problematica ecologista\u00bb. In un progetto di matrimonio tra marxismo ed ecologia, Gorz tenta di apportare una risposta ecologista ai problemi del sistema, denunciando le implicazioni distruttive della logica produttivista in materia di equilibri ecologici e sociali.\nAttraverso un pensiero fondamentalmente anti-economista, anti-utilitarista e anti-produttivista, egli combina questo rifiuto della logica capitalista d'accumulo di materie prime, di energie e di lavoro a una critica del consumismo, amplificata dalla lettura del rapporto del Club di Roma sui limiti dell'espansione economica. La sua opposizione all'individualismo edonista e utilitarista, come al collettivismo materialista e produttivista, riflette l'importanza, nel suo pensiero, della rivendicazione del valore sociale della persona. La sua difesa dell'autonomia dell'individuo \u00e8 consustanziale alla sua riflessione ecologica; si dedica, con Illich e contro le tendenze ambientaliste sistemiche o ecocentriste, a difendere una corrente umanista per la quale l'ambiente si concepisce in senso largo come un ambiente umano.\nDopo \"\u00c9cologie et libert\u00e9\", la sua presentazione dell'ecologia come mezzo di trasformazione sociale radicale e frontale del capitalismo riflette una concezione nettamente pi\u00f9 anticapitalista. Mettendo l'accento sulla relazione intrinseca tra produttivismo, totalitarismo e logica del profitto, egli afferma un legame strutturale tra crisi ecologica e crisi capitalistica da sovraccumulo. Egli chiama dunque a una \u00abrivoluzione ecologica, sociale e culturale che abolisca le costrizioni del capitalismo\u00bb. Ma egli aspira anche a riconciliare questo progetto ecologista con l'utopia socialista dell'abolizione del lavoro salariato. Questo tema \u00e8 presente in \"Adieux au prol\u00e9tariat\" (1980), contestazione virulenta del marxismo e del culto del proletariato, che urta i circoli della sinistra tradizionale ma raccoglie buon successo (20.000 copie vendute) presso una generazione per la quale il tema sono le istituzioni che non rispondono pi\u00f9 ai bisogni di maggiore autonomia individuale.\nIl principio degli Anni 1980 segna la sua rottura con diverse correnti alle quali era stato legato. In primo luogo, con i sindacalisti della CFDT di cui era stato ispiratore. Poi, con le diverse sensibilit\u00e0 marxiste dell'estrema sinistra. Infine, coi movimenti pacifisti quando, nel 1983, rifiuta di opporsi alle installazioni missilistiche americane in Germania Ovest, argomentando che essi avevano \"messo la vita al di sopra della libert\u00e0\". In quello stesso anno, si ritira dal \"Nouvel Observateur\".\nNegli Anni 1990 e oltre, egli ha effettuato una fine analisi del capitalismo, in particolare dei suoi aspetti pi\u00f9 moderni, spiegando come esso sfrutti le capacit\u00e0 dei lavoratori, che essi non possono sviluppare se non in un sistema di formazione\n, e di investimenti personali che non sono remunerati. Gorz diventa favorevole all'idea di un reddito di cittadinanza indipendente dal lavoro, sviluppando in particolare le proprie riflessioni sulla differenza tra ricchezza e valore.\nNegli ultimi anni, le riviste francesi \"Mouvements\", \"\u00c9coRev\"' e \"Entropia\" pubblicano suoi articoli.\nMorte.\nPone fine ai suoi giorni all'et\u00e0 di 84 anni, insieme con sua moglie Dorine Keir, afflitta da una grave malattia, il 22 settembre 2007 nella sua casa di Vosnon. A lei aveva dedicato nel 2006 il libro \"Lettre \u00e0 D. Histoire d'un amour\", un'ode a Dorine."}
{"id": "1363104", "revid": "712828", "url": "https://it.wikipedia.org/wiki?curid=1363104", "title": "Tia Harribel", "text": ""}
{"id": "1363109", "revid": "124123", "url": "https://it.wikipedia.org/wiki?curid=1363109", "title": "Morti nel 350", "text": ""}
{"id": "1363112", "revid": "124123", "url": "https://it.wikipedia.org/wiki?curid=1363112", "title": "Nati nel 356 a.C.", "text": ""}
{"id": "1363113", "revid": "124123", "url": "https://it.wikipedia.org/wiki?curid=1363113", "title": "Morti nel 357", "text": ""}
{"id": "1363115", "revid": "1023546", "url": "https://it.wikipedia.org/wiki?curid=1363115", "title": "Baldur Ragnarsson", "text": "Biografia.\n\u00c8 stato insegnante e ispettore scolastico. Era membro dell'associazione degli scrittori esperantofoni (EVA, \"Esperantlingva Verkista Asocio\") e dell'Unione degli Scrittori d'Islanda.\nL'esperanto.\nHa imparato l'esperanto negli anni del ginnasio nel 1949, ed \u00e8 attivo nel movimento locale e internazionale dal 1952.\nRagnarsson \u00e8 stato presidente dell'Associazione Islandese d'Esperanto per molti anni. Ha presidiato i Concorsi di Letteratura esperantofoni dell'UEA dal 1975 al 1985, \u00e8 stato presidente del comitato organizzatore del Congresso Mondiale a Reykjav\u00edk nel 1977, e vicepresidente dell'UEA con incarichi strettamente legati alla cultura e all'educazione dal 1980 al 1986. Dopodich\u00e9 \u00e8 diventato membro onorario dell'UEA.\nMembro della Akademio de Esperanto dal 1979, e redattore di Norda Prismo (1958-1974), ha ricevuto nel 1964 un importante riconoscimento per la produzione originale in esperanto.\nDal 2007, l'associazione degli scrittori esperantofoni lo ha proposto come candidato al premio Nobel per la letteratura dopo la morte di William Auld .\nOpere.\nRagnarsson ha pubblicato in islandese poesie e libri specialistici sulla lingua islandese. In Esperanto ha pubblicato due raccolte: \"\u015ctupoj sen Nomo\" (Gradini senza Nome) e \"Esploroj\" (Esplorazioni).\nNel 2007 \u00e8 apparso per i tipi di Edistudio \"La lingvo serena\" (La lingua serena), la sua opera omnia: essa contiene tutta la sua produzione poetica e saggistica in lingua esperanto."}
{"id": "1363116", "revid": "11299032", "url": "https://it.wikipedia.org/wiki?curid=1363116", "title": "Hojatoleslam", "text": ""}
{"id": "1363120", "revid": "712828", "url": "https://it.wikipedia.org/wiki?curid=1363120", "title": "Aaroniero Arruruerie", "text": ""}
{"id": "1363125", "revid": "124123", "url": "https://it.wikipedia.org/wiki?curid=1363125", "title": "Nati nel 76 a.C.", "text": ""}
{"id": "1363126", "revid": "1522738", "url": "https://it.wikipedia.org/wiki?curid=1363126", "title": "Cleveland Brown jr", "text": ""}
{"id": "1363130", "revid": "2034231", "url": "https://it.wikipedia.org/wiki?curid=1363130", "title": "Frank Alvord Perret", "text": "Biografia.\nNato a Philadelphia da famiglia agiata, sin da piccolo prov\u00f2 interesse per le scienze, compiendo cos\u00ec studi di ingegneria e laureandosi molto presto. Affascinato dagli sviluppi dell'allora nascente energia elettrica, mise a punto e brevett\u00f2, intorno al 1895, un modello di motore elettrico per le industrie che da lui prese il nome, e che gli diede grande fama. I suoi studi in questo campo gli valsero le attenzioni del grande Edison, di cui divenne assistente per qualche tempo. Sempre con l'elettricit\u00e0, fabbric\u00f2 un primo modello di auto elettrica, i cui esiti, per\u00f2, non furono soddisfacenti.\nA causa del ritmo di lavoro che s'era autoimposto, Perret nel 1904 ebbe un completo crollo nervoso; come conseguenza, lasci\u00f2 l'America per l'Europa e, dopo aver girato a lungo, si stabil\u00ec a Napoli.\nNella citt\u00e0 delle Sirene conobbe il professor Raffaele Matteucci, allora direttore dell'Osservatorio Vesuviano, che lo convinse a diventare suo assistente; Perret cos\u00ec cominci\u00f2 ad interessarsi vivamente di vulcanologia, e pot\u00e9 assistere all'eruzione del Vesuvio del 1906, durante la quale redasse un gran numero di appunti, scatt\u00f2 molte foto e prest\u00f2 soccorso alle popolazioni inermi, guadagnandosi cos\u00ec una menzione speciale da parte del re.\nDopo l'evento, cap\u00ec che la vulcanologia era la sua vera strada. Si stabil\u00ec a Napoli per i 15 anni successivi, ma non smise di viaggiare: nel 1910 segu\u00ec un'eruzione dell'Etna e studi\u00f2 le Isole Eolie, nel 1911 fu alle Hawaii dove fond\u00f2 l'Osservatorio vulcanologico sulla caldera del Kilauea; fu poi in Giappone per l'eruzione del Sakurajima (1914), ed infine in Martinica per l'eruzione del Monte Pel\u00e9e nel 1929-1932, dove segu\u00ec costantemente l'eruzione, e fu protagonista di un eroico quanto per lui fortunoso evento: rinchiuso in una baracca con una nube ardente in avanzamento, piuttosto che fuggire volle restare sul posto dopo aver serrato ogni fessura. Rimase in vita (anche se svenne a causa dell'elevatissimo calore), e fu il primo a poter descrivere una nube ardente dal suo interno, ponendo le preziose basi per le ricerche successive. Tra l'altro, constat\u00f2 che il monte Pel\u00e9e necessitava di un attento monitoraggio: fu cos\u00ec costruito l'Osservatorio della Martinica nel paese di Fonds-Saint Denis, attivissimo tuttora. Prest\u00f2 inoltre soccorso alla popolazione come in Italia, e per i suoi meriti nel 1937 ricever\u00e0 la cittadinanza onoraria dell'isola. In suo onore verr\u00e0 anche festeggiato un \"Frank Perret Day\".\nMalato gravemente al cuore gi\u00e0 da tempo, Perret torn\u00f2 definitivamente in America nel 1940, per morirvi d'infarto due anni e mezzo dopo."}
{"id": "1363136", "revid": "124123", "url": "https://it.wikipedia.org/wiki?curid=1363136", "title": "Morti nel 90 a.C.", "text": ""}
{"id": "1363137", "revid": "1714743", "url": "https://it.wikipedia.org/wiki?curid=1363137", "title": "Maria Teresa Felicita d'Este", "text": "Biografia.\nInfanzia.\nMaria Teresa Felicita era la figlia di Francesco III d'Este, duca di Modena e Reggio e di Carlotta Aglaia d'Orl\u00e9ans.\nMatrimonio.\nIl 29 dicembre del 1744 spos\u00f2 a Versailles il duca di Penthi\u00e8vre, Luigi Giovanni Maria di Borbone, figlio del conte di Tolosa Luigi Alessandro (nato dalla relazione adulterina di Luigi XIV con la marchesa Fran\u00e7oise-Ath\u00e9na\u00efs di Montespan) e di Marie Victoire de Noailles (figlia del maresciallo di Francia Anne Jules di Noailles).\nLa giovane coppia occupava una serie di appartamenti di Versailles che erano stati precedentemente occupati dalla loro comune antenata Madame de Montespan.\nMorte.\nLa duchessa di Penthi\u00e8vre mor\u00ec di parto nel 1754.\nDiscendenza.\nDalla loro unione nacquero:"}
{"id": "1363138", "revid": "124123", "url": "https://it.wikipedia.org/wiki?curid=1363138", "title": "Nati nel 945", "text": ""}
{"id": "1363139", "revid": "124123", "url": "https://it.wikipedia.org/wiki?curid=1363139", "title": "Morti nel 945", "text": ""}
{"id": "1363140", "revid": "712828", "url": "https://it.wikipedia.org/wiki?curid=1363140", "title": "Coyote Stark", "text": ""}
{"id": "1363144", "revid": "33751", "url": "https://it.wikipedia.org/wiki?curid=1363144", "title": "Galugnano", "text": "Galugnano \u00e8 l'unica frazione di 1066 abitanti del comune di San Donato di Lecce. \nSituata nel Salento centrale, dista 3\u00a0km dal capoluogo comunale e 12\u00a0km da Lecce. Insieme a San Donato, \u00e8 stata proclamata citt\u00e0 d'arte il 28 gennaio 2019.\nOrigini del nome.\nPrima dell'attuale nome si \u00e8 passati da quelli di \"Calignanu\", \"Calugnanu\", \"Galignano\" e \"Galloniano\". Con riferimento a quest'ultimo nome si ipotizza che derivi dalla parola greca \"kalos\" (bello), come per il nome Gallipoli (che alcuni riconducono al greco \"citt\u00e0 bella\"). Sugli stemmi di entrambe le citt\u00e0 campeggia in primo piano un gallo, fatto che farebbe supporre una qualche attinenza fra nomi e stemmi (Gallo-niano, Galli-poli), sebbene la presenza dell'animale nel gonfalone cittadino sia con tutta probabilit\u00e0 frutto di una ricostruzione successiva e fantasiosa sull'etimo.\nSecondo altre ipotesi, l nome deriverebbe dall'usanza romana di assegnare come ricompensa a soldati e cavalieri particolarmente valorosi in battaglia appezzamenti di terreno che spesso diventavano dei veri e propri insediamenti umani e a cui era assegnato il nome del soldato stesso. Il Salento \u00e8 ricco di esempi di questo genere: Martignano deriverebbe da Martinus, Magliano da Manlio, Carmiano da Carminius, Arnesano da Arnio e cos\u00ec via. Galugnano, quindi, deriverebbe dal nome romano Galonius.\nTuttavia, sembra pi\u00f9 verosimile che all'origine del toponimo vi sia il prefisso \"kal\" nella sua variante \"gal\", equivalente a: 1) \"luoghi abitati, recintati\" o, comunque, \"adibiti a custodia umana, di animali o di altri beni\"; 2) \"pietra\", \"zona pietrosa\", radice pre-indoeuropea. Per estensione il termine si riferirebbe anche ad \"anfratto, luogo riparato\", sul modello, per esempio, di Calimera, Gallipoli, Alliste (originariamente \"Calliste\").\nStoria.\nI territori su cui sorge il paese sono stati abitati fin dai tempi pi\u00f9 antichi come testimoniano menhir e specchie presenti numerosi nelle campagne intorno all'abitato. Si ritiene che il paese sia stato fondato dai Messapi.\nIn origine in zona vi era una forma abitativa dispersa con abitazioni concentrate in pi\u00f9 centri (\"Galugnano\", \"Lete\", \"Siosti\", \"Ussano\"). In un secondo momento si passa ad una forma aggregata con Galugnano che fagocita gli altri tre insediamenti.\nNel corso dei secoli passa sotto il controllo di Greci, Romani, Barbari e Bizantini fino ad arrivare al periodo feudale. Nel 1192 Tancredi d'Altavilla, Conte di Lecce, dona Galugnano a \"Giorgio Remanno\". Nel 1285 i \"dell'Acaya\" diventano signori di Galugnano per volere di Carlo II d'Angi\u00f2. Nel 1587 \u00e8 padrone del casale lo spagnolo \"Ramirez Dellanos\". Al Dellanos si deve la costruzione del Palazzo Baronale. Nel 1621 Dellanos vende i suoi possedimenti ad un certo \"Nicol\u00f2 di Andrea Levanto\". Durante il governo dei Levanto sorgono le chiese dell'Annunziata e della Madonna della Piet\u00e0. I Levanto, caduti in disgrazia, vendono il feudo al nobile leccese \"Geronimo Massa\", ultimo feudatario. Finito il periodo feudale, il comune di Galugnano viene aggregato a quello di San Donato e nel 1886 ne diviene frazione.\nMonumenti e luoghi d'interesse.\nArchitetture religiose.\nChiesa Matrice di Maria Santissima Immacolata.\nLa chiesa matrice di Maria Santissima Immacolata ha origini remote e da documenti cinquecenteschi si apprende essere dedicata a \"San Nicola\". Fu ricostruita nei primi anni del XVII secolo e terminata nel 1618 sotto il titolo di \"Santa Maria dell'Assunta\". La variazione del titolo in \"Maria Santissima Immacolata\" avvenne nell'Ottocento cos\u00ec come si evince dalla visita pastorale del 1840. La chiesa sub\u00ec un radicale intervento di restauro dopo il 1951, anno in cui si decise di ampliarla con la costruzione di due navate laterali. Terminata la costruzione della navata sinistra nel settembre 1951, fu subito rilevato un serio inconveniente in quanto i grossi pilastri, tecnicamente indispensabili, impedivano la visuale dell'Altare Maggiore, e quindi del celebrante. Si decise di demolire l'intera struttura e nel febbraio 1952 ebbe inizio la ricostruzione della nuova chiesa. Fu benedetta e consacrata il 7 maggio 1955. L'attuale edificio \u00e8 a tre navate e presenta una facciata, costituita da due ordini con timpano triangolare, che conserva l'antico rosone seicentesco.\nChiesa dell'Annunziata.\nLa chiesa dell'Annunziata, esistente gi\u00e0 nel 1522, fu aperta al culto nella forma attuale nel 1655. Secondo lo storico Michele Paone, a progettare l'attuale struttura barocca fu l'architetto Giuseppe Zimbalo, costruttore di numerose chiese come il Duomo di Lecce. L'esecutore del progetto fu invece Antonio Fiorentino da Corigliano cos\u00ec come risulta dalle epigrafi latine poste all'interno.Presenta una facciata articolata in due ordini ed \u00e8 caratterizzata dall'esuberanza decorativa delle colonne corinzie e dei festoni. L'ordine inferiore, scandito da due colonne a fusto scanalato, ospita il portale d'accesso e due nicchie vuote. L'ordine superiore, caratterizzato dalla sfarzosa decorazione dell'ampio finestrone, termina con un timpano spezzato e con due volute laterali che sorreggono due statue. L'interno, ad una sola navata, accoglie tre altari; il maggiore dedicato alla Vergine Annunziata e i laterali dedicati al Crocifisso e a San Domenico. L'altare maggiore custodisce un affresco della \"Vergine\" di origine bizantina.\nChiesa S. Maria della Piet\u00e0.\nLa chiesa di Santa Maria della Piet\u00e0, attualmente chiesa del cimitero cittadino, fu realizzata nella seconda met\u00e0 del Seicento su una cripta preesistente, ora inglobata nella struttura. Il prospetto, dalle linee semplici e severe, presenta due nicchie vuote che affiancano il portale d'ingresso posto in asse con un finestrone rettangolare. L'interno, ad aula unica, custodisce l'antica cripta di origine basiliana alla quale si accede mediante una scalinata posta al centro della navata. Nella cripta \u00e8 raffigurata la \"Vergine della Piet\u00e0\". Nel presbiterio \u00e8 l'altare monumentale, dedicato al Crocifisso, ricco di fregi barocchi e con ai lati le statue di San Michele Arcangelo e di San Domenico.\nChiesa Madonna della Neve.\nLa chiesa della Madonna della Neve \u00e8 una piccola costruzione medievale ampliata pi\u00f9 volte fino al XVI secolo. Denominata anticamente \"Santa Maria de li Pisanei\", \u00e8 composta da tre ambienti risalenti ad epoche diverse. Il nucleo pi\u00f9 antico \u00e8 in stile romanico e risale al XIV secolo. Tra il 1522 e il 1540 viene realizzato il porticato gotico poi chiuso verso la fine del Cinquecento con l'edificazione del terzo ambiente nel quale \u00e8 presente un altare rinascimentale. Gli ultimi interventi di restauro hanno riportato alla luce un ciclo di affreschi raffiguranti santi della liturgia greca risalenti al primo periodo del XV secolo. Altri affreschi seicenteschi raffigurano San Francesco da Paola e Sant'Antonio da Padova.\nSiti archeologici.\nIn pietra leccese, il menhir (38 x 32\u00a0cm) \u00e8 alto 450\u00a0cm ed \u00e8 collocato in trivio di vie vicinali. Fu scoperto e catalogato da Cosimo De Giorgi. Sul lato S \u00e8 graffita una croce doppia. In sommit\u00e0 il megalite presenta uno zoccolo orizzontale in pietra, probabile base di una croce.\nDi forma prismatica squadrata e leggermente inclinata, il menhir (39 x 25\u00a0cm) misura 3 metri di altezza. Poggia su un banco roccioso irregolare e presenta degli intacchi sugli spigoli. Anche questo menhir fu catalogato per la prima volta dal De Giorgi.\nDi forma prismatica squadrata, meno inclinato degli altri due, si trova nelle strettissime vicinanze della Masseria di Ussano, edificio abbandonato posto a pochi chilometri dal centro abitato, nei pressi dello svincolo per San Donato di Lecce della Statale 16, da cui \u00e8 con difficolt\u00e0 anche visibile. \u00c8 maestoso e anche pi\u00f9 misterioso in quanto pi\u00f9 isolato degli altri due.\nInfrastrutture e trasporti.\nStrade.\nGalugnano \u00e8 vicina alla superstrada Lecce-Maglie, che funge da tangenziale al centro abitato. La frazione \u00e8 collegata alla superstrada dalle uscite \"San Donato/Galugnano nord\" e \"Caprarica/Galugnano centro\".\nIl centro \u00e8 anche raggiungibile dalle strade provinciali interne \"SP46 Galugnano-San Cesario di Lecce-San Donato di Lecce\", \"SP140 Galugnano-Caprarica di Lecce\".\nFerrovie.\nLa cittadina \u00e8 servita da una stazione ferroviaria posta sulla linea Lecce-Otranto delle Ferrovie del Sud Est.\nAeroporti.\nGli aeroporti civili pi\u00f9 vicini sono:"}
{"id": "1363145", "revid": "124123", "url": "https://it.wikipedia.org/wiki?curid=1363145", "title": "Nati nel 951", "text": ""}
{"id": "1363148", "revid": "124123", "url": "https://it.wikipedia.org/wiki?curid=1363148", "title": "Nati nel 965", "text": ""}
{"id": "1363149", "revid": "599013", "url": "https://it.wikipedia.org/wiki?curid=1363149", "title": "Paolo Montagna", "text": "Carriera.\nClub.\nNelle annate 1999 e 2000 con la riusc\u00ec a vincere tutti i trofei della Repubblica di San Marino, partendo dalla Coppa Titano passando poi per il Trofeo Federale e concludendo in con la conquista dello scudetto. Questi sono gli ultimi trofei ottenuti dai giallo-verdi nella loro storia.\nHa militato anche nella .\nNazionale.\nHa fatto parte della nazionale di calcio di San Marino e, con le sue 46 presenze, risulta essere uno dei giocatori sammarinesi con pi\u00f9 partite giocate in assoluto."}
{"id": "1363150", "revid": "125266591", "url": "https://it.wikipedia.org/wiki?curid=1363150", "title": "Urraca di Zamora", "text": "Origine.\nEra la figlia primogenita del re di Castiglia e re consorte di Le\u00f3n, Ferdinando I e della regina del Le\u00f3n e regina consorte di Castiglia, Sancha I.\nBiografia.\nSecondo la \"Historia Silense\" e il \"Liber chronicorum\", Urraca era la figlia primogenita, nata prima che suo padre, Ferdinando ereditasse la contea di Castiglia.\nUrraca fu madrina di armi di Rodrigo D\u00edaz de Vivar (il \"Cid Campeador\"), quando, nel 1060, fu investito cavaliere per il pr\u00edncipe Sancho nella chiesa di Santiago dei Cavalieri (Zamora).\nDopo la morte, nel 1065, del padre, la madre si ritir\u00f2 dal potere dividendo, secondo la volont\u00e0 paterna il regno di Le\u00f3n e Castiglia tra i tre figli maschi: \nmentre alle due figlie femmine furono assegnate due signorie: \nDopo la morte della madre, nel 1067, iniziarono i conflitti tra i suoi tre fratelli.Dopo che era terminata (1068) la guerra dei tre Sanchi, sostenuta da suo fratello Sancho II di Castiglia contro il re di Pamplona, Sancho IV e il re d'Aragona, Sancho I, Sancho II e Alfonso VI si accordarono per combattere il fratello Garcia, invadendo il suo regno da nord.Dopo che, nel 1071, Garcia era stato sconfitto, deposto ed esiliato, Sancho si rivolse contro Alfonso, e gi\u00e0, all'inizio del 1072, Sancho II, oltre al regno di Galizia, aveva occupato il regno di Le\u00f3n, riunendo cos\u00ec nuovamente il regno che era stato di suo padre.Alfonso VI fu catturato e Urraca convinse Sancho a permettere al fratello di andare in esilio a Toledo. Per\u00f2 i nobili del Le\u00f3n non accettarono il fatto compiuto e si strinsero attorno alle sorelle del re, soprattutto ad Urraca, che si fortific\u00f2 nella sua signoria, la citt\u00e0 di Zamora. Sancho II dapprima espugno la signoria di Toro, della sorella Elvira e poi pose l'assedio a Zamora il 4 marzo del 1072.Dopo circa 7 mesi di assedio, Sancho fu assassinato il 6 ottobre del 1072 (Secondo la \"Cronaca Burgense\", pare che un nobile zamorano, Bellido Dolfos, forse amante di Urraca, fingendosi disertore, invit\u00f2 Sancho a seguirlo per fargli vedere il punto debole delle mura, lo separ\u00f2 dalla sua guardia e lo assassin\u00f2).\nDopo la morte di Sancho II, i nobili castigliani continuarono l'assedio di Zamora; Alfonso VI, che era tornato in Le\u00f3n, si prodig\u00f2 a garantire che se riconosciuto re di Castiglia avrebbe trattato i nobili castigliani alla stregua dei nobili leonesi; ma il sospetto che Urraca e Alfonso fossero complici nell'assassinio di Sancho era condiviso dalla maggioranza di loro. \nAlla fine, Alfonso VI fu riconosciuto re di Castiglia dai nobili castigliani solo dopo che il re giur\u00f2 la sua innocenza in pubblico, sul sagrato della chiesa di Sant'Agata di Burgos (Il giuramento era stato preteso dai maggiorenti castigliani, tra cui il Cid Campeador).\nDonna Urraca, cos\u00ec mantenne la sua piazza di Zamora. \nNegli anni seguenti continu\u00f2 a seguire la politica castigliana, in sintonia col fratello Alfonso.Solo negli ultimi anni di vita abbandon\u00f2 le preoccupazioni di governo per dedicarsi ad opere di carit\u00e0, e si ritir\u00f2 in un convento del Le\u00f3n dove mor\u00ec nel 1101.Fu sepolta a Le\u00f3n, accanto ai genitori, nel Pantheon reale (mausoleo) della collegiata di San Isidoro."}
{"id": "1363162", "revid": "187", "url": "https://it.wikipedia.org/wiki?curid=1363162", "title": "Polizia aeroportuale", "text": ""}
{"id": "1363170", "revid": "12290", "url": "https://it.wikipedia.org/wiki?curid=1363170", "title": "Polizia Islandese", "text": ""}
{"id": "1363171", "revid": "1714743", "url": "https://it.wikipedia.org/wiki?curid=1363171", "title": "Carlotta Aglaia di Borbone-Orl\u00e9ans", "text": "Biografia.\nInfanzia ed educazione.\nCarlota Aglaia era la terza figlia del Duca d'Orl\u00e9ans e Reggente di Francia, Filippo II di Borbone-Orl\u00e9ans e di sua moglie, Francesca Maria di Borbone-Francia. Ricevette alla nascita il prefisso onorifico di \"Mademoiselle de Valois\", non poteva dirsi bella, ma era vivace e molto convinta di s\u00e9. Suo padre l'amava molto e questa sua debolezza nei confronti della figlia lo port\u00f2 a educarla molto male.\nSua sorella maggiore, la duchessa consorte di Berry, sugger\u00ec di farla sposare al giovane Luigi Armando I, principe di Conti, figlio di Francesco Luigi, principe di Conti e di sua moglie Maria Teresa di Borbone, ma Luigi XIV non avrebbe dato il proprio consenso.\nNel 1716, la madre sugger\u00ec il suo matrimonio con il suo primo cugino, Luigi Augusto di Borbone, principe de Dombes, figlio di suo zio, Luigi Augusto di Borbone, duca del Maine, ma Carlotta Aglaia si rifiut\u00f2. Poco dopo, and\u00f2 a vivere presso il Ch\u00e2teau de Saint-Cloud con la nonna paterna, Elisabetta Carlotta del Palatinato, la duchessa vedova d'Orl\u00e9ans.\nSuo cugino, Luigi Enrico, duca di Borbone, le propose il nome di suo fratello minore, Carlo di Borbone, conte di Charolais. Si disse che Carlotta Aglaia abbia preso in seria considerazione la proposta, ma i suoi genitori si rifiutarono di acconsentire.\nNel 1717 inizi\u00f2 una relazione con il duca di Richelieu, che due anni dopo fu arrestato dal Reggente in relazione alla cospirazione del principe di Cellemare: Carlotta lo visit\u00f2 in prigione parecchie volte e sollecit\u00f2 il padre a perdonare il suo amante, in modo da poterlo sposare.\nUn precedente progetto per sposarla al re di Sardegna era gi\u00e0 naufragato.\nIl Matrimonio.\nMalgrado i desideri di sua figlia, il Reggente accett\u00f2 l'offerta del Duca Rinaldo d'Este in favore di suo figlio, il futuro duca Francesco III d'Este (1698-1780).\nLa data originale per il matrimonio era il 25 gennaio 1720, ma questa data fu rinviata al mese successivo a causa di una svista da parte del Vescovo di Modena. Nonostante questo, l'atto di matrimonio fu firmato il 31 gennaio.\nL'11 febbraio 1720, un matrimonio per procura fu eseguito presso il palazzo delle Tuileries. Dopo questo, ci fu un banchetto presso il Palais Royal, dove il giovane re Luigi XV, partecip\u00f2 e present\u00f2 i suoi doni alla nuova principessa ereditaria di Modena e Reggio.\nCarlota Aglaia arriv\u00f2 a Reggio il 20 giugno; la cerimonia di nozze fu celebrata nel 1720 e Carlotta ricevette una dote enorme: 1,8 milioni di sterline, met\u00e0 pagata dal re di Francia.\nCarlotta si annoiava a Modena, ma il Duca di Richelieu andava a visitarla travestito: ella voleva, a tutti i costi, separarsi dal marito e tornare in Francia. Quando ci riusc\u00ec il re Luigi XV di Francia l'accolse con estrema freddezza e la costrinse a vivere ai margini della vita di corte.\nAlla morte di suo suocero nel 1737, suo marito divenne Francesco III, regnante duca di Modena e Reggio. Nonostante il nuovo rango di Carlotta Aglaia, come la moglie di un Principe Sovrano, ella non ricevette alcun miglioramento nel trattamento in Francia. I rapporti familiari peggiorarono quando Carlotta Aglaia e suo fratello si impegnarono in una causa banale riguardante alcuni beni di famiglia. Introdusse un teatro in stile francese a Modena, che fu un grande successo. Aggiunse anche un corpo di ballo per la citt\u00e0 che fu grande orgoglio. Suo marito fece una serie di modifiche al Palazzo Ducale di Modena, tra cui una grande sala che era una copia esatta di una al palazzo delle Tuileries. Durante il loro matrimonio, il marito accumul\u00f2 una delle pi\u00f9 belle collezioni di ritratti in Italia.\nLa Morte.\nMor\u00ec nel Palais du Luxembourg il 19 gennaio 1761. Il suo cuore venne posto nel monastero delle Carmelitane scalze di Reggio Emilia.\nIl 14 marzo 1783, il figlio Ercole III d'Este, lo fece spostare nella chiesa del monastero del Corpus Domini della stessa citt\u00e0, poich\u00e9 il monastero delle Carmelitane venne soppresso. \nNel 1870 anche il monastero del Corpus Domini viene soppresso, ma nei verbali di soppressione non si parla del cuore che forse venne disperso nell'epoca Repubblicana del 1796. Dopo la sua morte, il marito si rispos\u00f2 altre due volte in matrimoni morganatici con Teresa Castelbarco e Renata Teresa d'Harrach.\nIl suo corpo fu sepolto nell'Abbazia di Val-de-Gr\u00e2ce dove aveva trascorso una parte della sua giovinezza.\nDiscendenza.\nCarlotta e il marito ebbero nove figli:"}
{"id": "1363176", "revid": "149726", "url": "https://it.wikipedia.org/wiki?curid=1363176", "title": "Gorilla orientale", "text": ""}
{"id": "1363177", "revid": "187", "url": "https://it.wikipedia.org/wiki?curid=1363177", "title": "Disaster Victim Identification", "text": ""}
{"id": "1363179", "revid": "1812835", "url": "https://it.wikipedia.org/wiki?curid=1363179", "title": "Mirella Parutto", "text": "Biografia.\nHa esordito dapprima in piccole parti, debuttando giovanissima in un ruolo principale come Elena in \"Mefistofele\" alla Scala nel 1958.\n\u00c8 segu\u00ecto, l'anno successivo, l'esordio al Teatro dell'Opera di Roma come Amelia in \"Un ballo in maschera\", che ha dato inizio a una brillante carriera di soprano drammatico. I ruoli maggiormente frequentati sono stati Aida, Leonora (ne \"Il trovatore\" e \"La forza del destino\"), Abigaille, Maddalena.\nDal 1965 ha iniziato a esibirsi come mezzosoprano, apparendo come Adalgisa, Amneris, Ulrica, Principessa Eboli, Principessa di Bouillon.\n\u00c8 stata presente nei pi\u00f9 prestigiosi teatri italiani e del mondo: La Scala, Maggio Musicale Fiorentino, Teatro San Carlo di Napoli, Opera di Vienna, Teatro Bol'\u0161oj di Mosca, Teatro Col\u00f3n di Buenos Aires, sotto la direzione dei maggiori direttori, come Tullio Serafin, Herbert von Karajan.\nDopo il ritiro dalla scene si \u00e8 dedicata all'insegnamento. \u00c8 vedova del baritono Antonio Boyer."}
{"id": "1363180", "revid": "1005847", "url": "https://it.wikipedia.org/wiki?curid=1363180", "title": "Provincia di Lima", "text": "La provincia di Lima \u00e8 una provincia del Per\u00f9, localizzata lungo la costa centrale del paese; \u00e8 l'unica provincia a non appartenere ad alcuna delle regioni peruviane. Il suo capoluogo \u00e8 Lima, la capitale del paese.\nA dispetto della sua estensione relativamente piccola, essa concentra nel suo territorio la maggior parte dei centri industriali ed economici del paese, ed almeno un terzo della popolazione nazionale.\nStoria.\nLa provincia venne fondata nel 1821 e faceva parte del territorio del dipartimento di Lima, composto dagli attuali territori della regione di Lima, di Callao, della regione di Ica.\nSuddivisione amministrativa.\nLa provincia \u00e8 suddivisa in 43 distretti (comuni): (accanto ad ognuno \u00e8 indicato il suo codice postale)"}
{"id": "1363181", "revid": "363629", "url": "https://it.wikipedia.org/wiki?curid=1363181", "title": "Salma", "text": ""}
{"id": "1363183", "revid": "1478699", "url": "https://it.wikipedia.org/wiki?curid=1363183", "title": "Alta Rocca", "text": ""}
{"id": "1363187", "revid": "187", "url": "https://it.wikipedia.org/wiki?curid=1363187", "title": "Metodo globale autodifesa", "text": ""}
{"id": "1363197", "revid": "17654", "url": "https://it.wikipedia.org/wiki?curid=1363197", "title": "Timpanista", "text": ""}
{"id": "1363200", "revid": "125343256", "url": "https://it.wikipedia.org/wiki?curid=1363200", "title": "D.C. United", "text": "Il D.C. United \u00e8 una societ\u00e0 calcistica statunitense con sede nella citt\u00e0 di Washington. Dal 1996 milita nella Major League Soccer (MLS) e disputa le proprie partite casalinghe all'Audi Field, impianto da 20.000 posti a sedere.\nCon quattro titoli MLS (1996, 1997, 1999 e 2004), tre Lamar Hunt U.S. Open Cup (1996, 2008 e 2013) e quattro Supporters' Shield, il D.C. United \u00e8 la squadra pi\u00f9 vincente del calcio nordamericano dopo i Los Angeles Galaxy, nonch\u00e9 uno dei soli tre club, insieme agli stessi Galaxy e alla Houston Dynamo, ad aver vinto il campionato per due stagioni consecutive. In ambito internazionale ha conquistato una CONCACAF Champions League (1998) ed una Coppa Interamericana (1998).\nStoria.\nIl D.C. United \u00e8 uno dei dieci club fondatori della MLS. Gi\u00e0 nel primo anno di competizione, il 1996, lo United vince sia la MLS Cup (battendo in finale i Los Angeles Galaxy) sia la U.S. Open Cup (battendo in finale i Rochester Raging Rhinos). Nel 1998, la squadra di Washington si aggiudica anche due trofei internazionali: la Champions' Cup e la Interamerican Cup.\nVisti gli ottimi risultati, il coach dello United Bruce Arena viene chiamato ad allenare la nazionale maggiore. Arena viene rimpiazzato da Thomas Rongen, che riuscir\u00e0 a portare a Washington un'altra MLS cup nel 1999. Dopo le stagioni del 2000 e del 2001, Rongen viene sostituito da Ray Hudson nel 2002. Anche Hudson non ottiene grandi risultati, cos\u00ec per la stagione 2004 viene ingaggiato un nuovo tecnico, Piotr Nowak. I metodi di Nowak non sono molto apprezzati dai giocatori, tuttavia sotto la sua guida (e anche grazie alle prestazioni del centrocampista argentino Christian G\u00f3mez) la squadra torna a vincere la MLS Cup. Nel 2005 e nel 2006 lo United non ottiene alcun successo e la guida tecnica passa da Nowak a Tom Soehn.\nNel gennaio 2007, lo United cambia di propriet\u00e0, passando dall'Anschutz Entertainment Group alla D.C. United Holdings. I risultati per\u00f2 sono davvero pessimi, infatti la squadra non riesce ad aggiudicarsi nessuna delle cinque competizioni a cui partecipa. Due di queste competizioni sono la CONCACAF Champions Cup (in cui sono stati sconfitti in semifinale dal CD Guadalajara) e la SuperLiga, un torneo appena creato in cui si affrontano quattro squadre della MLS e quattro squadre della Primera Divisi\u00f3n messicana.\nNel 2012 l'imprenditore indonesiano Erick Thohir acquista il club insieme all'avvocato Jason Levien. Al primo anno vince la U.S. Open Cup battendo in finale il Real Salt Lake con conseguente partecipazione alla CONCACAF Champions League 2014-2015 e si piazza 4\u00ba in campionato. Seguono un 19\u00ba e un 4\u00ba posto in campionato nel 2013 e nel 2014.\nOrganico.\nRosa 2022.\n\"Aggiornata al 28 gennaio 2022.\"\nRivalit\u00e0.\nI principali rivali del D.C. United sono i New York Red Bulls, in passato conosciuti con il nome di MetroStars. I due club concorrono annualmente per l'Atlantic Cup, una competizione istituita dai dirigenti delle due squadre (il trofeo va al team che ottiene pi\u00f9 punti nei quattro scontri diretti della regular season). Il D.C. United ha anche una fortissima rivalit\u00e0 con il Charleston Battery, un club che milita nella USL Championship."}
{"id": "1363205", "revid": "339392", "url": "https://it.wikipedia.org/wiki?curid=1363205", "title": "Divisione Partigiana", "text": ""}
{"id": "1363207", "revid": "56620", "url": "https://it.wikipedia.org/wiki?curid=1363207", "title": "Timpani", "text": ""}
{"id": "1363213", "revid": "34971", "url": "https://it.wikipedia.org/wiki?curid=1363213", "title": "Poecilotheriinae", "text": ""}
{"id": "1363216", "revid": "6923", "url": "https://it.wikipedia.org/wiki?curid=1363216", "title": "Comune di Jammerbugt", "text": "Jammerbugt \u00e8 un comune danese situato nella regione dello Jutland settentrionale.\nIl comune \u00e8 stato costituito in seguito alla riforma amministrativa del 1\u00ba gennaio 2007 accorpando i precedenti comuni di Brovst, Fjerritslev, Pandrup e Aabybro."}
{"id": "1363223", "revid": "110157", "url": "https://it.wikipedia.org/wiki?curid=1363223", "title": "Rom\u00e2ne\u0219ti (Boto\u0219ani)", "text": "Rom\u00e2ne\u0219ti \u00e8 un comune della Romania di 2.138 abitanti, ubicato nel distretto di Boto\u0219ani, nella regione storica della Moldavia.\nIl comune \u00e8 formato dall'unione di 4 villaggi: D\u0103mideni, Rom\u00e2ne\u0219ti, Rom\u00e2ne\u0219ti-Vale, Sarata."}
{"id": "1363224", "revid": "110157", "url": "https://it.wikipedia.org/wiki?curid=1363224", "title": "\u00darvalsdeild 2007", "text": "La \u00darvalsdeild 2007 fu la 96\u00aa edizione della massima serie del campionato di calcio islandese disputata tra il 12 maggio e il 29 settembre 2007 e conclusa con la vittoria del Valur, al suo ventesimo titolo.\nCapocannonieri del torneo furono Jonas Grani Gar\u00f0arsson (Fram), Tryggvi Gu\u00f0mundsson (FH) e Helgi Sigur\u00f0sson (Valur) con 13 reti.\nFormula.\nCome nella stagione precedente le squadre partecipanti furono dieci e si incontrarono in un turno di andata e ritorno per un totale di diciotto partite.\nIn previsione di un aumento del numero di club solo l'ultima classificata retrocedette in 1. deild karla.\nLe squadre qualificate alle coppe europee furono quattro: i campioni alla UEFA Champions League 2008-2009, la seconda e il vincitore della coppa nazionale alla Coppa UEFA 2008-2009 e un'ulteriore squadra alla Coppa Intertoto 2008.\nClassifica finale.\nLegenda:\nNote:"}
{"id": "1363227", "revid": "599013", "url": "https://it.wikipedia.org/wiki?curid=1363227", "title": "Rom\u00e2ne\u0219ti", "text": ""}
{"id": "1363228", "revid": "767487", "url": "https://it.wikipedia.org/wiki?curid=1363228", "title": "Rom\u00e2ne\u0219ti (Ia\u0219i)", "text": "Rom\u00e2ne\u0219ti \u00e8 un comune della Romania di 1.852 abitanti, ubicato nel distretto di Ia\u0219i, nella regione storica della Moldavia.\nIl comune \u00e8 formato dall'unione di 3 villaggi: Av\u00e2ntu, Rom\u00e2ne\u0219ti, Ursoaia."}
{"id": "1363229", "revid": "773636", "url": "https://it.wikipedia.org/wiki?curid=1363229", "title": "Pieve di Santa Mustiola (Torri)", "text": "Il monastero della Santissima Trinit\u00e0 e Santa Mustiola, noto pi\u00f9 semplicemente come pieve di Santa Mustiola, \u00e8 un edificio sacro che si trova a Torri nel comune di Sovicille, in provincia di Siena.\nStoria e descrizione.\nIl monastero \u00e8 ricordato fin dal 1070 come abbazia della Congregazione vallombrosana. La chiesa fu rinnovata nel XIII secolo, conservando l'impianto a unica navata con copertura lignea. Caratteri gotici sono visibili nel lato meridionale, dove si apre un bel portale con arco a sesto acuto e un architrave riccamente scolpito.\nDi grandissimo interesse \u00e8 il chiostro, l'unico in Toscana ad avere conservato integri i caratteri romanici, nonostante la costruzione di due ordini superiori nel XIV e XV secolo. La parte romanica \u00e8 articolata su undici arcate per ogni lato, sostenute da esili colonnette che sostengono capitelli riccamente scolpiti con motivi vegetali, al di sopra dei quali sono pulvini a gruccia ornati da motivi geometrici e nastri intrecciati, il tutto all'insegna di un'elegante tricromia, attuata con materiali lapidei bianchi, rosati e neri. Nella chiesa si conserva l'altare maggiore romanico in pietra e una tavola di Luca di Tomm\u00e8 raffigurante la \"Madonna col Bambino\"."}
{"id": "1363231", "revid": "1305772", "url": "https://it.wikipedia.org/wiki?curid=1363231", "title": "Pieve di Santa Mustiola", "text": "Pieve di Santa Mustiola pu\u00f2 riferirsi a pi\u00f9 edifici religiosi:"}
{"id": "1363238", "revid": "260676", "url": "https://it.wikipedia.org/wiki?curid=1363238", "title": "Palazzo dei Tribunali (Messina)", "text": "Il palazzo dei Tribunali nell'ex convento dei Teatini, anche casa teatina di S. Andrea Avellino, \u00e8 stato un palazzo della citt\u00e0 di Messina, opera di Antonio Basile, che venne distrutto dal terremoto del 1908.\nArchitettura.\nIl disegno del palazzo fu fornito dell'architetto Domenico Martinelli, che lo mand\u00f2 da Roma, avendone affidata la esecuzione all'architetto siciliano Antonio Basile. La casa teatina \u00e8 stata fondata nel 1675 per disposizione testamentaria del Conte Pietro Maria Cibo-Tomasello."}
{"id": "1363240", "revid": "773636", "url": "https://it.wikipedia.org/wiki?curid=1363240", "title": "Chiesa di San Niccol\u00f2 (Casole d'Elsa)", "text": "La chiesa di San Niccol\u00f2 \u00e8 un luogo di culto cattolico che si trova a Casole d'Elsa, in provincia di Siena, diocesi di Volterra.\nLa chiesa sorge a poche centinaia di metri dal centro di Casole e attualmente \u00e8 adibita a cappella cimiteriale.\nStoria.\nLa prima testimonianza scritta risale al 17 giugno 1348 quando un certo Guazzolino del Gorda dona 10 soldi allo scopo di \"quando depingeretur aliqua imago sanctorum\", ma non si pu\u00f2 dire che sia stato subito accontentato visto che gli affreschi furono si fatti ma solo tre secoli dopo.\nPoco dopo presso la chiesa deve essere stata istituita una compagnia visto che il 6 novembre 1386 una certa donna Ghita del fu Maffeo da Cavallano don\u00f2 delle reliquia alla \"Societate s. Nicolai de Casulis\" e inoltre si impegn\u00f2 col proposto Lenzo a obbedire alle regole di detta societ\u00e0.\nLa chiesa fu visitata il 23 aprile 1423 dal vicario vescovile che la trov\u00f2 in ottimo stato e dalla relazione sulla visita risulta che vi fossero stati edificati due altari uno dei quali di pertinenza della suddetta compagnia.\nNel 1576 risulta che fosse in uso ad un'altra compagnia, la \"Societas Beate Marie Virginis\", che comprendeva 200 confratelli e che fece edificare a sue spese il portico in facciata e il campanile seicentesco, andato poi perduto durante la seconda guerra mondiale e poi ricostruito.\nDescrizione.\nLa chiesa \u00e8 il risultato del rimontaggio della cripta della Collegiata di Casole dove era collocata fino al XIII secolo quando la chiesa venne trasformata in stile gotico. Le misure interne della chiesa corrispondono alla perfezione a quelle della cripta della collegiata.\n\u00c8 presente una croce processionale risalente al XIII secolo e anche un affresco a ornamento di una tomba, rinvenuto all'inizio del XX secolo, e ci\u00f2 fa pensare che la chiesa sia stata immediatamente utilizzata come cappella cimiteriale; il cimitero \u00e8 posto in un'area gi\u00e0 utilizzata per delle sepolture di epoca etrusca.\nEsterno.\nIn facciata domina il volume del portico e questa \u00e8 l'unica decorazione presente. Al di sotto si aprono tre portali: quelli laterali sono pi\u00f9 recenti e sono architravati mentre quello centrale \u00e8 coronato da un arco a sbarra molto consumato che poggia su due mensole.\nInterno.\nL'interno consiste in un transetto absidato coperto con volte a crociera diviso in cinque navate separate l'una dalle altre da archi a tutto sesto poggianti su colonne.\nLe navate pi\u00f9 estreme sono limitate ad una sola campata e formano un braccio del transetto ciascuna; nel risultante spazio si inseriscono due absidi semicircolari inserire nella muratura e invisibili all'esterno.\nLa cappella centrale \u00e8 circoscritta da due archi poggianti su capitelli ungulati, con decorazioni a fogliami, e su semicolonne le cui basi sono molto simili a quelle della abbadia a Isola. Le navate centrali sono separate da quattro colonne anch'esse molto simili a quelle della superficie curva dell'abside\nLa decorazione ad affresco (XVII secolo) \u00e8 di Francesco Rustici detto il Rustichino. La trecentesca \"Madonna\" di ambito senese affrescata sull'altar maggiore \u00e8 oggetto di profonda venerazione, in quanto una leggenda la voleva dipinta dai primi cristiani."}
{"id": "1363241", "revid": "2051852", "url": "https://it.wikipedia.org/wiki?curid=1363241", "title": "Christian Galenda", "text": "Carriera.\nHa iniziato la carriera da farfallista, arrivando a disputare finali europee ed alla medaglia di bronzo ai Giochi del Mediterraneo del 2001.\nSpecializzatosi poi nello stile libero veloce (50 e 100\u00a0m), ha conquistato l'argento con la staffetta 4x100\u00a0m sl ai Campionati mondiali di Melbourne 2007, vincendo anche di un bronzo individuale agli europei di Madrid 2004.\nDal 2006 s'\u00e8 anche specializzato nelle gare miste, specie nei 100 metri in vasca corta; ha disputato due finali ai campionati mondiali di nuoto in vasca corta e durante gli Europei in vasca corta 2008 di Fiume ha vinto la medaglia d'argento e migliorato il record italiano dei 100\u00a0m misti, con il tempo di 52\"29.\nPalmar\u00e8s.\nCampionati italiani.\n10 titoli individuali e 12 in staffette, cos\u00ec ripartiti:\n\"nd = non disputata\""}
{"id": "1363244", "revid": "42179", "url": "https://it.wikipedia.org/wiki?curid=1363244", "title": "The Sopranos", "text": ""}
{"id": "1363247", "revid": "436907", "url": "https://it.wikipedia.org/wiki?curid=1363247", "title": "Dal vivo alla Bussoladomani", "text": "Dal vivo alla Bussoladomani \u00e8 un album \"live\" del cantautore Domenico Modugno.\nSi tratta del famoso concerto che il cantautore tenne alla famosa La BussolaDomani di Lido di Camaiore il 3 settembre 1977, davanti a pi\u00f9 di 5.000 persone.\nFu stampato all'epoca in edizione deluke LP con tanto di testi e libretto, nel 1995 \u00e8 uscita l'edizione in CD (sempre della stessa marca) con titolo diverso \"Mister volare dal vivo\", ma la versione in vinile \u00e8 ancora oggi molto ricercata.\nNessuna donna al mondo.\nNell'album \u00e8 presente un brano che il cantautore non incise mai in studio: \"Nessuna donna al mondo\", canzone famosa nell'interpretazione di Shirley Bassey.\nTerz'ultima canzone del concerto, \u00e8 un brano molto poetico, di un uomo che considera la sua donna la pi\u00f9 grande del mondo; la canzone fu scritta nel 1968, ma si decise di darla alla Bassey. Il brano assunse il titolo di \"Chi si vuol bene come noi\", e venne portato dalla cantante in semi-finale a Canzonissima 1968.\nDurante il concerto Modugno dichiar\u00f2 con grande ironia:\nE da considerare quindi preziosa questa interpretazione, in quanto \u00e8 l'unica del cantautore."}
{"id": "1363248", "revid": "773636", "url": "https://it.wikipedia.org/wiki?curid=1363248", "title": "Collegiata di Santa Maria Assunta (Casole d'Elsa)", "text": "La collegiata di Santa Maria Assunta \u00e8 un edificio sacro che si trova nel centro dell'abitato di Casole d'Elsa, in provincia di Siena e diocesi di Volterra.\nStoria.\nLa primitiva chiesa sorse all'interno del castello di Casole, un borgo che traeva la sua ricchezza dal fatto di essere situato lungo uno dei tracciati della via Maremmana e dall'essere fin dall'XI secolo uno dei capisaldi del vescovo di Volterra per il controllo del territorio.\nLa \"ecclesia s.Marie in Castello quod dicitur Casule\" viene cos\u00ec nominata per la prima volta in un atto di Guido, vescovo di Volterra tra il 1039 e il 1046 e ben presto divenne la sede di una comunit\u00e0 di canonici, al cui proposto Fiorenzetto venne dato incarico nel 1066 di far da giudice in una contesa che vedeva contrapposti il vescovo volterrano e il capitolo di Massa Marittima. Fin dall'inizio dunque godette di notevole prestigio tanto che prima dell'11 ottobre 1152, data pi\u00f9 antica rimasta, era gi\u00e0 dotata di un chiostro dove venivano redatti i pi\u00f9 importanti atti pubblici della vita della castello di Casole.\nIl 9 novembre 1161 venne consacrata la nuova chiesa alla presenza di Villano Villani, vescovo di Pisa, Giulio, vescovo di Firenze, e di Galgano Pannocchieschi, vescovo di Volterra. La nuova chiesa venne confermata al vescovo volterrano Ugo da due bolle di papa Alessandro III del 1171 e del 1179, ma nel 1224 quando ormai Casole era diventata un libero comune ci volle un diploma dell'imperatore Federico II per vietare ai consoli di nominare i rettori senza il consenso del vescovo. Negli stessi anni il ruolo dei sacerdoti di Casole era andato progressivamente aumentando all'interno del clero volterrano e ad esempio al \"magister Iohannes prepostus de Casula\" il 26 gennaio 1178 viene incaricato di far da tramite in una vertenze tra il vescovo e l'abate di San Giusto, o come al preposto Floro che il 1\u00ba aprile 1212 pronunci\u00f2 un lodo arbitrale per una contesa che vedeva contrapposti il vescovo di Volterra Ildebrando e Ranieri conte di Berignone.\nDopo Floro fu chiamato a reggere la pieve tra il 1228 e il 1258 Bernardino che fu anche delegato papale; fu durante il suo plebanato che venne ampliato il palazzo della propositura. Nel periodo compreso tra il XIII e il XIV secolo la pieve era a capo di un piviere composto da 19 chiese suffraganee e inoltre contava su ottime rendite del tutto paragonabili a quelle della pieve di Colle Val d'Elsa. Grazie alle floride finanze si pot\u00e9 trasformare la chiesa in forme gotiche. Dopo le finanze erano molto meno floride.\nL'intervento di ampliamento e ricostruzione fu probabilmente voluto dai signori di Casole ,la famiglia Porrina, che di fatto trasformarono la pieve in un vero e proprio mausoleo. All'interno furono sistemati i monumentali sepolcri del vescovo di Cremona Ranieri del Porrina morto nel 1312, del signore di Casole messer Beltramo Aringhieri morto nel 1313 e del vescovo di Pistoia Tommaso Andrei morto nel 1303 che fu anche collettore generale per la Toscana tra il 1298 e il 1301. Il 1317 quello pu\u00f2 essere considerato l'anno in cui i lavori furono definitivamente conclusi. Dopo i lavori la chiesa presentava uno stile pi\u00f9 simile a quello delle chiese urbane degli ordini mendicanti che quello di una pieve di campagna.\nPer tutto il Trecento la pieve casolana mantenne il suo ruolo nella chiesa volterrana divenendo anche la sede del caposesto diocesano per la Valdelsa e pot\u00e9 contare su rendite ingenti. Nella seconda met\u00e0 del secolo all'interno della chiesa le cappelle laterali vennero arredate dai signori locali e anche da alcune compagnie laicali che si erano formate, come ad esempio la Compagnia della Santa Croce che venne fatta oggetto di una donazione il 15 giugno 1348.\nAltri lavori furono svolti nel 1860 quando la facciata fu rivestita di travertino (ma non venne riaperto l'occhio trecentesco), travertino che fu poi rimosso nel 1948 nel corso di imponenti restauri che portarono al restauro del tetto e del pavimento, sotto al quale vennero rinvenute le basi delle colonne, l'antica cripta e le fondamenta delle abside e degli altari.\nDescrizione.\nOriginariamente a chiesa era una basilica absidata coperta a tetto ma attualmente si presenta come una chiesa a capanna con transetto, coro e cappelle laterali.\nEsterno.\nLa facciata si presenta con l'aspetto conferitogli tra il XIII e il XIV secolo e mostra diverse fasi costruttive.\nLa pi\u00f9 antica \u00e8 quella rappresentata dall'ordine inferiore e dal campanile a torre posto sulla sinistra (ma non la sommit\u00e0, pi\u00f9 tarda), parti che sono state realizzate usando conci quadrati in arenaria e calcare deposti a corsi orizzontali e paralleli. Al centro sono delle semicolonne terminanti con capitelli di stile volterrano e tra le colonne si apre il portale architravato sormontato da una lunetta monolitica e ghiera decorata con motivi vegetali e geometrici molto simili a quelli della pieve di San Paolo a Coiano o alla pieve della Nera. Il campanile presenta una struttura possente e poche aperture: al primo livello una stretta feritoia, al secondo una monofora centinata a doppio sguancio, oggi tamponata e al livello superiore quattro grandi finestre all'altezza della cella campanaria.\nAd una seconda fase costruttiva \u00e8 da ascrivere l'ordine superiore della facciata realizzata interamente in mattoni. Una stretta monofora, simile a quella del campanile , si apre in corrispondenza della navata destra. In alto, poco sotto la cuspide, vi \u00e8 una galleria cieca fatta con colonnine che reggono archetti pensili; sotto al finto loggiato si possono notare dei mattoni disposti a spina di pesce inserti in dei triangoli, probabilmente questa scelta venne fatta per ravvivare la facciata fin troppo uniforme secondo il modello attuato nella chiesa di San Lorenzo a Castelfiorentino.\nTutto il resto della facciata risale all'epoca della trasformazione in stile gotico della chiesa. Sul fianco destro, oltre a poter vedere in maniera chiara la cesura tra le due fasi costruttive romaniche rappresentate rispettivamente dalla pietra e dai mattoni, si apre un portale con archivolto bicromo realizzato con arenaria alternata ad altri marmi.\nInterno.\nOriginariamente l'interno era suddiviso in tre navate con sei campate poggianti su colonne e pilastri polilobati, le cui fondamenta sono state scoperte nel secondo dopoguerra e sono state rese visibili.\nI sostegni delle ultime due campate avevano quattro semicolonne visto che dovevano sorreggere l'arco di trionfo che poggiava anche su due semicolonne poste sulle pareti laterali. Al termine di ognuna delle tre navate c'erano altrettante absidi, delle quali solo quella centrale sporgeva all'esterno mentre le due minori erano inglobate nella spessa muratura a sacco della tribuna come nella pieve di Mensano o in quella di Con\u00e8o.\nAl di sotto del presbiterio era posta la cripta la cui superficie corrispondeva all'ultima campate della basilica; tali cripta fu smontata alla fine del XIII secolo e ricostruita con le stesse misure e la stessa divisione spaziale nella chiesa di San Niccol\u00f2. Rimangono ancora le basi ad anelli delle semicolonne (simili a quelli della Abbazia a Isola) e un capitello ungulato con abaco modanato.\nLungo le pareti laterali si notano le originali aperture romaniche: sulla sinistra due ampie monofore centinate e sulla destra due monofore architravate in pietra e di piccole dimensioni.\nAttualmente la chiesa \u00e8 a una sola navata con soffitto a travature scoperte e con il transetto trecentesco che fu raccordato alla vecchia chiesa con un grande arcone a sesto acuto e nella sua parete terminale fu aperta una cappella del coro, affiancata da due pi\u00f9 piccole da ciascuna parte.\nOpere d'arte.\nLe opere d'arte sono numerose. Sulla parete di fondo, sopra l'arcata del coro, si trovano i resti dell'affresco raffigurante il \"Giudizio Universale\" di un anonimo pittore senese fortemente influenzato da Duccio di Boninsegna. Subito sulla destra dell'ingresso si trova il \"fonte battesimale\" con una statuetta di \"San Giovanni Battista\" datato 1485. Sulla parete destra si trova una terracotta dipinta di Giovanni della Robbia e due dipinti del XVI secolo raffiguranti \"l'Annunciazione\" e il \"Presepio\"; successivamente si incontra il \"sepolcro del vescovo Tommaso Andrei\" opera di Gano di Fazio, primo decennio del XIV secolo.\nSulla parete sinistra si trova il \"cenotafio di Beltramo Aringhieri\" detto Messer Porrina, capolavoro del naturalismo gotico, opera attualmente attribuita a Marco Romano, realizzato nel primo decennio del XIV secolo anche se da molti \u00e8 considerata opera dello stesso Gano di Fazio. Successivamente si trova la tela di Stefano Volpi raffigurante la \"Chiamata di San Matteo\". Sono inoltre qui conservate la tela di Alessandro Casolani raffigurante la \"Piet\u00e0 e i Santi Andrea e Niccol\u00f2\", datata 1586 e altre tele ottocentesche opera di Michele Ridolfi e Amos Cassioli. Nell'attiguo oratorio della Misericordia \u00e8 conservata \"l'Annunciazione\" di Rutilio Manetti.\nIl museo d'arte sacra.\nNegli attigui locali della canonica \u00e8 ospitato il museo archeologico e arte sacra."}
{"id": "1363254", "revid": "125266209", "url": "https://it.wikipedia.org/wiki?curid=1363254", "title": "Pieve dei Santi Maria e Gervasio (Marmoraia)", "text": "La pieve dei Santi Maria e Gervasio \u00e8 un edificio sacro situato a Marmoraia, nel comune di Casole d'Elsa, in provincia di Siena.\nStoria.\nLa prima testimonianza riguardo a questo edificio risale al 17 agosto 1047 quando, nel suo territorio, venne venuto un terreno. Nel XII secolo la pieve era l'edificio principale di un centro curtense sul quale avevano diritti feudali gli abati della badia a Isola. La pieve era compresa nella diocesi di Siena ed al vescovo senese Bono venne confermata da papa Clemente III il 20 aprile 1189; nella pieve di Marmoraia, posta al confine con la diocesi di Volterra vennero stipulati dei patti tra la Repubblica di Siena ed il vescovo volterrano nel settembre 1181.\nSe il centro curtense di Marmoraia era una dipendenza della badia a Isola, fatto confermato anche da due atti del XIII secolo, la pieve era invece completamente indipendente: il 7 maggio 1129 sorse una contesa tra il pievano di Marmoraia Buonsignore e l'abate di Isola per quanto riguardava il possesso dall'eremo di Montemaggio. Dai documenti sopravvissuti appare chiaro che il pievano si considerava pari grado all'abate. La contrapposizione tra i due si concluse con sentenza del 7 febbraio 1234 con la quale si stabil\u00ec che l'eremo spettava alla badia a Isola.\nLa pieve di Marmoraia aveva sette chiese suffraganee che per\u00f2, a causa della scarsa produttivit\u00e0 della zona, fornivano un magro reddito. Nonostante questo nel periodo compreso tra la fine del XIII e l'inizio del XIV secolo la pieve venne restaurata secondo il gusto dell'epoca.\nIl castello di Marmoraia venne distrutto il 19 maggio 1554 durante la Guerra di Siena dall'esercito spagnolo e, forse, in quell'occasione anche la chiesa venne danneggiata. Nel 1592, con la costituzione della nuova diocesi di Colle Val d'Elsa alla quale venne annesso, il suo piviere fu smembrato ma ne questo avvenimento ne la continua diminuzione di popolazione portarono ad effettuare modifiche all'edificio che \u00e8 giunto inalterato fino ai giorni nostri.\nDescrizione.\nLa chiesa \u00e8 una basilica a tre navate conclusa con un'abside semicircolare.\nEsterno.\nDall'esterno la chiesa si presenta come un compatto volume che non mostra la divisione spaziale dell'interno. Il paramento murario \u00e8 in calcare massiccio.\nLa facciata in origine era a salienti ed in essa sono visibili i segni di vari interventi di restauro effettuati nel corso del tempo. Anteriormente alla prima met\u00e0 del XIII secolo il semplice portale architravato, le due monofore ad arco crescente e il paramento murario ad esse circostante venne ridefinito come si evince dalla maggiore cura nella realizzazione rispetto ad altre parti pi\u00f9 antiche. In un'epoca successiva le navate laterali vennero sopraelevate fino a raggiungere lo spiovente dalla navata centrale. In un'occasione di un ennesimo intervento sulla facciata vennero aperte le due ampie monofore archiacute poste in corrispondenza delle navate minori.\nIl fianco meridionale non mostra nessuna apertura perch\u00e9, probabilmente, l'interno della chiesa prendeva luce da un cleristorio in seguito distrutto. L'unico elemento architettonico qui presente \u00e8 un portale architravato oggi tamponato.\nLa tribuna \u00e8 dominata dal volume del catino absidale. Per la curvatura falcata, per il paramento murario a sasso scapezzato e per la presenza di una monofora in cotto, l'abside \u00e8 da considerarsi frutto di ricostruzione. In prossimit\u00e0 dello spigolo destro della facciata si trovava la torre campanaria, oggi distrutta, della quale rimangono le fondazioni realizzate su un affioramento di calcare.\nInterno.\nAll'interno la chiesa \u00e8 divisa in tre navate di quattro campate ciascuna poggianti su altrettanti pilastri rettangolari e su contrafforti alle pareti; i pilastri appartengono alla primitiva fase di costruzione dell'edificio e quindi alla prima met\u00e0 del XII secolo. La copertura \u00e8 a capriate lignee ma, nelle navate laterali, non sono visibili perch\u00e9 nascoste da volte posticce.\nNel transetto a destra dell'altare maggiore \u00e8 murata una lapide il cui testo, in un latino medievale, sembra descriva un delitto:"}
{"id": "1363256", "revid": "773636", "url": "https://it.wikipedia.org/wiki?curid=1363256", "title": "Pieve di San Giovanni Battista (Mensano)", "text": "La pieve di San Giovanni Battista \u00e8 un luogo di culto cattolico situato a Mensano, nel comune di Casole d'Elsa, in provincia di Siena, arcidiocesi di Siena-Colle di Val d'Elsa-Montalcino.\nStoria.\nLa pi\u00f9 antica testimonianza riguardante questa pieve \u00e8 l'iscrizione: che indica la presenza del \"magister Bonamico\" (attivo nel cantiere della cattedrale di Pisa nel terzo quarto del XII secolo). Il ruolo che ebbe Bonamico non \u00e8 specificabile forse diresse l'intero cantiere ma pi\u00f9 probabilmente realizz\u00f2 alcuni capitelli interni.\nIl primo documento cartaceo \u00e8 la bolla di papa Alessandro III del 29 dicembre 1171 in cui si conferma la propriet\u00e0 della \"plebem de Menzano cum parochialbus ecclesiis\" al vescovo di Volterra, proprietario dal X alla fine del XII secolo del castello di Mensano.\nOltre alle funzioni religiose, per tutto il XIII secolo la chiesa fu anche la sede della vita civile del comune di Mensano e al suo interno furono sottoscritti atti in data 4 aprile 1222 e 8 agosto 1227 con i quali gli uomini del castello si sottomisero alla repubblica di Siena. Se in quegli anni il castello perse la sua indipendenza politica, il rettore della pieve invece godeva di una notevole autonomia e anche di una notevole autorit\u00e0 religiosa tanto da riceve in data 17 febbraio 1233 incarichi da papa Gregorio IX. Presso la chiesa abitava anche una comunit\u00e0 di canonici secolari ed \u00e8 rimasta testimonianza di un certo chierico Monaldo che in data 11 febbraio 1237 aveva un debito con la chiesa ma che non gli imped\u00ec di diventare dal 19 novembre 1254 pievano.\nNonostante potesse contare su un piccolo territorio e sole sei chiese suffraganee tra il XIII e XIV secolo la situazione economica era florida, floridezza che continuava nel 1356 quando il piviere raccolse ben 173 lire di tasse. Negli stessi anni la chiesa venne arricchita da una cappella dedicata a Santa Maria e decorata con un affresco sulla parete destra.\nTra il XV e XVI secolo la chiesa cambi\u00f2 pi\u00f9 volte patrono e dal 1502 venne amministrata da un'opera regolata dallo statuto comunale.\nNel XVIII secolo venne adeguata al gusto barocco e intonacata all'interno. Nel XIX secolo era una propositura di patronato regio e dopo i danni subiti durante la seconda guerra mondiale venne restaurata nel 1952.\nDescrizione.\nLa chiesa, perfettamente orientata, presenta una struttura basilicale a tre navate con altrettante absidi e copertura lignea. La muratura \u00e8 stata effettuata con conci di calcare massiccio e conglomerato disposti a corsi orizzontali e paralleli.\nEsterno.\nLa facciata a salienti presenta un profilo a capanna grazie al fatto che le navate laterali sono di poco pi\u00f9 basse di quella centrale. Il paramento murario \u00e8 costituito da un uso di marmo e arenaria che danno un aspetto quasi maculato; al centro si apre il portale inserito tra due semicolonne bicrome concluse da abachi scolpiti a stiacciato. L'arco falcato \u00e8 stato realizzato con conci di pietra chiara e scura alternata ed \u00e8 sovrastato da una lunetta monolitica poggiante su un architrave frutto di un rifacimento; i piedritti presentano delle basi scolpite ad anelli, ormai irrimediabilmente consumate, e delle mensole decorate con motivi geometrici.\nLa parte superiore presenta un occhio in cotto e due finestrelle inquadrate da pesanti cornici frutto di un rifacimento pi\u00f9 tardo che interess\u00f2 anche a muratura, visibilmente diversa dalla parte sottostante.\nIl fianco meridionale \u00e8 il pi\u00f9 interessante e vi si aprono quattro monofore a doppio sguancio e due portali architravati con archivolto bicromo; il portale orientale \u00e8 molto pi\u00f9 elaborato e agli stipiti due semicolonne con semicapitelli decorati e scolpiti con motivi zoomorfi ( \"agnello che calpesta un serpente\" e \"groviglio di serpenti\"). Sempre in questa fiancata nel XIV secolo era stata costruita la cappella della compagnia della quale rimane la facciata a capanna con un oculo sovrapposto al portale. Nella fiancata settentrionale, oggi in stato di notevole degrado, vi sono delle monofore originali con archivolto monolitico secondo uno stile pisano-lucchese applicato anche nella Pieve a Scola e negli stipiti vi sono decorazioni a figure antropomorfe.\nNella tribuna \u00e8 visibile esternamente solo il volume semicircolare dell'abside centrale mentre le laterali sono inserire all'interno della muratura a sacco, secondo uno stile che nella zona si trova anche nella pieve di Con\u00e8o e nella pieve di Casole. La tribuna \u00e8 aperta da tre monofore a doppio strombo e archivolto monolitico in corrispondenza di ognuna delle tre navate.\nIl campaniletto a vela sorge sul fianco meridionale ed \u00e8 stato realizzato nel XVII secolo.\nInterno.\nL'interno a tre navate \u00e8 suddiviso in cinque campate l'ultima delle quali forma il presbiterio separato dal resto dell'aula da tre arcate trasversali che vanno a formare una sorta di arco di trionfo. Le semicolonne di questi archi poggiano tutte su basi a tre anelli come nella abbazia di Isola.\nIl massimo pregio dell'interno sono i quattordici capitelli alcuni dei quali attribuiti al maestro pisano Bonamico che presentano delle somiglianze con due sue opere poste nel Camposanto pisano. Secondo Mario Salmi l'iscrizione prima riportata sarebbe da riferirsi ad un pulpito eseguito dal maestro per questa pieve e in seguito scomparso.\nDa notare anche il fonte battesimale romanico in pietra. Sulla parete sinistra, di fianco al portale che d\u00e0 accesso alla ex-compagnia, si trova un affresco della scuola di Ambrogio Lorenzetti raffigurante una santa distesa nel sepolcro. Dal presbiterio un portale architravato conduce nella sacrestia.\nI capitelli.\nNella complessissima iconografia dei capitelli si \u00e8 voluto vedere un profondo significato escatologico, tra l'altro non coerentemente realizzato, e secondo A. Senesi (1951) sarebbero da leggere in questo modo:\nPer quanto riguarda la decorazione dei capitelli partendo dal primo da sinistra dopo l'ingresso: tra la prima e la terza colonna presentano un doppio ordine con delle foglie di acanto in basso. Il primo presenta quattro teste umane in alto e in basso dei cervi pascolanti, il secondo su ogni faccia \u00e8 riprodotto un montone, nel terzo vi sono quattro teste umane (due rasate e due con la chioma) in ogni facciata e anche dei serpenti che si mordono la coda. L'ultimo capitello di sinistra sugli spigoli ha dei pastorali fitomorfi e una figura semiumana dalla cui unica testa partono due busti che si incontrano ad angolo retto. Nella semicolonna sinistra dell'arco trionfale vi sono due figure una a mezzobusto e l'altra che si aggrappa ad un bastone. In quella di destra vi sono un arbusto tra due foglie a punte ricurve che la fanno sembrare simile ad un capitello ungulato.\nI due semicapitelli posti lateralmente all'abside presentano una superficie molto consumate, forse perch\u00e9 un tempo esposti all'aperto, e sono decorati con dei festoni e delle rosette scolpiti da maestranze volterrane simili a quelli che si trovano nella pieve di San Gimignano, nella pieve di Casole e nella pieve di Chianni.\nPassando alla navata destra la colonna tra gli archi trasversali ha un capitello che \u00e8 decorato con un ricamo di foglie e fiori. Il capitello seguente presenta una testa di leone per ognuna delle quattro facciate e delle scene della vita di Giacobbe: vestito da pellegrino, poi incontro con un angelo che gli stringe la mano, poi seduto sulla cattedra di un tempio e infine un serpente attorcigliato che si morde la coda. I restanti capitelli di destra sono decorati con un collarino ad anelli e con delle terminazioni ungulate. L'ultima semicolonna che si trova prima dell'uscita presenta quattro braccia intrecciate e una palma."}
{"id": "1363260", "revid": "773636", "url": "https://it.wikipedia.org/wiki?curid=1363260", "title": "Chiesa dei Santi Andrea e Lorenzo", "text": "La chiesa dei Santi Andrea e Lorenzo \u00e8 un edificio sacro situato a Monteguidi, nel comune di Casole d'Elsa.\nStoria e descrizione.\nDell'originario edificio romanico resta ben poco: un arco in pietra e mattoni, incorniciato da una decorazione in cotto e un portale laterale, che conserva due mensole a sostegno dell'architrave coronato da una lunetta bicroma.\nAll'interno si possono apprezzare alcune pregevoli opere di ambito senese, come la trecentesca \"Madonna col Bambino\" riferita alla bottega di Niccol\u00f2 di Segna; una lacunosa \"Visitazione\", opera di bottega di Andrea Neroni detto il Riccio, proveniente dall'altare della Compagnia della visitazione, e la \"Madonna del Rosario\", opera di Alessandro Casolani degli inizi degli anni Novanta del Cinquecento, priva della predella con i \"Misteri del rosario\", ora nel Museo della collegiata di Casole."}
{"id": "1363265", "revid": "154639", "url": "https://it.wikipedia.org/wiki?curid=1363265", "title": "Programma di Hilbert", "text": "Il programma di Hilbert consisteva nel formalizzare tutte le teorie matematiche esistenti attraverso un insieme finito di assiomi, e dimostrare che questi assiomi non conducevano a contraddizioni. Prende il nome dal matematico tedesco David Hilbert, che lo propose negli anni venti del XX secolo.\nSecondo Hilbert teorie complesse come l'analisi matematica potevano essere fondate su teorie pi\u00f9 semplici, fino a basare l'intera matematica sull'aritmetica; provando la consistenza di questa ne sarebbe seguita la completezza e la non contraddittoriet\u00e0 di tutta la matematica. Nel 1931, tuttavia, G\u00f6del dimostr\u00f2, attraverso il suo secondo teorema di incompletezza, che l'aritmetica non poteva essere usata per dimostrare la propria consistenza, e di conseguenza neppure la consistenza di teorie pi\u00f9 complesse."}
{"id": "1363269", "revid": "842", "url": "https://it.wikipedia.org/wiki?curid=1363269", "title": "Macromedia Dreamweaver", "text": ""}
{"id": "1363275", "revid": "34392", "url": "https://it.wikipedia.org/wiki?curid=1363275", "title": "La Scala di Milano", "text": ""}
{"id": "1363276", "revid": "34392", "url": "https://it.wikipedia.org/wiki?curid=1363276", "title": "Teatro Regio di Parma", "text": ""}
{"id": "1363277", "revid": "712828", "url": "https://it.wikipedia.org/wiki?curid=1363277", "title": "Rangiku Matsumoto", "text": ""}
{"id": "1363279", "revid": "24823", "url": "https://it.wikipedia.org/wiki?curid=1363279", "title": "Stephen F. Austin", "text": ""}
{"id": "1363280", "revid": "1543377", "url": "https://it.wikipedia.org/wiki?curid=1363280", "title": "Wikio", "text": "Wikio era un motore di ricerca di notizie compilato direttamente dai propri utenti. Monitorava migliaia di fonti d'informazione, estraendo in particolare in tempo reale le notizie di agenzia che classifica tematicamente per poi archiviarle in un database di milioni di documenti. L'archiviazione degli articoli si basava sulla pertinenza delle notizie e della popolarit\u00e0 di queste espressa dai lettori che votano, commentano o che scrivono a loro volta degli articoli.\nStoria di Wikio.\nWikio \u00e8 stato creato, tra gli altri, da Pierre Chappaz, fondatore di Kelkoo, e da Laurent Binard. Del gruppo iniziale dei creatori del servizio faceva parte anche un italiano, Lorenzo Viscanti\n. Il servizio \u00e8 stato ufficialmente lanciato il 19 giugno 2006 dopo una fase di test che ha visto coinvolti pi\u00f9 di beta-testers. La versione online continua a mantenere la dicitura \"Beta\". La sede sociale \u00e8 in Lussemburgo ed il suo capitale \u00e8 di 1.666.175 euro.\nA differenza dei motori di ricerca di notizie come Google News o Yahoo! Notizie, Wikio cerca le notizie sia nei media classici che nei blog.Chiunque pu\u00f2 proporre una fonte a Wikio tramite un formulario, o scrivere direttamente un articolo. Wikio permette ai propri lettori di votare una notizia, condizionandone cos\u00ec la visibilit\u00e0, e di commentarle. Quando un lettore clicca sul titolo di una notizia viene diretto nella pagina che ospita l'articolo originale. Il sistema utilizza la tecnologia di ricerca semantica multilingue sviluppata dalla societ\u00e0 Sinequa..\nWikio dispone di una pagina dedicata esclusivamente ai blog, dove le \"discussioni\" tra blog vengono aggregate. Ha lanciato inoltre un servizio di shopping in cui l'utente pu\u00f2 trovare in una sola pagina, tutte le notizie, le prove e le opinioni, i prezzi di un articolo. Il motore \u00e8 disponibile anche nella versione francese spagnola, inglese o tedesca e inglese.\nSulle pagine sono presenti pubblicit\u00e0 contestuali al contenuto. In tutta Europa circa 60 persone collaborano al servizio.\nWikio chiedeva agli utenti che segnalavano una notizia di inserire un link sul proprio sito. Il sito successivamente \u00e8 stato trasformato in un negozio online. Il dominio \u00e8 rimasto lo stesso, quindi molti utenti hanno mantenuto nel proprio blog il link a Wikio pensando di riceverne in cambio benefici, continuando a credere che si tratti di un aggregatore di notizie da cui ricevono visite."}
{"id": "1363281", "revid": "47767", "url": "https://it.wikipedia.org/wiki?curid=1363281", "title": "Santi patroni cattolici dei comuni del Lazio", "text": "Lista di santi patroni cattolici dei comuni del Lazio:"}
{"id": "1363286", "revid": "1652635", "url": "https://it.wikipedia.org/wiki?curid=1363286", "title": "Fossano", "text": "Fossano (\"Fossan\" in piemontese, \"Fossanum\" in latino) \u00e8 un comune italiano di abitanti della provincia di Cuneo in Piemonte. \u00c8 il quarto comune pi\u00f9 popoloso della provincia dopo Cuneo, Alba e Bra. Fa parte delle cosiddette \"sette sorelle\", insieme a Cuneo, Alba, Bra, Mondov\u00ec, Savigliano e Saluzzo, ovvero i comuni con pi\u00f9 di abitanti.\nFossano ha ospitato per molto tempo, il 2\u00baBattaglione Allievi carabinieri ausiliari della scuola allievi carabinieri di Torino\nGeografia fisica.\nTerritorio.\nCos\u00ec vedeva la citt\u00e0, nella prima met\u00e0 dell'Ottocento, il canonico Pietro Paserio, autore del volume \"Notizie storiche sulla citt\u00e0 di Fossano\".\nLa cittadina \u00e8 infatti posizionata su una collina adiacente al fiume Stura. Tale posizione le ha permesso di salvarsi dallo straripamento di quest'ultimo, dovuto all'alluvione del 1994.\nOggi il nucleo principale si articola su due livelli: Fossano alta (che include Borgo Piazza e Borgo Vecchio, che costituiscono il centro storico, Borgo Salice e Borgo Nuovo, quartieri nati a partire dal dopoguerra) e Fossano bassa, divisa in Borgo San Bernardo e Borgo Sant'Antonio, situato in un avvallamento delimitato dalla collinetta del Coniolo.\nI Borghi della citt\u00e0 sono, dal pi\u00f9 vecchio al pi\u00f9 giovane:\nLe frazioni della citt\u00e0 sono 15 (Murazzo, San Sebastiano, Maddalene, Piovani, Gerbo, San Vittore, Mellea, San Martino, Sant'Antonio Baligio, Cussanio, San Lorenzo, Santa Lucia, Tagliata, Boschetti, Loreto) e ospitano ben 5253 abitanti.\nAnticamente, il centro storico era diviso nei terzieri del Borgovecchio (corrispondente a parte del Borgo odierno), del Salice (corrispondente alla parte settentrionale di Borgo Piazza) e del Romanisio (corrispondente alle parti meridionali di Borgo Piazza e Borgo Vecchio). Nel 2008 sono state affisse delle targhe indicanti le vecchie denominazioni delle strade del centro storico e il terziere di appartenenza.\nStoria.\nFossano, un nome e le sue interpretazioni.\nIl nome Fossano potrebbe essere la trasformazione dell'appellativo locus o fundus faucianus, dal nome personale romano Faucius, oppure derivare dalla parola fossato, in piemontese foss\u00e0, da cui fossan, abitante del fossato.\nGli avvallamenti sono infatti caratteristica del colle sul quale sorse il primo borgo cittadino.\nGli storici concordano nel parlare di \u201cgran fossato del Chiotto\u201d, in dialetto Ciot, buco, fosso.\nUn'altra ipotesi alternativa \u00e8 che il nome derivi da \"fons sana\", ad indicare la presenza nelle vicinanze di una sorgente di acqua potabile.\nFossano e le sue origini.\nAlcuni recenti ritrovamenti di cocci, avvenuti nel corso della ristrutturazione di edifici del centro storico, lascerebbero supporre che l'altipiano di Fossano fosse gi\u00e0 occupato da un insediamento di popolazione abile nella metallurgia e nella ceramica, in epoca pre-romana, intorno all'800 a.C.\nLa citt\u00e0 viene fondata nel 1236, da una lega di citt\u00e0 guelfe, che si costitu\u00ec per combattere la citt\u00e0 di Asti, su una terrazza sulla riva sinistra del fiume Stura, in una posizione strategica per i traffici tra Piemonte e Liguria. Pass\u00f2 nel 1304 al marchesato di Saluzzo ma, dopo una breve occupazione angioina, entro nella sfera di influenza del principe Filippo I d'Acaja.\n\u00c8 riconducibile alla dinastia degli Acaja il castello, simbolo della citt\u00e0, nel quale si rispecchia la storia di Fossano.\nRecentemente, in occasione del restauro della pavimentazione del Duomo, sono stati ritrovati resti di stratificazioni storiche che potrebbero riscrivere la storia della citt\u00e0, facendola addirittura risalire all'epoca romana.\nAl 1236 risale la lapide, ora murata nell'atrio del Palazzo Comunale, che testimonia l'erezione della porta nord-orientale del borgo primitivo.\nLa comunit\u00e0 ebraica di Fossano.\nFossano fu sede, dal XVI secolo fino agli anni precedenti la Seconda guerra mondiale, di una piccola ma fiorente comunit\u00e0 ebraica. Di essa rimangono poche tracce in alcuni edifici del vecchio ghetto, situato in Via Falletti e in Via IV Novembre (la sinagoga fu demolita nel 1960) e nel cimitero ottocentesco di via Orfanotrofio, fuori dalla porta del Salice.\nScuole.\nNel territorio fossanese sono presenti diverse scuole superiori e Universit\u00e0:\nSociet\u00e0.\nEtnie e minoranze straniere.\nAl 31 dicembre 2017 gli stranieri residenti nel comune sono . Di seguito sono riportati i gruppi pi\u00f9 consistenti:\nMonumenti e luoghi d'interesse.\nIl Castello dei Principi d'Acaja.\nSorto nel 1324 su ordine di Filippo I d'Acaja, venne portato a compimento nel 1332 con una struttura gotica a pianta quadrata formata da poderose torri agli angoli collegate da passaggi merlati.\nNonostante la sua origine di fortezza, il complesso venne trasformato in residenza signorile un secolo pi\u00f9 tardi da Amedeo VIII di Savoia, mentre il cortile interno, ad opera di Gaspare Solari, con portico rinascimentale su tre lati, risale alla seconda met\u00e0 del XV secolo.\nDopo essere servito da carcere e caserma, \u00e8 stato riutilizzato in tempi moderni come sede di attivit\u00e0 culturali: nell'ampio fossato che lo circonda si tengono infatti da parte delle scuole locali, spettacoli amatoriali di teatro ed altri eventi culturali (come le battaglie navali dell'annuale mostra di modellismo aeronavale), che richiamano spettatori da tutta la regione, e gli storici Palio dei Borghi e Giostra dell'Oca.\nDurante le festivit\u00e0 natalizie viene illuminato con coreografiche proiezioni di luci.\nCentro storico.\nIl centro storico fossanese si divide in due borghi: Borgo Piazza, sviluppatosi tra il '400 e il '700, e Borgo Vecchio, nucleo originario della citt\u00e0, di et\u00e0 medievale. Ricco di palazzi medievali, rinascimentali e barocchi, \u00e8 caratterizzato dalla presenza dei portici, che affiancano interamente via Roma e si sviluppano anche lungo altre strade del centro, tra cui via Cavour, via Garibaldi, via Barotti, via Muratori. Sul lato orientale il centro storico \u00e8 delimitato dal viale Mellano, passeggiata pedonale che offre una magnifica vista delle Langhe, mentre sul lato occidentale, lungo via Martiri dell'Indipendenza, viale Sacerdote e viale Bianco, si pu\u00f2 godere il panorama delle Alpi, dominate dal Monviso. Dell'antica cinta muraria cittadina restano solo il Bastione della Porta del Salice, la Porta di San Martino e le mura contenitive del castello, oltre che i resti visibili lungo viale Mellano; sono in corso di restauro le mura che delineavano il confine nord-occidentale del centro storico, situate nel terrapieno tra il viale Bianco e la salita Salice. Da segnalare inoltre via Marconi, via Cesare Battisti, vicolo Baluardi, vicolo Fucine e via della Palocca, strade caratteristiche di Borgo Sant'Antonio.\nNatura.\nL'area fluviale dello Stura, denominata Parco dello Stura, \u00e8 dotata di segnaletica sui percorsi ciclopedonali e presenta diverse aree attrezzate.\nCultura.\nEconomia.\nNel fossanese sono presenti alcune importanti industrie dolciarie che producono prodotti da forno, panettoni, pandori e colombe, le maggiori sono:\nTra le altre industrie:\nArtigianato.\nPer quanto riguarda l'artigianato, importante \u00e8 la lavorazione locale del ferro battuto, finalizzata soprattutto alla produzione di mobili.\nInfrastrutture e trasporti.\nStrade.\nLa citt\u00e0 \u00e8 collegata alla rete autostradale attraverso l'uscita di Fossano dell'autostrada Torino-Savona (tratto di collegamento funzionale all'Asti-Cuneo).\nLa citt\u00e0 si trova sul percorso della Strada statale 231, che evita il passaggio nel centro della citt\u00e0 con una variante tangenziale a due corsie per senso di marcia, che ha origine in localit\u00e0 Creusa a nord e termina in localit\u00e0 Crocetta a sud. Lungo il suo percorso presenta le uscite Fossano nord (che la collega alla Strada provinciale 165 \"La reale\", diretta a Torino) e Fossano centro (che la collega alla Strada provinciale 184 verso Villafalletto). \u00c8 previsto un suo prolungamento verso nord contestualmente alla costruzione del casello Fossano nord.\nDa Fossano inizia il percorso della Strada statale 28, che costituisce anche la circonvallazione della citt\u00e0 e fra il 1884 e il 1939 ospit\u00f2 il binario della tranvia Fossano-Mondov\u00ec-Villanova, che osservava capolinea di fronte alla stazione ferroviaria.\nFerrovie.\nLa citt\u00e0 \u00e8 servita dalla stazione di Fossano, che si trova nel punto di diramazione tra la linea per Torino e Savona e la linea per Cuneo, Limone e Ventimiglia. Il servizio \u00e8 svolto da Trenitalia nell'ambito del contratto di servizio stipulato con la Regione Piemonte, che nei giorni feriali prevede treni a cadenza semioraria in tutte le direzioni.\nNel territorio comunale \u00e8 presente anche la stazione di Maddalene, a servizio della frazione omonima.\nCuriosit\u00e0.\nNel 1973 Horst Fantazzini tent\u00f2 l'evasione dal carcere S. Caterina. L'episodio oltre a destare grande clamore sui giornali di allora ha ispirato il lungometraggio \"Ormai \u00e8 fatta!\" del regista Enzo Monteleone, con Stefano Accorsi, del 1999."}
{"id": "1363287", "revid": "773636", "url": "https://it.wikipedia.org/wiki?curid=1363287", "title": "Pieve di San Giovanni Battista (Pievescola)", "text": "La pieve di San Giovanni Battista \u00e8 un edificio sacro situato a Pievescola, nel comune di Casole d'Elsa, in provincia di Siena, arcidiocesi di Siena-Colle di Val d'Elsa-Montalcino.\nStoria.\nLa chiesa di Pievescola si trova alle pendici della Montagnola senese, nei pressi della via Maremmana e originariamente apparteneva alla diocesi di Volterra (oggi invece appartiene all'arcidiocesi di Siena-Colle di Val d'Elsa-Montalcino).\nLa prima testimonianza documentata \u00e8 datata 12 luglio 1032 in occasione del giuramento fatto da tale Cunerado di Rodolfo al vescovo di Volterra Gunfredo; con quel giuramento Cunerado si impegna a non riscuotere pi\u00f9 le decime della \"plebe s. Felicitatis et s. Johannis sito Scode\" perch\u00e9 nel 1030 lo stesso vescovo volterrano aveva concesso questo diritto all'abbazia dei Santi Giusto e Clemente, diritto poi riconfermato dal vescovo Guido (1039-1046).\nL'appartenenza alla diocesi volterrana venne confermata anche in due atti di papa Alessandro III datati 29 settembre 1171 e 23 aprile 1179.\nNel XIII secolo alla pieve facevano capo 13 chiese suffraganee che le garantivano una discreta rendita confermata dalla decime pagate alla fine del secolo. Per tutto il XIV secolo il reddito del piviere fu di 243 lire e tale reddito continu\u00f2 anche nel Quattrocento; nonostante le buone rendite la chiesa non venne sempre ben amministrata visti che alla data 9 settembre 1437 il pievano risultava assente e il 18 gennaio 1442 l'edificio ecclesiastico venne giudicato fatiscente; dalla stessa relazione \u00e8 possibile appurare che del complesso plebano faceva parte anche un battistero separato dalla chiesa di cui oggi non restano tracce, e che comunque era anch'esso fatiscente.\nNei secoli successivi la popolazione facente capo alla pieve fu abbastanza instabile: nel 1640 gli abitanti erano 226, nel 1745 erano scesi a 146 per poi risalire a 201 nel 1833. Nonostante sia stata lasciata spesso all'incuria la chiesa \u00e8 sempre stata officiata e non hai mai subito alterazioni alla struttura.\nDescrizione.\nLa chiesa \u00e8 situata al centro del paese di Pievescola e consiste in una basilica coperta a tetto e terminante con una tribuna triabsidata.\nEsterno.\nLa facciata a salienti presenta poche semplici aperture ed \u00e8 sormontata dal campanile a vela posto sullo spiovente destro.\nAl centro si apre il portale con architrave a lunetta monolitica il cui arco \u00e8 stato realizzato con conci di travertino alternato a calcare, il tutto d\u00e0 una lieve impressione di bicromia. Tra il portale e il culmine della facciata si trova una trifora in marmo locale, le cui colonnette presentano dei capitelli attribuiti a Bonamico, attivo anche nella vicina pieve di Mensano. Oltre a questa trifora le uniche fonti di illuminazione sono costituite da due strette feritoie a croce poste in corrispondenza delle navate laterali. Il campanile a vela \u00e8 piuttosto diffuso nella zona, come ad esempio nella chiesa di Santa Maria a Radi, ma qui \u00e8 posto in una posizione inusuale. Qui appare in fase con il paramento della facciata anche se \u00e8 evidente lo stacco nella zona dello spiovente e presenta una colonnetta in marmo con capitello tondo.\nLa fiancata settentrionale \u00e8 l'unica completamente visibile e presenta un paramento murario fatto di conci di travertino nel quale a met\u00e0 altezza si trova una fascia in calcare bianco, oggi quasi invisibile a causa della patina che la ricopre. La tribuna presenta i volumi delle tre absidi semicircolari aperte da tre lunghe monofore a doppio strombo. Sopra l'abside centrale si trova un'altra apertura costituita da una feritoia a croce patriarcale.\nInterno.\nL'interno \u00e8 diviso in tre navate di cinque campate per parte. Le campate poggiano su pilastri polilobati ad eccezione dei primi due che sono costituiti da una colonna e da una semicolonna addossata alla controfacciata. Nella parete sinistra si trova una semicolonna sulla quale si doveva impostare un arco trasversale sullo stile di quello presente nella abbazia di Isola, tale arco non venne mai realizzato ma in alto sono rimaste le buche pontaie usate durante la costruzione. Nella parete destra si trova un portale con arco a tutto sesto e mensole convesse.\nL'interno un tempo era intonacato ma dopo i restauri \u00e8 stato liberato dalle integrazioni barocche. A causa dell'assenza del claristorio appare molto buio. Di un qualche interesse sono i capitelli delle semicolonne che presentano delle decorazioni fitomorfe (vegetali, con foglie molto stilizzate), mentre il corpo \u00e8 decorato a triangoli (tipo la pieve di Coiano) e l'abaco \u00e8 sporgente e modanato.\nFra le opere, un tabernacolo gotico in marmo scolpito della met\u00e0 del Trecento e una piccola acquasantiera di fattura rinascimentale. Sopra l'altare maggiore si trova un \"Crocifisso\" realizzato nel 1967 da Maria Pia Scarciglia."}
{"id": "1363289", "revid": "538800", "url": "https://it.wikipedia.org/wiki?curid=1363289", "title": "Mappa Mundi di Hereford", "text": ""}
{"id": "1363290", "revid": "767487", "url": "https://it.wikipedia.org/wiki?curid=1363290", "title": "Enrico Rivolta", "text": "Caratteristiche tecniche.\nInizia attaccante, per poi arretrare la propria posizione. Carlo Felice Chiesa l'ha definito \u00abinsofferente alle regole, spirito libero fino all'eccesso\u00bb, sottolineando quanto, secondo l'opinione pubblica dell'epoca, questo avesse danneggiato la sua carriera.\nCarriera.\nClub.\nEsordisce ai massimi livelli nella stagione 1922-23. Per un decennio \u00e8 un punto fermo dell'Inter. Nella squadra nerazzurra, di cui \u00e8 anche capitano gioca complessivamente 265 partite, (54 gol segnati) e vince uno scudetto nel 1929-1930.\nIn seguito si trasferisce al Napoli per cinquantamila lire, disdicendo un contratto a migliori condizioni con la Sampierdarenese, per poi concludere la sua carriera, avendo giocato prima nel Milan (2 partite in Coppa Italia), poi nel Crema.\nNazionale.\nConta 8 presenze e un gol in Nazionale. Fa il suo esordio in azzurro il 1\u00ba gennaio 1928 (Italia-Svizzera). Gioca il torneo olimpico di Amsterdam 1928, nel quale la rappresentativa azzurra conquista il bronzo. Disputa anche tre gare con la Nazionale B, segnando un gol, esordendovi il 17 aprile 1927, nella gara Lussemburgo \"A\"-Italia \"B\" (1-5), la prima partita giocata dalla Nazionale italiana \"B\"."}
{"id": "1363292", "revid": "156281", "url": "https://it.wikipedia.org/wiki?curid=1363292", "title": "Ginnastica alla Universiade 1997", "text": ""}
{"id": "1363294", "revid": "156281", "url": "https://it.wikipedia.org/wiki?curid=1363294", "title": "Pallacanestro alla Universiade 1997", "text": ""}
{"id": "1363295", "revid": "767487", "url": "https://it.wikipedia.org/wiki?curid=1363295", "title": "Pierre Chappaz", "text": "\u00c8 tra i fondatori di Kelkoo e Wikio."}
{"id": "1363301", "revid": "287204", "url": "https://it.wikipedia.org/wiki?curid=1363301", "title": "Scherma alla XIX Universiade", "text": "Riportiamo di seguito tutti i risultati di scherma conseguiti durante la XIX Universiade del 1997, svoltasi a Catania."}
{"id": "1363302", "revid": "174925", "url": "https://it.wikipedia.org/wiki?curid=1363302", "title": "Riserva indiana", "text": ""}
{"id": "1363306", "revid": "21880", "url": "https://it.wikipedia.org/wiki?curid=1363306", "title": "Famiglie dell'ordine Araneae", "text": ""}
{"id": "1363307", "revid": "712828", "url": "https://it.wikipedia.org/wiki?curid=1363307", "title": "Yumichika Ayasegawa", "text": ""}
{"id": "1363315", "revid": "6923", "url": "https://it.wikipedia.org/wiki?curid=1363315", "title": "Stephen Fuller Austin", "text": "Conosciuto come il \"Padre del Texas\", condusse la seconda e ultima colonizzazione di tale regione degli Stati Uniti d'America. La citt\u00e0 di Austin, capitale del Texas, \u00e8 a lui dedicata.\nBiografia.\nOrigini.\nStephen F. Austin nacque nelle regioni minerarie della Virginia, nella Contea di Wythe, in quella che oggi \u00e8 nota come Austinville, a circa 250 miglia a sud-ovest di Richmond. Fu il secondogenito di Moses Austin e Mary Brown. L'8 giugno 1798, quando Stephen aveva quattro anni, la sua famiglia si trasfer\u00ec 40 miglia a ovest del fiume Mississippi nella regione delle miniere di piombo corrispondente all'attuale Missouri, dove il padre acquist\u00f2 il sito di Mine \u00e1 Breton. Nel 1813 promosse una legislazione territoriale per la creazione della contea di Washington stabilendone la sede nella citt\u00e0 che aveva fondato e chiamato Potosi. All'et\u00e0 di dieci anni la famiglia lo mand\u00f2 a studiare alla Bacon Academy, nel Connecticut e quindi alla Transylvania University di Lexington, nel Kentucky, nella quale si laure\u00f2 nel 1810.\nDopo il suo ritorno dal Kentucky, Austin si impieg\u00f2 nell'emporio familiare di Potosi e alla fine assunse la gestione degli affari minerari dal padre. Il 24 maggio 1813 Austin fu richiamato dalla milizia del Missouri e in settembre fu arruolato come soldato semplice nel Primo Reggimento della Milizia a Cavallo comandata dal colonnello Alexander McNair. Fu congedato il 21 ottobre 1813 come sergente quartiermastro. Nel 1815 Austin ader\u00ec alla massoneria e si un\u00ec alla Loggia della Louisiana n.109 a Ste. Genevieve, la prima loggia massonica ad ovest del Mississippi. In seguito trasfer\u00ec la propria appartenenza alla Loggia di St. Louis n.111. Dal 1815 al 1819 partecip\u00f2 alla legislatura del Territorio del Missouri.\nNel 1818, acquist\u00f2 una parte del Fiume rosso chiamata \"Long Prairie\" nel sud-ovest dell'Arkansas. Dopo il fallimento delle attivit\u00e0 di famiglia in Missouri, Austin cerc\u00f2 fortuna altrove e si trasfer\u00ec nel territorio dell'Arkansas nel 1820, dove si diede al commercio e alla speculazione terriera. Durante la sua permanenza in Arkansas venne eletto giudice del primo distretto territoriale dal governatore James Miller, ma copr\u00ec questo incarico solo dal luglio all'agosto 1820 prima di spostarsi in Louisiana. Raggiunse allora New Orleans nel novembre dello stesso anno, dove conobbe l'avvocato e rappresentante del congresso per il Kentucky Joseph H. Hawkins dal quale venne incoraggiato a continuare la sua qualifica in legge.\nLa colonia in Texas.\nIn quello stesso periodo suo padre, Moses Austin, si trasfer\u00ec a San Antonio, Texas dove acquist\u00f2 i diritti su una grossa propriet\u00e0 con l'intenzione di insediare una comunit\u00e0 di circa trecento famiglie statunitensi in territorio spagnolo. Austin figlio era riluttante ad unirsi all'impresa paterna ma furono le pressioni del suo mecenate e maestro Hawkins a convincerlo ad unirsi a quell'avventura. Moses Austin mor\u00ec il 10 giugno 1821 mentre suo figlio Stephen era a bordo del battello a vapore \"Beaver\" con il quale aveva lasciato New Orleans per incontrarsi con degli ufficiali spagnoli guidati da Erasmo Segu\u00edn. Venne a conoscenza della morte di suo padre mentre faceva sosta a Natchitoches, Louisiana il 10 luglio 1821 ed ebbe a dichiarare in seguito:\nInsieme ai suoi compagni di viaggio percorse il resto del perscorso in circa tre settimane per raggiungere San Antonio con l'intenzione di riconsolidare i diritti paterni sui terreni acquistati e fece il suo arrivo il 12 agosto, quando si vide riconfermate tutte le garanzie dall'allora governatore della regione Antonio Mar\u00eda Mart\u00ednez, il quale consent\u00ec ad Austin l'esplorazione del Golfo del Messico tra San Antonio e il fiume Brazos con lo scopo di trovare un sito ottimale per l'insediamento della nuova colonia. Come guida dei coloni statunitensi c'era Manuel Becerra, che insieme ad altri tre indiani Aranama, si era unito alla spedizione.\nAustin pubblicizz\u00f2 a New Orleans l'opportunit\u00e0 della nuova colonia, sottolineando la disponibilit\u00e0 di terreni lungo i fiumi Brazos e Colorado. Per ogni famiglia composta dai coniugi e da due figli c'era l'offerta di circa 1.280 acri di terra a dodici centesimi e mezzo per acro. Nel dicembre del 1821, i primi coloni statunitensi giunsero nella nuova colonia sia da terra che dal mare e si stabilirono in quella che ora \u00e8 la Contea di Fort Bend."}
{"id": "1363317", "revid": "260676", "url": "https://it.wikipedia.org/wiki?curid=1363317", "title": "Hotel Trinacria", "text": "L'hotel Trinacria \u00e8 stato un palazzo della citt\u00e0 di Messina, in stile classico costruito su disegno di Placido Campolo, Bitto e Asciak, danneggiato dal terremoto del 1908 croll\u00f2 per l'incendio scatenatosi dalle sue cucine nelle prime ore dopo il sisma.\nProfilo e storia dell'architettura.\nL'albergo fa parte della Palazzata. Esso fu completato nel 1820 e presenta un duplice prospetto. Il prospetto posteriore, si affaccia sul mare ed \u00e8 riconoscibile dall'inconfondibile motivo del monumentale colonnato di ordine ionico, motivo palladiano, che orna il prospetto posteriore.\nIl prospetto anteriore prospiciente la piazza Municipio in via Garibaldi ha un prospetto con il rigido schema dei tre ordini. L'ingresso dell'elegante grand hotel Trinacria era in via Garibaldi al n. 102."}
{"id": "1363318", "revid": "24823", "url": "https://it.wikipedia.org/wiki?curid=1363318", "title": "Stephen Austin", "text": ""}
{"id": "1363321", "revid": "1543377", "url": "https://it.wikipedia.org/wiki?curid=1363321", "title": "NGC 188", "text": "NGC 188 (noto anche come C 1) \u00e8 un ammasso aperto visibile nella costellazione di Cefeo, in un'area priva di ricchi campi stellari di fondo. Fu scoperto da John Herschel nel 1831 che lo catalog\u00f2 col numero 34 (h 34).\nOsservazione.\n\u00c8 l'ammasso aperto pi\u00f9 settentrionale che ci sia: sta a meno di 5 gradi dalla Stella Polare e si presenta dunque circumpolare in quasi tutto l'emisfero boreale. Si pu\u00f2 individuare, seppur con qualche difficolt\u00e0, pure con un binocolo 10x50, ma la risoluzione in stelle diventa possibile solo con telescopi da almeno 150mm di apertura; le sue componenti pi\u00f9 luminose infatti sono di decima magnitudine, mentre la gran parte di esse brillano dalla tredicesima a salire. Telescopi da 200 o 250mm di apertura ne forniscono una visione molto chiara, ma la risoluzione appare incompleta anche a forti ingrandimenti.\nEssendo cos\u00ec prossimo al polo nord celeste, non esiste un periodo particolarmente adatto rispetto ad altri per la sua osservazione; la sua altezza sull'orizzonte resta quasi la stessa durante tutte le notti dell'anno dell'emisfero boreale. La variazione di altezza \u00e8 limitata a 8-9\u00b0. Dalle'emisfero australe non \u00e8 mai osservabile tranne che per la sottile fascia di pochi gradi a ridosso dell'equatore.\nStoria delle osservazioni.\nNGC 188 \u00e8 stato scoperto da John Herschel nel 1831, attraverso il telescopio riflettore da 18,7 pollici appartenuto a suo padre William; egli lo descrisse come un ammasso stellare molto esteso e piuttosto ricco, con evidenti da 150 a 200 stelle a partire dalla magnitudine 10 e fino alla magnitudine 18. Una simile descrizione \u00e8 stata riportata nel New General Catalogue.\nCaratteristiche.\nSi tratta di un ammasso molto concentrato, nonostante la sua et\u00e0 sia stata stimata sui 5 miliardi di anni, ossia un miliardo in meno dell'ammasso M67 nel Cancro e due in meno di NGC 6791 nella Lira, l'ammasso pi\u00f9 antico conosciuto all'interno della Via Lattea. Ci\u00f2 contrasta con le caratteristiche di quasi tutti gli ammassi aperti conosciuti, in genere formati da stelle giovani e calde, che ancora sono legate gravitazionalmente le une alle altre; infatti le stelle in sequenza principale di NGC 188 sono stelle vecchie e relativamente fredde, di classe spettrale F2, ossia stelle gialle, mentre le stelle che si trovano nel ramo delle giganti sono allo stadio di giganti giallo-arancioni, con classe spettrale G8. L'et\u00e0 delle sue componenti dunque \u00e8 paragonabile a quella del Sole.\nL'ammasso si trova, a differenza della gran parte degli ammassi aperti, a circa 1800 anni luce dal piano galattico, dunque in una posizione piuttosto elevata; questa \u00e8 in realt\u00e0 una caratteristica comune fra gli ammassi aperti di et\u00e0 pi\u00f9 avanzata."}
{"id": "1363322", "revid": "110157", "url": "https://it.wikipedia.org/wiki?curid=1363322", "title": "Sabella pavonina", "text": "Il verme pavone (Sabella pavonina Linnaeus, 1767) \u00e8 un anellide policheta canalipalpato della famiglia dei Sabellidae.\nHabitat e distribuzione.\nMar Mediterraneo e Oceano Atlantico orientale, dal Mare del Nord fino al Senegal. Specie tipicamente bentonica, vive su fondali mobili, sabbiosi o fangosi, da pochi metri fino a oltre 30.\nDescrizione.\nVive all'interno di un tubo di consistenza molle, prodotto dall'animale, dentro cui ritira in caso di pericolo. Nel caso si trovi su fondali sabbiosi il tubo \u00e8 totalmente infossato. \u00c8 munito nella zona cefalica di branchie filiformi ricoperte di cilia e di ghiandole mucose, la cui funzione \u00e8 di invischiare le particelle alimentari. Queste hanno una colorazione che alterna azzurro-bianco e nero, con striature di colore viola.\nAlimentazione e comportamento.\n\u00c8 un tipico animale filtratore, che si nutre di plancton e detrito in sospensione.\nSpecie affini.\nMolto simile a tutte le specie del genere \"Sabella\", in particolare a \"S. spallanzani\", da cui si distingue per la consistenza del tubo e per la distribuzione geografica."}
{"id": "1363326", "revid": "180559", "url": "https://it.wikipedia.org/wiki?curid=1363326", "title": "Replay (penna)", "text": "La Replay (nota al mercato statunitense come \"Erasermate\" o \"Eraser Mate\") \u00e8 una penna a sfera cancellabile, prodotta da Paper Mate in nero, blu e rosso, ma anche in altri colori come verde, arancione, rosa, viola, turchese e giallo.\nFu lanciata nel mercato statunitense nel 1979, arrivando poi in Italia due anni dopo.\nLa particolarit\u00e0 della penna \u00e8 che utilizzando una comune gomma per cancellare si riesce a rimuoverne l'inchiostro da qualsiasi tipo di carta, inchiostro che diviene poi indelebile trascorse 24 ore. Per poter essere cancellabile, l'inchiostro al suo interno \u00e8 pressurizzato, caratteristica che permette la scrittura con ogni angolazione e aumenta la durata della penna stessa."}
{"id": "1363331", "revid": "1573940", "url": "https://it.wikipedia.org/wiki?curid=1363331", "title": "Sarindoides", "text": "Sarindoides \u00e8 un genere di ragni appartenente alla famiglia Salticidae.\nDistribuzione.\nL'unica specie oggi nota di questo genere \u00e8 stata reperita in Brasile.\nTassonomia.\nA giugno 2011, si compone di una specie:"}
{"id": "1363338", "revid": "1442080", "url": "https://it.wikipedia.org/wiki?curid=1363338", "title": "Nietta Apr\u00e0", "text": "Biografia.\nHa trascorso gran parte della sua vita tra Milano dove lavorava per il museo del Castello Sforzesco e il basso Monferrato: Sciolze e Cinzano erano i luoghi d'origine della sua famiglia.\n\u00c8 stata tra le prime storiche dell'arte italiane ad occuparsi di storia del mobile e in generale delle arti decorative minori.\nTra le sue opere vanno ricordati i volumi sugli stili del mobile pubblicati da De Agostini e poi tradotti sia in francese che in inglese.\nI suoi diari, attualmente inediti, scritti con grande sensibilit\u00e0 raccontano con mirabile attenzione e poesia i luoghi della sua vita. Da essi la regista Gabriella Romano ha tratto il film Pazza d'azzurro (GB 1996).\n\u00c8 stata la fondatrice della biblioteca comunale di Sciolze da lei dedicata al padre Angelo Apr\u00e0 e della biblioteca comunale di Cinzano che dopo la sua morte, trasferita nella nuova sede di Piazza del Podio, ha assunto la denominazione di Biblioteca Comunale Niett\u00e0 Apr\u00e0.\nLa biblioteca a lei dedicata, sotto la guida del suo allievo Davide Alaimo, \u00e8 diventata, compatibilmente con le risorse del piccolo centro abitato, un polo culturale per lo studio della storia delle arti e dell'architettura locale."}
{"id": "1363340", "revid": "339392", "url": "https://it.wikipedia.org/wiki?curid=1363340", "title": "R2DU", "text": ""}
{"id": "1363341", "revid": "339392", "url": "https://it.wikipedia.org/wiki?curid=1363341", "title": "Proco Rat", "text": ""}
{"id": "1363342", "revid": "1305772", "url": "https://it.wikipedia.org/wiki?curid=1363342", "title": "The Rat", "text": ""}
{"id": "1363350", "revid": "149485", "url": "https://it.wikipedia.org/wiki?curid=1363350", "title": "Matteo Pelliciari", "text": "Specializzato nei 200\u00a0m stile libero, ha vinto molte medaglie con le staffette italiane.\nHa stabilito il record europeo con la staffetta 4 x 200 stile libero, sia in vasca lunga che in vasca corta.\nPalmar\u00e8s.\nCampionati italiani.\n4 titoli individuali e 6 in staffette, cos\u00ec ripartiti:"}
{"id": "1363360", "revid": "599013", "url": "https://it.wikipedia.org/wiki?curid=1363360", "title": "Lorenzo Micelli", "text": "Carriera.\nLaureato in biologia e docente di Socializzazione e Sport al Master Risorse Umane per lo sport presso l'Universit\u00e0 di San Marino, dopo un'esperienza come assistente tecnico al inizia la carriera come primo allenatore sulla panchina della Robur Tiboni Urbino Volley, in Serie B1 per tre stagioni consecutive dal \n1997 al 2000.\nL'anno seguente conquista la promozione in Serie A2 con il , guidando la formazione marchigiana nel campionato cadetto nelle due stagioni successive; passa quindi alla Star Volley Falconara dal 2003 al 2005.\nNella stagione 2005-06 fa l'esordio al timone di una squadra della massima serie, chiamato a guidare la formazione pugliese del Santeramo Sport.\nL'anno successivo subentra a campionato in corso a Mauro Masacci sulla panchina del Volley Club Padova, per poi passare dalla stagione 2007-08 alla guida del Volley Bergamo; nel primo anno con la squadra orobica si aggiudica la Coppa Italia 2007-08, per poi centrare nei due successivi la vittoria delle Champions League 2008-09 e 2009-10.\nEntrato nel 2002 a far parte dello staff tecnico della nazionale italiana, di cui ricopre il ruolo di secondo allenatore nel 2006, nell'estate del 2009 guida da \"head coach\" la nazionale universitaria femminile alla vittoria della medaglia d'oro alla XXV Universiade disputatasi a Belgrado.\nNella stagione 2010-11 diventa allenatore della formazione turca dell'Eczac\u0131ba\u015f\u0131 Spor Kul\u00fcb\u00fc, alla guida della quale rimane fino al 2014. Nelle quattro annate a Istanbul si aggiudica un campionato (2011-12), due Coppe di Turchia (2010-11 e 2011-12) e due Supercoppe turche (2011 e 2012).\nNella stagione 2014-15 viene ingaggiato dalla formazione polacca dell'Atom Trefl Sopot, dove resta per due campionati vincendo la Coppa di Polonia 2014-15.\nNella stagione 2016-17 rientra in Italia per allenare il River Volley; al termine della settima giornata di campionato viene per\u00f2 sollevato dall'incarico.\nNel gennaio 2017 sostituisce Jacek Skrok sulla panchina del , militante nel massimo campionato polacco; nell'aprile 2019, in seguito all'eliminazione della formazione di Rzesz\u00f3w nella semifinale scudetto della Liga Siatk\u00f3wki Kobiet 2018-19, viene esonerato.\nPer la stagione 2019-20 approda in Francia, dove guida il in Ligue A; alla fine di dicembre 2019 viene nominato nuovo commissario tecnico dell', che guida nei due anni successivi; nel gennaio 2022 lascia la selezione baltica passando al timone della nazionale bulgara."}
{"id": "1363361", "revid": "125678453", "url": "https://it.wikipedia.org/wiki?curid=1363361", "title": "Cluj-Napoca", "text": "Cluj-Napoca (pron. [\u02c8klu\u0292.na\u02c8poka]; in ungherese: \"Kolozsv\u00e1r\", [\u02c8kolo\u0292va\u02d0r]; in tedesco: \"Klausenburg\"; in yiddish: \u05e7\u05dc\u05d5\u05d9\u05d6\u05e0\u05d1\u05d5\u05e8\u05d2, \"Kloyznburg\"; in latino: \"Castrum Clus\", \"Claudiopolis\", o \"Napoca\" per l\u2019antica citt\u00e0 romana; in italiano storico \"Clausemburgo\") \u00e8 un municipio del nord-ovest della Romania, localizzato nella valle del Some\u0219ul Mic, a 440 chilometri da Bucarest. Vecchia capitale della Transilvania, Cluj-Napoca \u00e8 capoluogo del distretto di Cluj e capitale della regione economica nord-ovest.\nSecondo il censimento del 2011, 324.576 persone vivevano entro i confini della citt\u00e0, il che pone la citt\u00e0 al secondo posto come popolazione in Romania, essendo tra le diverse citt\u00e0 nella registrazione del codice. L'area metropolitana di Cluj-Napoca ha una popolazione di 411.379 persone, mentre la popolazione dell'area periurbana supera i 420.000 abitanti. Secondo una stima del 2007 fornita dalla County Directorate of Personal Records, la citt\u00e0 ospita una popolazione visibile di studenti e altri non residenti: una media di oltre 20.000 persone all'anno durante il periodo 2004-2007. I confini comunali coprono un'area di 179,5 chilometri quadrati. Cluj \u00e8 il principale polo economico del nord-ovest. La citt\u00e0 si distingue per un settore secondario molto diversificato e per un settore terziario orientato soprattutto verso la ICT, verso i servizi finanziari, l'educazione e la ricerca. Cluj-Napoca e la sua regione hanno anche un grande potenziale di sviluppo turistico.\nLa sua storia, ricca e movimentata, ha lasciato un patrimonio architettonico di prim'ordine. Oggi la citt\u00e0 di Cluj \u00e8 al tempo stesso il pi\u00f9 grande centro culturale della comunit\u00e0 ungherese di Romania e uno dei pi\u00f9 importanti centri culturali del Paese: teatri, biblioteche, gallerie d'arte, vari festival sono tra i migliori della nazione.\nAllo stesso tempo, Cluj-Napoca \u00e8 come polo universitario , il pi\u00f9 grande della Transilvania e il secondo del Paese. Le varie universit\u00e0 e scuole della citt\u00e0 assicurano un'istruzione di alto livello tanto nelle tre lingue storiche della Transilvania - rumeno, tedesco e ungherese - quanto in francese e in inglese. Queste condizioni favoriscono l'aumento del numero degli studenti non rumeni, europei e non. La citt\u00e0 \u00e8 uno dei pi\u00f9 importanti centri accademici, culturali, industriali e commerciali della Romania. Tra le altre istituzioni, ospita la pi\u00f9 grande universit\u00e0 del paese, l'Universit\u00e0 Babe\u0219-Bolyai, con il suo famoso giardino botanico. Nel 2015 Cluj-Napoca \u00e8 stata la capitale europea della giovent\u00f9.\nGeografia fisica.\nDi forma allungata secondo un asse est-ovest, Cluj-Napoca ha una superficie di , che si sviluppa secondo il fiume Some\u0219ul Mic. La citt\u00e0 \u00e8 anche attraversata da parecchi affluenti del fiume e possiede alcuni laghi.\nSituazione geografica.\nCluj-Napoca si trova nel cuore della Transilvania. Le sue coordinate geografiche , la collocano nella zona temperata, a circa otto gradi a sud del centro geografico del continente europeo.\nLa citt\u00e0 si trova alla saldatura dei Monti Apuseni che si trovano ad ovest e dell'altopiano collinare della Transilvania che si estende ad est.\nTopografia.\nOccupando principalmente la pianura alluvionale del Some\u0219ul Mic, Cluj-Napoca si estende anche sulle colline che delimitano la pianura a nord e a sud. Cos\u00ec, la parte meridionale della citt\u00e0 occupa buona parte del versante nord della lunga collina di Feleac ( alla cima M\u0103gura S\u0103licei); a sud-ovest la citt\u00e0 si estende su una parte della meno imponente collina di F\u0103get. Il nord della citt\u00e0 occupa le cime meridionali di parecchie colline: Dealul Hoia (), Dealul G\u00e2rb\u0103ului (), Lombului (), Dealul Melcului (), Techint\u0103u () ecc. Cluj-Napoca comprende anche altre colline meno alte.\nGran parte delle colline della citt\u00e0 sono boscose. Oltre alla \"Foresta Faget\" e alla Foresta Hoia vi si trovano due aree naturali protette, \"F\u00e2na\u021bele Clujului\" e \"Valea Morii\", che ospitano specie vegetali rare, come la Calypso bulbosa e variet\u00e0 d'Iris e di Polygala, ecc. La fauna che vive nei boschi \u00e8 ricca e varia. Oltre ad alcune specie rare, come la Vipera ursinii che vive nella riserva naturale di \"F\u00e2na\u021bele Clujului\", si trovano il tasso, il cinghiale, la volpe, i cervidi e, pi\u00f9 distante, nei Monti Apuseni, l'orso bruno.\nClima.\nIl clima di Cluj-Napoca \u00e8 tipicamente temperato continentale, con inverno rigido ed estate molto calda. Il passaggio dall'inverno alla primavera avviene durante la seconda met\u00e0 del mese di marzo; quello dall'autunno all'inverno ha luogo nel mese di novembre.\nLa temperatura media annuale \u00e8 di circa ( in gennaio e in luglio). Valori estremi di temperatura furono registrati nel gennaio 1963 () e nell'agosto 1952 (). La media pluviometrica \u00e8 di di pioggia annui, il mese con meno precipitazioni \u00e8 febbraio con mentre quello con maggiori precipitazioni \u00e8 giugno con .\nDal 1990 ca si osservano inverni meno rigidi (le temperature scendono raramente sotto e il numero di giorni con neve sta diminuendo). Al contrario, d'estate fa pi\u00f9 caldo e il numero di giorni con temperature superiori a sta crescendo.\nNome.\nIl nome Cluj deriva secondo alcuni dal latino \"Castrum Clus\" usato per la prima volta nel secolo XII. Il termine \"Clus\" significa \"chiuso\" e si riferisce alle colline che chiudono la citt\u00e0. Secondo altri il nome derivi dal tedesco \"Klaus\".\nFu usato per la prima volta il nome Clu\u0219 alla proclamazione del Regno di Romania. Inoltre col decreto del Consiglio di Stato n. 194 del 16 ottobre 1974 firmato da Nicolae Ceau\u0219escu e pubblicato sulla Gazzetta Ufficiale della Repubblica Socialista di Romania del 18 ottobre, al municipio di Cluj \u00e8 stato dato il nome Cluj-Napoca.\nStemma.\nNel 1999 la citt\u00e0 cambi\u00f2 stemma. A seguito di un concorso bandito nel 1995 dall'allora sindaco Gheorghe Funar, vinse il disegno di una studentessa di liceo. Nell'attuale stemma i nuovi simboli sono una lupa, il monumento alla memoria situato in Boulevardul Eroilor e Minerva.\nLa commissione araldica non approv\u00f2 questo stemma.\nStoria.\nLa sua storia \u00e8 molto ricca, soprattutto perch\u00e9 da sempre luogo di incontro di diverse lingue, culture e religioni: ungheresi, sassoni, ebree, rumene, armene, slave e altre.\nI Celti venuti dall'ovest, Scordisci e Galati durante il III sec. a.C. si insediarono tra i Daci. Non si sa se \"Napoca\", nome antico della citt\u00e0, sia celtico o dacico. La citt\u00e0 prosper\u00f2 grazie ai commerci con le colonie greche del Mar Nero. Pi\u00f9 tardi, i Romani ne fecero una colonia.\nDivenne importante centro amministrativo e militare nella provincia romana della Dacia fin dalla conquista di Traiano (circa 107). In seguito all'abbandono dei territori della Dacia Porolissensis al tempo degli imperatori Gallieno/Aureliano (256-271), fu occupata prima dai Gepidi, poi dai Goti, infine dagli Unni di Attila (met\u00e0 del IV secolo) e dagli Avari. Si susseguirono i Daci liberi (i Carpi, che hanno lasciato il loro nome alla catena montuosa Carpazi), gli Alani (gli Iassi) e soprattutto gli Slavi, che si mescolarono alle popolazioni locali, preminentemente traciche pi\u00f9 o meno latinizzate. La citt\u00e0 di Napoca spar\u00ec e la cultura di Dridu, che segu\u00ec, testimonia di una vita soprattutto rurale. Dopo un periodo di appartenenza al primo impero bulgaro (le cui popolazioni erano soprattutto slavoni e valacchi e anche Iassi, Onoguri e Peceneghi), le trib\u00f9 dei Magiari, a cominciare dall'895, si insediarono nel paese.\nLa prima menzione del nome Cluj si ha nel 1167 nella forma \"Castrum Clus\", che significa 'piccola localit\u00e0 fortificata'. Nel 1241 la citt\u00e0 \u00e8 devastata dai mongoli dell'Orda d'Oro e gran parte della popolazione \u00e8 ridotta in schiavit\u00f9 o uccisa. Rispondendo agli appelli del re Stefano V d'Ungheria, coloni tedeschi cominciarono a insediarsi a Cluj dal 1270 circa. All'inizio del XIV la citt\u00e0 il nome cambia in Claudiopolis o Klausenburg, in ungherese Kolozsv\u00e1r (pi\u00f9 tardi con il soprannome di \"Kincses Kolozsv\u00e1r\" - \"Kolozsv\u00e1r dei tesori\", \"preziosa Kolozsv\u00e1r\", facendo riferimento ad un antico, leggendario tesoro nascosto qui), in rumeno Klus o Cluj. Cluj guadagna lo statuto di citt\u00e0 reale e riceve una serie di privilegi, tra cui i diritti di scegliere il parroco e di erigere una chiesa - \u00e8 a quest'epoca che inizia la costruzione della Chiesa di San Michele.\nNel 1405, Sigismondo di Lussemburgo concede alla citt\u00e0 lo statuto di citt\u00e0 libera. Questo statuto apre la strada allo sviluppo urbano: la citt\u00e0 ha ormai il permesso di erigere mura (delle quali \u00e8 ancora visibile qualche frammento), i suoi commercianti sono sgravati da alcuni obblighi doganali e i suoi artigiani possono vendere i prodotti da Istanbul a Praga e da Venezia a Kiev. La citt\u00e0 si sviluppa anche grazie ai privilegi concessi da Mattia Corvino, qui nato.\nDopo la conquista ottomana del Regno d'Ungheria nel 1526, la Transilvania divenne un principato autonomo sotto suzerainet\u00e9 ottomana. Alla met\u00e0 del XVI, la popolazione ungherese della citt\u00e0 si convert\u00ec all'unitarianismo e questo caus\u00f2 la dispersione e l'assimilazione della popolazione tedesca nella massa ungherese. G\u00e1sp\u00e1r Heltai, un tedesco magiarizzato, fond\u00f2 la prima tipografia, una manifattura di carta, i bagni pubblici e un birrificio. Nel 1565 venne istituita la prima scuola di medicina e la prima universit\u00e0 della citt\u00e0 (fondata da Istv\u00e1n B\u00e1thory nel 1581). I B\u00e1thory contribuirono moltissimo allo sviluppo economico e demografico della citt\u00e0 che, all'epoca, in Transilvania non poteva paragonarsi che a Bra\u0219ov. Cos\u00ec, anche se la capitale politica del principato era Alba Iulia, Cluj era il principale centro economico e culturale e uno dei tre grandi centri religiosi transilvani (Cluj era il centro degli unitariani, mentre Alba Iulia era il centro dei cattolici romani e Biertan quello dei luterani).\nNel 1699, in seguito alla Pace di Carlowitz, la Transilvania entr\u00f2 a far parte dell'Arciducato d'Austria preservando al stesso tempo il suo statuto di principato autonomo. Nel 1704 il generale imperiale Rabutin inizi\u00f2 la demolizione delle mura della citt\u00e0 per farle perdere la sua importanza militare e per evitare che la citt\u00e0 divenisse un centro ostile al potere di Vienna. Nel 1715, l'esercito imperiale inizi\u00f2 la costruzione della fortezza Vauban su una collina a nord-ovest delle mura, oltre il fiume (l'attuale collina della cittadella). Dal tempo dell'occupazione austriaca svolge la funzione di capitale politica ed economica della Transilvania (tra 1790 e 1848 e tra 1861 e 1867). L'impero Austriaco l'aveva appositamente scelta come capitale della zona perch\u00e9 la citt\u00e0 era quasi interamente seguace di un protestantesimo radicale fondato da Ferenc D\u00e1vid, un cristianesimo pacifista che negava il peccato originario e considerava uguali in dignit\u00e0 tutte le religioni. Questo avvenimento storico diede impulso alla modernizzazione della citt\u00e0 e fece aumentare inoltre il numero degli abitanti rumeni.\nDal momento che gli abitanti di Cluj parteciparono alla rivoluzione del 1848, la capitale della Transilvania fu trasferita da Cluj a Sibiu per avere un migliore controllo del territorio al potere di Vienna. Dopo la costituzione dell'Austria-Ungheria nel 1867, Cluj e tutta la Transilvania furono annesse al Regno d'Ungheria. In termini economici e demografici, Cluj era la seconda citt\u00e0 del regno, seconda solo a Budapest. Durante la seconda met\u00e0 del XIX, la citt\u00e0 ha conosciuto grandi trasformazioni:\n- a livello urbanistico (le mura furono smantellate per costruire i grandi complessi architettonici attuali, come gli ospedali della Strada Clinicilor o altri edifici e strade del centro)\n- a livello politico-demografico (lo sviluppo della borghesia rumena, il memorandum del gruppo di autonomisti rumeni etc.). Nel 1918, quando la Transilvania scelse di unirsi al Regno di Romania, Cluj cominci\u00f2 ad essere accessibile ai rumeni dei villaggi vicini.\nA seguito del Secondo arbitrato di Vienna, Cluj \u00e8 ridivenuta ungherese tra l'agosto 1940 e l'agosto 1944, riprendendo il nome ungherese, \"Kolozsv\u00e1r\". In collaborazione con i nazisti, le forze di occupazione hanno organizzato un ghetto da maggio a giugno 1944.\nCluj fu occupata dai sovietici dal 1944 al 1952. Nel 1974 Nicolae Ceau\u0219escu ha deciso di aggiungere \"Napoca\" al nome della citt\u00e0, cercando di affermare la continuit\u00e0 della presenza rumena. Durante la sua dittatura la vita intellettuale fu repressa e le relazioni con l'estero limitate. Questi eventi penalizzarono tutti i cittadini rumeni, compresi quelli d'origine ungherese, della Transilvania. In seguito alla caduta del comunismo, dopo il 1990, Cluj fu governata per parecchi anni un sindaco nazionalista, Gheorghe Funar che aument\u00f2 la tensione tra romeni e ungheresi. La fine del mandato del sindaco nazionalista, del 2004 e lo sviluppo attuale uniscono i Clujeni indipendentemente dalle loro origini. Infatti numerose famiglie sono miste e bilingui.\nCluj-Napoca ebraica.\nLa citt\u00e0 \u00e8 stata uno dei punti di riferimento della cultura ebraica in Romania. Vi si ammira ancora la sinagoga neolog (uno dei rami della riforma ebraica diffuso fino alla seconda guerra mondiale tra le comunit\u00e0 di lingua ungherese), costruita nel 1887. \u00c8 importante anche per l'ebraismo chassidico in quanto luogo d'origine della dinastia Klausenburg. La comunit\u00e0 ebraica, duramente provata dagli eccidi e dalle deportazioni dell'Olocausto, conta circa 300 persone; erano oltre nel 1930.\nPatrimonio.\nPatrimonio architettonico.\nL'architettura attuale della citt\u00e0 \u00e8 una prova che Cluj fu sempre una citt\u00e0 vivace: dal X secolo, l'unico dato costante fu la ricostruzione. Cos\u00ec, la maggior parte degli edifici antichi o di quelli che non corrispondevano pi\u00f9 alle esigenze estetiche e di utilizzo delle nuove epoche sono stati demoliti per lasciare spazio a nuovi edifici, costruiti secondo nuovi ideali, nuovi gusti e nuove norme. Questo processo si riflette nella compresenza di numerosi edifici costruiti in diversi stili. Cos\u00ec, gli edifici gotici costruiti prima del XVI secolo sono stati preservati finora esclusivamente per il loro forte valore simbolico. \u00c8 il caso di qualche chiesa o della Casa Matei Corvin ed \u00e8 anche la ragione del ridotto numero d'edifici civili gotici che possiamo vedere oggi.\nVi si trovano importanti monumenti di epoca medievale (il Bastione dei Sarti o Bastione Bethlen, la chiesa benedettina dal Monostor, la chiesa gotica San Michele), rinascimentale (la chiesa gotica protestante senza campanile, la casa di Mattia Corvino, il Museo della Farmacia, la statua di San Giorgio che uccide il drago), barocca (la chiesa francescana, il palazzo Banffy sede del museo dell'arte), il monumento liberty a Mattia Corvino. La maggior parte dei palazzi del centro sono in stile liberty.\nTra i personaggi pi\u00f9 importanti che hanno avuto i natali in questa citt\u00e0 ricordiamo Mattia Corvino (grande re e mecenate rinascimentale ungherese); Ferenc D\u00e1vid, fondatore dell'unitarianesimo e portavoce della libert\u00e0 di coscienza dichiarata nel 1568 in Transilvania; Ibrahim M\u00fcteferrika, primo tipografo turco di origine ungherese; Istv\u00e1n Bocskai, principe ungherese della Transilvania; Mikl\u00f3s B\u00e1nffy, scrittore e politico ungherese del XIX secolo, Ion Negoi\u021bescu, scrittore e poeta. Il cimitero Hazsongardi nasconde anche altri nomi di poeti, personalit\u00e0 di scienza e cultura.\nSociet\u00e0.\nEvoluzione demografica.\nLa popolazione \u00e8 andata costantemente aumentando, cambiando notevolmente di costituzione etnica. Nel XIV secolo, la maggior parte degli abitanti della citt\u00e0 e dell'\u00e9lite locale erano sassoni, che discendevano in gran parte dai coloni portati dai re d'Ungheria nel XII e XIII secolo. Alla met\u00e0 del secolo successivo circa la met\u00e0 della popolazione aveva nomi ungheresi. Da quando \u00e8 entrata a far parte della Romania, la citt\u00e0 ha di fatto visto una rivoluzione etnica, risultato della politica di assimilazione forzata portata avanti dai governi rumeni:\nEtnie e minoranze straniere.\nRumeni, ungheresi, tedeschi, ebrei, ucraini, altri.\nComunit\u00e0 ungherese.\nI abitanti di origine ungherese fanno di Cluj Napoca la seconda citt\u00e0 rumena con il pi\u00f9 alto numero di magiari dopo T\u00e2rgu Mure\u0219. Esistono numerose attivit\u00e0 in lingua ungherese, a partire dal Teatro dell'Opera e il Teatro ungherese. Quasi studenti (provenienti anche dai distretti vicini) frequentano scuole in ungherese. Dal punto di vista dei media, esistono sia quotidiani che periodici in lingua e anche Radio Cluj (di propriet\u00e0 statale) trasmette cinque ore al giorno in ungherese.\nReligione.\nCattolicesimo, Ortodossia, Cattolicesimo di rito orientale, Unitarianismo, Luteranesimo, Calvinismo, Ebraismo.\nIstituzioni, enti e associazioni.\nLa citt\u00e0 dispone di undici ospedali pubblici e di pi\u00f9 di cento cliniche private.\nCultura.\nIstruzione.\nUniversit\u00e0.\nSecondo centro universitario del Paese, Cluj ospita pi\u00f9 di studenti che possono studiare nelle tre lingue storiche della Transilvania (rumeno, tedesco e ungherese), come in francese e in inglese.\nCentri culturali stranieri.\nCentri culturali: americano, britannico, cinese, francese, giapponese, italiano, tedesco.\nEconomia.\nCluj \u00e8 uno dei principali centri industriali del Paese. All'inizio del 2010, la citt\u00e0 conta tre zone industriali e si progetta la costruzione di una nuova zona. Qualche impresa: Bombardier, Emerson Electric Company, De' Longhi, Ranbaxy, Marcegaglia, Bosch, ecc. Inoltre, Cluj sta divenendo il pi\u00f9 importante centro ICT del Paese.\nAl stesso tempo, Cluj \u00e8 il secondo centro finanziario del Paese.\nInfrastrutture e trasporti.\nDal 2000 tutte le infrastrutture stanno migliorando notevolmente, pertanto si vedono cantieri quasi ovunque.\nStrade.\nCluj \u00e8 un importante nodo stradale dove si congiungono due assi europei: l'asse est-ovest (E60, A3) e l'asse nord-sud (E81 da Muka\u010devo a Bucarest).\nIn citt\u00e0 il servizio urbano \u00e8 svolto dalla RATUC, acronimo di \"Regia Autonoma de Transport Urban de Calatori\", che gestisce 43 linee, suddivise in 34 autolinee, 3 tramvie e 6 filovie che operano su una rete stradale di circa 500 chilometri (mentre la citt\u00e0 ha una rete stradale di circa 700 chilometri). Alla fine del 2009 la rete stradale era in piena espansione in seguito all'edificazione di due nuovi quartieri residenziali.\nFerrovie.\nLe linee ferroviarie che servono la citt\u00e0 sono gestite dalla CFR. La citt\u00e0 \u00e8 raggiunta da tre delle principali linee ferroviarie del Paese: Cluj-Bucarest, Cluj-Budapest e Ia\u0219i-Timi\u0219oara.\nAeroporti.\nL'Aeroporto di Cluj-Napoca-Avram Iancu (CLJ), quarto in Romania per numero di passeggeri alla fine del 2009, si trova a circa 9 chilometri a est della piazza centrale. I voli di linea legano Cluj a una trentina di citt\u00e0 di circa dieci paesi europei.\nAmministrazione.\nCapoluogo del distretto di Cluj e della regione economica del nord-ovest, Cluj \u00e8 anche un importante centro giudiziario e militare. Dal 2012 \u00e8 sindaco Emil Boc del Partito Liberale Democratico\nZona metropolitana.\nNel dicembre 2008 \u00e8 stata costituita la zona metropolitana, che comprende oltre alla citt\u00e0 anche 16 comuni limitrofi, con l'obiettivo di migliorare lo sviluppo economico della zona\nSuddivisione amministrativa.\nLa citt\u00e0 \u00e8 divisa in quartieri (\"cartier\" in rumeno) che eleggono un proprio consiglio. Fino al 2005 c'erano 16 quartieri, successivamente, a seguito dell'edificazione di nuovi spazi, sono diventati 23.\nGemellaggi.\nCluj Napoca \u00e8 gemellata con le seguenti citt\u00e0:\nSport.\nHanno sede a Cluj-Napoca le squadre di calcio del CFR Cluj e dell'U Cluj, nonch\u00e9 la CFF Olimpia Cluj, tra le pi\u00f9 titolate del campionato rumeno di calcio femminile e che ha rappresentato in pi\u00f9 occasioni la federazione calcistica della Romania nella UEFA Women's Champions League.\nNel 2017 Cluj-Napoca ha ospitato il gruppo C dell'Eurobasket 2017, con squadre come Spagna e Croazia.\nLa locale squadra di football americano, i Cluj Crusaders, ha vinto 2 volte il RoBowl."}
{"id": "1363365", "revid": "72880653", "url": "https://it.wikipedia.org/wiki?curid=1363365", "title": "Regione Basilicata", "text": ""}
{"id": "1363370", "revid": "73019873", "url": "https://it.wikipedia.org/wiki?curid=1363370", "title": "Regione Emilia-Romagna", "text": ""}
{"id": "1363375", "revid": "1342115", "url": "https://it.wikipedia.org/wiki?curid=1363375", "title": "Salvatore Miceli (politico)", "text": "Biografia.\nCandidato alle elezioni politiche del 1972, risulta il primo dei non eletti del Partito Socialista Italiano in Sicilia, entra poi alla Camera dei Deputati il 26 settembre 1974 subentrando al posto del deputato Armando Cascio. Iscritto al gruppo parlamentare del PSI, fu componente della VI Commissione (Finanze e Tesoro) dal 30 settembre 1974 al 26 febbraio 1975 e della XIII Commissione (Lavoro e Previdenza Sociale) dal 26 febbraio 1975 al 4 luglio 1976. Segretario provinciale del Partito Socialista Italiano della Provincia di Siracusa, \u00e8 stato sindaco di Canicattini Bagni."}
{"id": "1363381", "revid": "75411617", "url": "https://it.wikipedia.org/wiki?curid=1363381", "title": "Regione Molise", "text": ""}
{"id": "1363383", "revid": "86898096", "url": "https://it.wikipedia.org/wiki?curid=1363383", "title": "Regione Marche", "text": ""}
{"id": "1363384", "revid": "585241", "url": "https://it.wikipedia.org/wiki?curid=1363384", "title": "Irenologia", "text": ""}
{"id": "1363389", "revid": "3732", "url": "https://it.wikipedia.org/wiki?curid=1363389", "title": "Davide Mazzanti", "text": "Biografia.\nIscritto inizialmente alla facolt\u00e0 di ingegneria elettronica all'Universit\u00e0 di Urbino, gioca per alcuni anni nella Libertas Marotta, dove riesce a raggiungere la Serie C del Campionato italiano di pallavolo maschile. Nel 1997 incontra Angelo Lorenzetti, allora commissario tecnico della nazionale juniores maschile: dopo aver assistito agli allenamenti della nazionale Under-20 si convince a intraprendere la carriera di allenatore e si iscrive all'ISEF.\nCarriera.\nHa mosso i primi passi come allenatore allenando le squadre giovanili della Volleyball Mondolfo (1997-2001) e Libertas Marotta (2001-2002). Nella stagione 2002-2003 ha svolto il ruolo di secondo allenatore in A2 sulla panchina del , mentre l'anno successivo ha preso la guida della Star Falconara in B1 (2003-2005).\nAl 2005 risale il primo contatto con la nazionale femminile italiana, un rapporto in qualit\u00e0 di componente dello staff tecnico che si \u00e8 protratto sino al 2012, partecipando sia ai Giochi Olimpici di sia a quelli di .\nA livello di club nella stagione 2005-2006 ha esordito da secondo in A1 con per poi sedersi sulla panchina della (2006-2007). Nel biennio seguente (2007-2009) ha ricoperto il ruolo di secondo a . Una volta conclusa l\u2019esperienza orobica \u00e8 stato nominato allenatore del gruppo juniores del (2009-2010).\nL\u2019anno successivo ha fatto ritorno a Bergamo, esordendo da primo allenatore in A1 e nelle due stagioni (2010-2012) alla guida della formazione lombarda ha ottenuto la vittoria dello Scudetto 2010-11 e della Supercoppa italiana 2011. Dopo una breve parentesi sulla panchina del di Piacenza, nel 2013 \u00e8 stato nominato responsabile del Club Italia e allo stesso tempo ha guidato la nazionale juniores azzurra (2012-2014).\nSuccessivamente si \u00e8 seduto sulla panchina di , arrivo che ha coinciso con la vittoria dello Scudetto 2014-15. Stesso risultato Mazzanti lo ha raggiunto il campionato successivo con l' di Conegliano, vincendo inoltre la Supercoppa italiana 2016 e la Coppa Italia 2016-17.\nAll\u2019esordio sulla panchina italiana Mazzanti ha condotto le azzurre alla qualificazione al campionato mondiale 2018. Frattanto nel World Grand Prix 2017 ha ottenuto un secondo posto, eguagliando il miglior risultato dell'Italia nella manifestazione. Nello stesso anno, al campionato europeo disputato in Georgia e Azerbaijan, ha ottenuto un quinto posto.\nNel 2018, alla prima edizione della Volleyball Nations League si \u00e8 classificato ottavo con la nazionale. Nello stesso anno, al suo primo mondiale sulla panchina azzurra ha guidato l'Italia alla conquista della medaglia d'argento, secondo risultato di sempre dopo l'oro dell'edizione 2002: con un bilancio di 11 vittorie e due sole sconfitte la nazionale tricolore in Giappone si \u00e8 arresa solo in finale alla .\nNella stagione 2019 ha condotto l'Italia alla \"final six\" della Volleyball Nations League, chiudendo al sesto posto. Nel mese di agosto ha centrato l'obiettivo dell'anno, la qualificazione ai Giochi Olimpici di , chiudendo al primo posto il torneo preolimpico di Catania. Nel campionato europeo 2019, svoltosi per la prima volta in quattro nazioni differenti, riporta la nazionale tricolore sul podio continentale, grazie alla vittoria contro la nella finale per il terzo posto, disputatasi ad Ankara.\nNell'ottobre 2020 torna a guidare un club, subentrando a stagione in corso sulla panchina della . Nel suo unico campionato in Umbria, in cui ritrova ai propri ordini anche la moglie Serena Ortolani, Mazzanti porta per la prima volta la societ\u00e0 perugina ai play-off scudetto, uscendo ai quarti di finale contro la .\nNell'estate seguente, ai Giochi Olimpici di (posticipati per la pandemia di COVID-19) l'Italia conclude dietro gli Stati Uniti il girone eliminatorio e si arrende ai quarti di finali contro la Serbia. Nel settembre dello stesso anno Mazzanti vince il primo titolo alla guida della nazionale, aggiudicandosi la finale di Belgrado del campionato europeo 2021 contro le padrone di casa serbe."}
{"id": "1363396", "revid": "2209726", "url": "https://it.wikipedia.org/wiki?curid=1363396", "title": "Live in Japan (Primal Scream)", "text": "Live in Japan \u00e8 un album dal vivo del gruppo musicale britannico Primal Scream, pubblicato nel 2003 solo per il mercato giapponese."}
{"id": "1363402", "revid": "98077", "url": "https://it.wikipedia.org/wiki?curid=1363402", "title": "S. Felice sul Panaro", "text": ""}
{"id": "1363404", "revid": "729019", "url": "https://it.wikipedia.org/wiki?curid=1363404", "title": "NGC 6939", "text": "NGC 6939 \u00e8 un ammasso aperto visibile nella costellazione di Cefeo.\nOsservazione.\n\u00c8 visibile 1,5 gradi a sudovest della stella ; si tratta di un piccolo ammasso le cui due stelle principali, che brillano di decima magnitudine, sono poste ai vertici di nordovest e sudest dell'oggetto, mentre le componenti centrali sono di magnitudine a partire dalla 12. Un binocolo 10x50 \u00e8 sufficiente per scorgerlo ma permette di intravedere solo una leggera chiazza chiara; con un telescopio di 100mm di apertura appare invece gi\u00e0 in massima parte risolto, mentre con uno strumento da 200mm si contano diverse decine di stelle fino alla magnitudine 14 e nessuna nebulosit\u00e0 apparente di fondo.\nLa declinazione molto settentrionale di quest'ammasso favorisce notevolmente gli osservatori dell'emisfero nord; dalle regioni boreali si presenta estremamente alto nel cielo nelle notti d'estate, mentre dall'emisfero australe resta sempre molto basso e nelle regioni lontane dai tropici non \u00e8 osservabile. Il periodo migliore per la sua osservazione nel cielo serale \u00e8 quello compreso fra giugno e novembre.\nStoria delle osservazioni.\nNGC 6939 venne individuato per la prima volta da William Herschel nel 1798, attraverso un telescopio riflettore da 18,7\u00a0pollici; il figlio John Herschel lo inser\u00ec nel General Catalogue of Nebulae and Clusters col numero 2083.\nCaratteristiche.\nNGC 6939 \u00e8 un ammasso piuttosto evoluto situato ad una latitudine galattica piuttosto elevata; la sua distanza \u00e8 stimata sui 1185\u00a0parsec (3860 anni luce) e ricade cos\u00ec all'interno del Braccio di Orione, in corrispondenza di una regione molto ricca di nubi molecolari per via della presenza della Fenditura del Cigno. La sua distanza dal centro della Via Lattea \u00e8 stimata sui 9700\u00a0parsec.\nLa sua et\u00e0, determinata tramite studi fotometrici e probabilmente compresa fra 1,0 e 1,3 miliardi di anni, lo rende un ammasso piuttosto vecchio, anche se non fra i pi\u00f9 vecchi conosciuti; al suo interno sono state rilevate evidenze che alcune delle sue componenti possano essere stelle doppie. Poche delle sue componenti sono state identificate come stelle variabili: ne sono infatti note soltanto sei fra le giganti rosse, due delle quali sono variabili a eclisse del tipo Algol e una del tipo W Ursae Majoris, quest'ultima nota come V466\u00a0Cephei."}
{"id": "1363425", "revid": "1305772", "url": "https://it.wikipedia.org/wiki?curid=1363425", "title": "Polizia di frontiera", "text": "La polizia di frontiera \u00e8 un servizio ed una specialit\u00e0 di polizia consistente nel controllo di chi transita presso un varco di confine nazionale e nella tenuta in sicurezza della relativa frontiera.\nDescrizione generale.\nGeneralmente il servizio si affianca in genere ad attivit\u00e0 militari di difesa dei confini territoriali nazionali, ed in alcuni paesi gli stessi enti gestiscono l'insieme delle attivit\u00e0; l'attivit\u00e0 si affianca inoltre a generici compiti di dogana, sebbene in questo caso lo stralcio della competenza in favore di enti o corpi specializzati sia pi\u00f9 frequente. In genere, per\u00f2, i corpi di polizia preposti alle frontiere hanno competenze di polizia giudiziaria sufficienti a coprire tutte le fattispecie previste dal diritto penale e non \u00e8 raro il caso di deleghe anche di mero fatto per talune funzioni.\nNel passaggio fra le diverse giurisdizioni internazionali va quindi assicurata la regolarit\u00e0 del transito dell'eventuale personale armato che accompagna a titolo di scorta il soggetto protetto, cos\u00ec come ovviamente delle armi e delle tecnologie trasferite con questo.\nRequisiti del personale.\nIl personale addetto a compiti di polizia di frontiera deve avere adeguata competenza in materia di diritto internazionale, segnatamente sugli ordinamenti dei paesi eventualmente confinanti, di diritto tributario e di diritto amministrativo in genere.\nPer quanto attiene alla frontiera aerea, da alcuni decenni si richiedono nozioni sulle tecniche operative di contrasto al terrorismo (sono gi\u00e0 molti ormai, infatti, gli atti di terrorismo perpetrati all'interno di scali o su aeromobili).\nLo sconfinamento.\nIl personale della polizia di frontiera, specialmente di quella terrestre, nell'adempimento dei propri compiti d'istituto pu\u00f2 trovarsi costretto ad introdursi nel territorio dello Stato limitrofo. Ci\u00f2 pu\u00f2 accadere ad esempio nel protrarsi dell'inseguimento di catturandi i quali oltrepassino il confine.\nAccordi bilaterali o trattati di pi\u00f9 vasto respiro prevedono in genere queste eventualit\u00e0, accordando all'inseguitore la facolt\u00e0 di proseguire con ragionevoli limitazioni l'inseguimento, per lo pi\u00f9 condizionando tale facolt\u00e0 a determinate condizioni di flagranza e nel principio generale di collaborazione fra gli enti omologhi dei paesi interessati e di subordinazione alla forza domestica. Ci\u00f2 costituisce un'eccezione rispetto al principio generale per il quale \u00e8 vietato alle forze armate di entrare in armi in paesi stranieri.\nPer ragioni di praticit\u00e0, in genere i valichi bilaterali dispongono di una zona neutrale, detta \"terra di nessuno\", che consente di risolvere la maggior parte dei casi concreti dando il tempo agli operatori del paese ricevente di organizzarsi per il trattamento cui sottoporre chi sconfina. Lo sconfinamento non autorizzato \u00e8 in molte legislazioni causa legittima di uso delle armi da parte degli operatori di polizia.\nAttivit\u00e0.\nIl controllo dei viaggiatori.\nIl controllo frontaliero dei viaggiatori fornisce la verifica della regolarit\u00e0 dei transiti dei viaggiatori sotto diversi aspetti.\nSotto l'aspetto dell'emigrazione e dell'immigrazione, si verifica che i viaggiatori posseggano i requisiti soggettivi per il transito, ma anche che non vi siano condizioni ostative all'ingresso nel paese di destinazione. Sono in genere richiesti per l'ingresso in un paese documenti di accreditamento del paese d'origine riconosciuti in quello di destino: \u00e8 fra questi il passaporto, cui a volte \u00e8 necessario affiancare uno specifico visto e che ha proprio la funzione di garantire che il paese di origine non ha impedimenti da opporre al trasferimento, oppure la carta d'identit\u00e0, sufficiente ad esempio per l'espatrio tra i paesi dell'Unione europea.\nPossono ostare all'espatrio motivi legati al diritto penale (dalla sottoposizione a misure cautelari e di sicurezza, ad esempio per pendenza di giudizio), al diritto di famiglia (obblighi di mantenimento oppure, per i minori, assenza del consenso degli esercenti la patria potest\u00e0), o ad altre norme interne. E possono esserci ragioni di ordine politico ad impedire ingresso od uscita del viaggiatore, raramente generalizzati, pi\u00f9 spesso per provenienze o destinazioni fra due o pi\u00f9 specifici paesi.\nI varchi di frontiera sono anche un importante punto di controllo per il rintraccio di persone ricercate; le polizie di stati aderenti ad organizzazioni internazionali, come ad esempio l'Interpol, eseguono la cattura di soggetti per i quali siano stati spiccati mandati che i rispettivi ordinamenti considerano mutuamente vincolanti. La polizia di frontiera \u00e8 inoltre addetta all'esecuzione di operazioni di estradizione e sovrintende ad alcune operazioni relative alla richiesta ed eventuale concessione dell'asilo politico.\nIl controllo delle merci.\nRispondente classicamente a funzioni doganali o daziarie, il controllo delle merci fornisce la verifica della regolarit\u00e0 delle importazioni e delle esportazioni di merci.\nSulle importazioni si applica la tutela dell'ordinamento avverso l'introduzione nel paese di materie non consentite; sono fra queste principalmente la droga e le armi, ma ve ne sono di molti generi. In tempi recenti si \u00e8, ad esempio, accresciuta l'esigenza di controllare il traffico di materiali radioattivi, di pietre preziose, di organi umani o di animali protetti.\nSulle esportazioni si verifica invece che quanto esce dal paese possa legittimamente essere trasferito. Per l'Italia, ad esempio, \u00e8 di crescente rilievo il contrasto al traffico di opere d'arte, di provenienza furtiva o comunque ricadenti nella normativa di tutela nazionale. Un elemento di decrescente attenzione, ma tuttavia sempre presente, \u00e8 rappresentato invece dall'esportazione di informazioni e documenti riguardanti la sicurezza nazionale; la funzione di controspionaggio resta uno dei compiti pi\u00f9 delicati della polizia di frontiera.\nSulle esportazioni consentite si verifica l'eventuale disciplina premiale che molti ordinamenti attribuiscono a quei soggetti che esportano per commercio.\nLa diversa imposizione fiscale fra paesi confinanti (nel caso di frontiere marittime o aeree, per\u00f2, sono confinanti tutti i paesi dai quali sia possibile rispettivamente provenire ed introdursi), pu\u00f2 rendere di particolare criticit\u00e0 la verifica di eventuali tentativi di elusione o vera e propria evasione di obblighi tributari.\nNel mondo.\nNell'Unione europea gli accordi di Schengen, che hanno eliminato sistematici controlli ai confini dei paesi aderenti all'Area Schengen, non hanno tuttavia soppresso i corpi/specialit\u00e0 di polizia di frontiera. A fini di coordinamento, sono stati riconosciuti alcuni corpi nazionali legittimati alle funzioni di polizia di frontiera:\nAfghanistan.\nIn Afghanistan la polizia di frontiera presidia la frontiera terrestre e assume particolare rilevanza nella provincia di Herat, per via dell'importante confine con l'Iran.\nItalia.\nIn Italia la polizia di frontiera dipende dal Dipartimento della pubblica sicurezza ed in particolare dalla Direzione centrale della polizia dell'immigrazione e delle frontiere. SI hanno servizi di:\nRomania.\nIn Romania la polizia di frontiera \u00e8 una struttura del Ministero dell'amministrazione e dell'interno rumeno, responsabile della sicurezza delle frontiere e il controllo dei passaporti ai valichi della frontiera, aeroporti e porti.\nRussia.\nIn Russia la polizia di frontiera \u00e8 una componente del Federal'naja Slu\u017eba Bezopasnosti incaricata del pattugliamento dei confini della Federazione russa.\nStati Uniti d'America.\nNegli Stati Uniti la polizia di frontiera dipende dal Customs and Border Protection (CBP), componente del Department of Homeland Security (DHS). La sua missione \u00e8 quella di individuare e prevenire l'arrivo di immigrati clandestini, terroristi o armi negli Stati Uniti, e prevenire il traffico illegale di persone e il contrabbando."}
{"id": "1363430", "revid": "767487", "url": "https://it.wikipedia.org/wiki?curid=1363430", "title": "Notte d'estate con profilo greco, occhi a mandorla e odore di basilico", "text": "Notte d'estate con profilo greco, occhi a mandorla e odore di basilico \u00e8 un film del 1986 diretto da Lina Wertm\u00fcller con protagonisti Mariangela Melato e Michele Placido.\nTrama.\nUna facoltosa manager lombarda, Fulvia Block, rapisce Beppe Catan\u00eca, un irsuto siculo-sardo specialista in sequestri, e lo tiene in catene in attesa del vertiginoso riscatto preteso di 100 miliardi. L'intraprendente signora finisce per\u00f2 con accendersi di desiderio per il selvaggio prigioniero, sorvegliato a vista da una telecamera, riducendosi a trascorrere con lui, incatenato e bendato un'intera notte di sfrenata passione. Estorto infine il riscatto, mentre Fulvia si complimenta del successo con Turi Cantalamessa, il suo imbranato aiutante ex agente CIA aggancia l'automobile su cui viaggia ad un carro attrezzi: \u00e8 il contro-rapimento ideato dal bandito, di cui la donna, dopo la furiosa esperienza passionale della notte d'estate, cade ora volentieri in balia, accettando di variare nei soli dettagli lo spregiudicato gioco delle parti."}
{"id": "1363432", "revid": "14691", "url": "https://it.wikipedia.org/wiki?curid=1363432", "title": "Fantail", "text": ""}
{"id": "1363436", "revid": "287204", "url": "https://it.wikipedia.org/wiki?curid=1363436", "title": "Oberaden", "text": "Il campo militare romano di Oberaden si trova nella frazione della citt\u00e0 tedesca di Bergkamen (Kreis Unna). Fa parte di una serie di fortificazioni realizzate all'epoca di Augusto, ai fini dell'occupazione della Germania e della sua trasformazione in provincia romana.\nStoria.\nDalle campagne di Druso a quelle di Germanico (12 a.C. - 16 d.C.).\nIl momento della fondazione del campo \u00e8 suggerito da Cassio Dione in relazione alla campagna di occupazione della Germania, dell'anno 11 a.C. da parte di Druso. La fine del suo utilizzo potrebbe essere avvenuto pochi anni pi\u00f9 tardi, attorno al 9-8 a.C., a vantaggio del vicino accampamento militare di Haltern.\nIl campo potrebbe essere stato utilizzato anche nel corso delle campagne di Germanico del 14-16.\nGli scavi archeologici.\nIl primo ritrovamento archeologico risale al 1905, quando un parroco, un certo Otto Prein, trov\u00f2 nel terreno i primi reperti archeologici di et\u00e0 augustea, non molto distante dal pi\u00f9 piccolo campo militare romano di Beckinghausen. L'anno successivo gli scavi continuarono sotto la direzione del professore Gerhard Kropatschek, fino al 1914.\nA seguito di tutta una serie di nuove e pi\u00f9 ampie campagne di scavi, condotte negli anni 1937 e 1938 sotto la direzione di Christoph Albrecht, negli anni 1962/1963 e dal 1976, fu messo in luce il perimetro dell'accampamento romano (di circa 2,7\u00a0km), per met\u00e0 a forma di rettangolo e per met\u00e0 di ottagono, che copriva ben 56 ettari (840x680 metri), non molto lontano dal basso corso del fiume Lippe.\nQuesto campo faceva parte di tutta una serie di forti ausiliari e legionari lungo il corso di questo affluente del Reno, insieme a: Holsterhausen, Haltern, Beckinghausen e Anreppen.\nIl perimetro era costituito da un agger di terra, da un fossato largo 4-5 metri e profondo 2-3 metri, una palizzata di legno, tipica dell'et\u00e0 augustea ed una serie di torri distanziate tra loro ad intervalli di circa 25 metri.\nSono state poi identificate all'interno del grande perimetro del campo diverse ed importanti strutture come: le abitazioni dei centurioni di fronte alla palizzata in legno, l'abitazione del comandante (il \"Praetorium\" di 41 x 59 metri), la \"Via principalis\", i \"Principia\" (di 94 x 103 metri), le abitazioni dei Tribuni e del Legato (di 39 x 29 metri e 36 x 17,5 Meter), oltre ad altri edifici minori.\nAnche in questo campo furono ritrovati alcuni reperti militari (come una spada, il \"gladio\" legionario, in legno da esercitazione; i \"pilum\" ovvero i giavellotti dei legionari, lame di pugnali, piombini per fionda, punte di freccia), monete, e diverse \"Phalerae\" (collane), ecc., certamente non numerosi come ad Haltern.\nL'ampia superficie del campo di Oberaden induce a credere che vi potessero essere ospitate fino a 2-3 legioni e contingenti di Auxilia.\nBibliografia.\nCassio Dione Cocceiano, \"Storia romana\", LIV, 33."}
{"id": "1363442", "revid": "187", "url": "https://it.wikipedia.org/wiki?curid=1363442", "title": "Normativa", "text": ""}
{"id": "1363448", "revid": "767487", "url": "https://it.wikipedia.org/wiki?curid=1363448", "title": "Un complicato intrigo di donne, vicoli e delitti", "text": "Un complicato intrigo di donne, vicoli e delitti \u00e8 un film del 1986 diretto da Lina Wertm\u00fcller.\nTrama.\nUn'ex prostituta, che gestisce un'equivoca pensioncina in un basso di Napoli, rimane ferita in un agguato nel quale muore un malavitoso. La donna non ha visto nulla, ma quando anche il figlio, un ragazzino di appena dieci anni, viene coinvolto nel giro dei piccoli spacciatori e consumatori di droga, la donna decide di scoprire la verit\u00e0: i mandanti della lunga catena di delitti non sono boss della camorra, ma un gruppo di madri-coraggio, decise a salvare i propri figli dalla droga.\nProduzione.\nIl fu prodotto dall'Italian International Film in co-produzione con la Cannon Tuschinski Film Distribution.\nLe coreografie del film furono curate da Daniel Ezralow.\nCuriosit\u00e0.\nInizialmente il film era stato intitolato \"Pizza e core\" e la protagonista doveva essere Lina Sastri, attrice molto attiva nel cinema di quel periodo, che per\u00f2 rinunci\u00f2.\nLa colonna sonora include il brano dal titolo Fantanasia, scritto da Vito Mercurio e Corrado Sfogli e inciso nel cd \"Storie di Fantanasia\" della Nuova Compagnia di Canto Popolare."}
{"id": "1363450", "revid": "109772379", "url": "https://it.wikipedia.org/wiki?curid=1363450", "title": "Syd Mead", "text": "Biografia.\nAppartenente a una categoria di \"concept artist\" solitamente definiti \"futuristi visuali\", divenne noto per le opere create come concept artist in numerosi film di fantascienza prodotti negli anni ottanta e novanta. Tra i titoli pi\u00f9 celebri in cui ha lavorato si ricordano \"Blade Runner\", \"Tron\", \"Aliens - Scontro finale\" ed il primo film di \"Star Trek\". Nel 1998 \u00e8 stato chiamato dal regista di animazione giapponese Yoshiyuki Tomino, per realizzare la parte concettuale del \"mecha design\" della serie \"Turn A Gundam\". Fu inoltre autore di diversi libri e titolare della Syd Mead Inc. Insieme ai colleghi Ron Cobb e Chris Foss, pu\u00f2 essere considerato tra i pi\u00f9 illustri futuristi visuali di sempre."}
{"id": "1363454", "revid": "599013", "url": "https://it.wikipedia.org/wiki?curid=1363454", "title": "Dwg", "text": ""}
{"id": "1363467", "revid": "74415", "url": "https://it.wikipedia.org/wiki?curid=1363467", "title": "Locomotiva D.345", "text": ""}
{"id": "1363469", "revid": "287204", "url": "https://it.wikipedia.org/wiki?curid=1363469", "title": "Loison (Mosa)", "text": "Loison \u00e8 un comune francese di 102 abitanti situato nel dipartimento della Mosa nella regione del Grand Est."}
{"id": "1363470", "revid": "228587", "url": "https://it.wikipedia.org/wiki?curid=1363470", "title": "Drive", "text": ""}
{"id": "1363473", "revid": "174925", "url": "https://it.wikipedia.org/wiki?curid=1363473", "title": "Reticolociti", "text": ""}
{"id": "1363484", "revid": "446353", "url": "https://it.wikipedia.org/wiki?curid=1363484", "title": "Quattro cantoni", "text": "I quattro cantoni \u00e8 un gioco da bambini tradizionale; lo si gioca in genere all'aperto o in una stanza abbastanza grande, bisogna essere almeno in cinque.\nRegole.\nUn giocatore, scelto in genere a caso, \"sta nel mezzo\". Mentre gli altri stanno nei \"quattro cantoni\" o angoli dello spazio di gioco che \u00e8 pi\u00f9 o meno un quadrato. Lo scopo del gioco \u00e8 scambiarsi di posto occupando il cantone libero senza farsi anticipare da chi sta nel mezzo. Chi rimane senza angolo sta nel mezzo. Se i giocatori sono molti sono possibili varianti aumentando il numero dei cantoni e anche quanti stanno nel mezzo."}
{"id": "1363499", "revid": "2156201", "url": "https://it.wikipedia.org/wiki?curid=1363499", "title": "Nicola Cassio", "text": "Stileliberista specializzato soprattutto nella staffetta 4\u00d7200\u00a0m, dove con la nazionale ha ottenuto i maggiori successi e in Italia ha vinto tutti i campionati nazionali dal 2005 ai campionati primaverili del 2010.\nNella staffetta 4\u00d7200 ha vinto, oltre ai campionati italiani, dove ha vinto 17 ori, 12 argenti e 5 bronzi, 1 oro ai Giochi del Mediterraneo (Pescara, 2009), 1 oro ai mondiali in vasca corta a Shangai nel 2006, 2 ori nei campionati europei, a Budapest nel 2006 ed a Eindhoven nei Paesi Bassi nel 2008 ed un oro alle Universiadi di Smirna (Turchia) nel 2005.\nNelle gare di stile libero 200 metri ha vinto 2 ori ai Campionati Italiani: uno negli estivi del 2006 ed uno nei primaverili del 2008. \nNello stile libero 400 metri ha vinto un oro ai Campionati Italiani invernali del 2005, oltre ad un argento ai campionati giovanili europei di Glasgow nel 2003.\nHa vinto anche un oro alla staffetta 4\u00d7100 stile libero, ai Campionati Italiani estivi del 2009 e 2 nella staffetta Mista 4\u00d7 100 ai Campionati Italiani estivi del 2007 e a quelli primaverili del 2008. \nNel 2021 si \u00e8 candidato per il consiglio comunale di Trieste a sostegno del candidato sindaco di centrosinistra Francesco Russo con la Lista Russo - Punto Franco, senza venire eletto. \nPalmar\u00e8s.\nCampionati italiani.\n3 titoli individuali e 14 in staffette, cos\u00ec ripartiti:\n\"nd = non disputata\""}
{"id": "1363506", "revid": "158286", "url": "https://it.wikipedia.org/wiki?curid=1363506", "title": "Chiesa di Santa Maria in Canonica (Colle Val d'Elsa)", "text": ""}
{"id": "1363518", "revid": "486946", "url": "https://it.wikipedia.org/wiki?curid=1363518", "title": "Gonieolis typica", "text": ""}
{"id": "1363519", "revid": "149485", "url": "https://it.wikipedia.org/wiki?curid=1363519", "title": "Alessandro Calvi", "text": "Carriera.\nStileliberista specializzato nelle distanze pi\u00f9 brevi (50 e 100 metri) e ottimo staffettista, si \u00e8 messo in luce nel 2003 vincendo i suoi primi titoli italiani: l'anno successivo \u00e8 stato convocato agli europei di Madrid di maggio dove ha nuotato in batteria con la staffetta 4\u00d7100\u00a0m stile libero che ha poi vinto l'oro nella finale. Tre mesi dopo nuotato ancora in batteria con la 4\u00d7100\u00a0m ai Giochi Olimpici di Atene, contribuendo alla qualificazione in finale dove poi \u00e8 arrivata quarta.\nLa stagione in vasca corta 2004 - 2005 lo ha visto in dicembre partecipare agli europei in vasca da 25 metri: finalista nella gara individuale dei 100\u00a0m, con Lorenzo Vismara, Michele Scarica e Giacomo Vassanelli \u00e8 arrivato primo in finale nella staffetta 4\u00d750\u00a0m stile libero, ma sono stati squalificati per la partenza anticipata proprio di Alessandro. Nel luglio 2005 ai mondiali di Montr\u00e9al con la 4\u00d7100\u00a0m ha fallito la qualificazione per la finale classificandosi nona in batteria; ad agosto alle universiadi di Smirne ha vinto il bronzo nei 100\u00a0m e l'oro con la 4\u00d7200\u00a0m.\nNel dicembre 2005 ha partecipato agli europei in vasca corta di Trieste, quindi nell'aprile successivo \u00e8 stato convocato per i campionati mondiali di Shanghai, dove \u00e8 arrivato in finale nei 100\u00a0m e con Klaus Lanzarini, Christian Galenda e Filippo Magnini ha vinto la medaglia d'oro nella staffetta 4\u00d7100\u00a0m stile libero. A fine luglio agli europei di Budapest ha vinto ancora l'oro con la 4\u00d7100\u00a0m composta da lui, Galenda, Vismara e Magnini. Il successo di Alessandro con la staffetta \u00e8 proseguito anche nel 2007, quando a marzo a Melbourne per i campionati mondiali con Massimiliano Rosolino, Galenda e Magnini \u00e8 arrivata seconda in finale preceduta dagli Stati Uniti.\nAnche nel 2008 \u00e8 stato molto impegnato con la nazionale: ha iniziato in marzo agli europei (spostati in quel mese per potersi preparare meglio per i giochi olimpici) vincendo ancora con Rosolino, Galenda e Magnini l'argento nella 4\u00d7100\u00a0m stile libero. Un mese dopo ha partecipato ai mondiali in vasca da 25 metri arrivando quarto con Galenda, Michele Santucci e Magnini nella 4\u00d7100\u00a0m e nuotando le batterie delle 4 \u00d7 200\u00a0m qualificandola per la finale in cui \u00e8 arrivata terza. Ad agosto \u00e8 stato convocato per i suoi secondi Giochi Olimpici a Pechino: la 4\u00d7100\u00a0m con Galenda, Marco Belotti e Magnini \u00e8 arrivata quarta sia in batteria che nella finale.\n\u00c8 salito ancora sul podio nel dicembre 2008 agli europei in vasca corta di Fiume nella 4\u00d750\u00a0m stile libero arrivata seconda, piazzamento che ha ripetuto nell'estate del 2009 ai giochi del Mediterraneo di Pescara nella 4\u00d7100\u00a0m. Poche settimane dopo \u00e8 stato convocato per i campionati del mondio di Roma dove la 4\u00d7100\u00a0m stile libero \u00e8 arrivata quinta in finale, composta da lui, Galenda, Marco Orsi e Magnini.\nPalmar\u00e8s.\nCampionati italiani.\n8 titoli individuali e 13 in staffette, cos\u00ec ripartiti:\n\"nd = non disputata\""}
{"id": "1363524", "revid": "599013", "url": "https://it.wikipedia.org/wiki?curid=1363524", "title": "Phil Groeneveld", "text": "Carriera.\nCanadese di nascita, ma di origini olandesi, Groeneveld gioc\u00f2 per la maggior parte della sua carriera in Europa. Dapprima nella Ligue Magnus francese, con il OHC Paris-Viry, poi con il Rouen Hockey \u00c9lite 76. Nel 2000-01 vinse il premio di miglior portiere della lega.\nNel 2002-03 pass\u00f2 nei Paesi Bassi, ed anche l\u00ec si aggiudic\u00f2, nella sua prima stagione, il premio di miglior portiere. Perse poi l'intera stagione successiva per infortunio. Dopo un'ulteriore stagione ad Amsterdam, si guadagn\u00f2 la possibilit\u00e0 di indossare la maglia della Nazionale arancione (il primo impegno ufficiale fu la qualificazione olimpica per ).\nNella stagione 2005-06 approd\u00f2 in Italia, al Ritten Sport. Con gli altoatesini raggiunse la finale, persa per\u00f2 contro l'HCJ Milano Vipers. Dopo una breve parentesi in Canada, anche per la stagione 2006-07 rimase in Italia, ma con l'Alleghe Hockey. Coi bellunesi raggiunse la semifinale scudetto.\nDopo il termine di quella stagione, fu ingaggiato dall'Hockey Club Bolzano con i quali si aggiudic\u00f2 la Supercoppa e lo Scudetto.\nNel 2008 ritorn\u00f2 a giocare nelle file dell'Alleghe Hockey, ma per una sola stagione. Rimasto per un anno svincolato, chiuse la sua carriera con i canadesi degli Whitby Dunlops."}
{"id": "1363525", "revid": "141783", "url": "https://it.wikipedia.org/wiki?curid=1363525", "title": "Parrocchetto dal groppone rosso", "text": ""}
{"id": "1363527", "revid": "767487", "url": "https://it.wikipedia.org/wiki?curid=1363527", "title": "In God's Hands", "text": "In God's Hands \u00e8 una canzone pop scritta e prodotta da Nelly Furtado e Rick Nowels, per il terzo album della Furtado, \"Loose\".\nLa canzone parla della separazione della Furtado dal suo compagno Jasper Gahunia.\nPubblicazione.\nEsistono due diverse versioni della canzone, la album version e la versione Uk radio mix, che contiene suoni aggiuntivi.\nEsiste anche una versione in spagnolo della canzone, intitolata \"En Las Manos De Dios\", contenuta nella \"Loose (Limited Summer Edition)\" uscita in Germania nel luglio 2007."}
{"id": "1363528", "revid": "599013", "url": "https://it.wikipedia.org/wiki?curid=1363528", "title": "\u00c1rp\u00e1d Mih\u00e1ly", "text": "Carriera.\nMih\u00e1ly inizia la sua carriera sportiva nel 1999, negli USA, con i Sioux City Musketeers, gli anni successivi sono un'altalena tra AHL, UHL e ECHL.\nNel 2007 arriva per la prima volta in Europa e in Italia; qui gioca per l'Hockey Club Bolzano Foxes, con cui vince la Supercoppa italiana e lo scudetto. Dopo una sola stagione ha lasciato i biancorossi per ritornare in Romania, all'HC Csikszereda, squadra della sua citt\u00e0 natale.\nSi \u00e8 poi trasferito dopo una stagione all'Alba Vol\u00e1n Sz\u00e9kesfeh\u00e9rv\u00e1r, squadra ungherese che milita nel campionato austriaco. Con l'Alba Vol\u00e1n ha disputato cinque stagioni, raggiungendo per tre volte i play-off della EBEL e vincendo un campionato ungherese.\n\u00c8 poi tornato a giocare in una squadra rumena, l'ASC Corona Brasov.\nHa poi ottenuto la cittadinanza ungherese, e dal 2012 fa parte della nazionale magiara."}
{"id": "1363535", "revid": "110157", "url": "https://it.wikipedia.org/wiki?curid=1363535", "title": "San Bernardino (torrente)", "text": "San Bernardino \u00e8 un torrente italiano del Piemonte, immissario del lago Maggiore, interamente compreso nella provincia del Verbano-Cusio-Ossola.\nDeve il suo nome a un convento francescano intitolato a Bernardino da Siena, edificato nel 1483 e non pi\u00f9 esistente, che sorgeva in prossimit\u00e0 della foce del torrente tra Intra e Pallanza, nell'odierno comune di Verbania.\nIdrografia.\nNasce in Val Grande, dall'unione del rio Valgrande e del rio Pogallo (in localit\u00e0 Ponte Casletto); il suo bacino imbrifero corrisponde alla Val Grande ed alla val Pogallo ed il suo percorso, compreso quello dei suoi affluenti, \u00e8 contraddistinto da profonde forre ed orridi.\nSi immette nel lago Maggiore a Verbania, dove divide i centri abitati di Pallanza ed Intra. Attraversa i comuni di San Bernardino Verbano (che dal fiume prende il nome), Cossogno, Verbania.\nUsi industriali.\nIl fiume fu utilizzato fino all'inizio del XX secolo per il trasporto tramite fluitazione del legname tagliato in Val Grande e Val Pogallo, attivit\u00e0 praticata intensamente nei secoli passati.\nLe sue acque servirono anche per il procedimento di sbiancamento delle tele prodotte dalle vicine industrie tessili.\nIl San Bernardino fu utilizzato in passato sfruttando l'energia idrica per le fabbriche che sorgevano lungo il suo corso. \nNel 1892 a Cossogno fu costruita, su iniziativa di Carlo Sutermeister, industriale verbanese, la prima centrale idroelettrica d'Italia con distribuzione d'energia, che serviva, oltre alle fabbriche della zona, anche gli abitati di Intra, Pallanza ed altre localit\u00e0 limitrofe. In seguito fu costruita la centrale di Rovegro; attualmente sono tre gli impianti idroelettrici in funzione sul fiume.\nUsi ricreativi.\nDal punto di vista sportivo c'\u00e8 la possibilit\u00e0 di praticare la discesa di alcuni tratti in canoa fluviale.\nPer quanto riguarda l'aspetto puramente ricreativo, a dispetto della temperatura da torrente alpino, durante l'estate \u00e8 frequentato per la balneazione, specialmente in localit\u00e0 Santino. \n\u00c8 praticata la pesca, permessa solo per la \"trota fario\" ed al di fuori delle riserve del parco."}
{"id": "1363539", "revid": "670104", "url": "https://it.wikipedia.org/wiki?curid=1363539", "title": "Adam Russo", "text": "Carriera.\nClub.\n\u00c8 arrivato in Italia a 21 anni, nel 2003, messo sotto contratto dall'Asiago Hockey. Ha poi cambiato una squadra l'anno: Alleghe HC, HC Torino Bulls e HC Merano.\nCon la maglia degli altoatesini, Russo ha vinto nella stagione 2006-2007 il campionato di Serie A2, ma la squadra ha rinunciato alla promozione.\nNella stagione 2007-2008 Adam Russo ha giocato per la squadra dell'Hockey Club Bolzano, \"back-up\" di Phil Groeneveld. Dopo una sola stagione, e dopo aver partecipato ai mondiali 2008 con la maglia azzurra senza scendere mai sul ghiaccio, si \u00e8 accasato nel campionato francese, all'ASG Tours.\nDopo una stagione \u00e8 tornato in Nord America, ai Port Huron Icehawks, in IHL, dove ha raccolto 36 presenze con risultati tali da farsi mettere sotto contratto dagli Houston Aeros, squadra AHL. Il periodo di prova tuttavia non and\u00f2 bene, e, dopo aver terminato la stagione con gli Icehawks, Russo si accas\u00f2 ai Port Huron Icehawks in UHL.\nScomparsi gli Icehawks, all'inizio del 2010-2011 \u00e8 tornato per un mese in Italia, al SG Cortina, dove ha sostituito a gettone l'infortunato Ryan Munce, fino all'acquisto di Adam Munro. Ha poi proseguito la stagione in CHL con i Quad City Mallards, mentre per la stagione successiva \u00e8 rimasto nello stesso campionato, ma con i Wichita Thunder. Dal 2012 milita invece per gli Arizona Sundogs, altra squadra della CHL.\nNazionale.\nNel 2006 Russo esord\u00ec con la maglia della Nazionale, e due anni dopo prese parte ai Mondiali 2008, senza scendere sul ghiacchio. Dopo la vittoria nel torneo di Prima Divisione 2009 fu convocato anche per i mondiali di Germania 2010."}
{"id": "1363542", "revid": "834", "url": "https://it.wikipedia.org/wiki?curid=1363542", "title": "\u014cta", "text": ""}
{"id": "1363549", "revid": "729019", "url": "https://it.wikipedia.org/wiki?curid=1363549", "title": "EMG (azienda)", "text": "EMG, Inc. \u00e8 una societ\u00e0 californiana produttrice di pick-up per chitarra e bassi elettrici fondata nel 1976 e universalmente nota come EMG. L'acronimo sta per \"Electro-Magnetic Generator\" (ovvero \"Generatore Elettromagnetico\"). L'azienda era inizialmente chiamata \"Dirtywork Studios\", ma il nome venne cambiato nel 1976 in quello di \"Overlend\" ed infine in quello attuale nel 1983.\nL'azienda.\nNel tempo la EMG \u00e8 sicuramente divenuta la pi\u00f9 nota produttrice di pick-up per chitarra attivi (ovvero alimentati da una batteria, solitamente a 9 Volt) su scala mondiale. I pick-up EMG vengono tuttora installati di serie sui modelli di punta di aziende produttrici di chitarre come la ESP Guitars e la Jackson Guitars. Di norma i pick-up EMG attivi producono un segnale elettrico maggiore di quello generato dalla controparte passiva, a causa del preamplificatore interno ai pick-up stessi. Per questo motivo sono divenuti famosi per essere stati ampiamente usati da gruppi heavy metal e hard rock, in quanto un maggiore segnale in uscita dalla chitarra satura gli stadi di guadagno dell'amplificatore generando quel processo elettrico/musicale chiamato overdrive.\nLa EMG produce anche pick-up passivi come ad esempio la serie HZ, sebbene questa non abbia avuto un successo pari a quello della linea di magneti attivi. L'azienda costruisce anche una serie di strumentazione di controllo e di equalizzazione per i circuiti dei pick-up di chitarra e basso.\nProdotti.\nLa EMG presenta due distinte linee di prodotti: la EMG (serie standard), con le sue sottocategorie, e la EMG Select (il cui marchio recita \"Select, designed by EMG\").\nUn prodotto di punta dell'azienda \u00e8 il set EMG DG-20, dove DG sta per David Gilmour, chitarrista dei Pink Floyd, che li ha utilizzati per due tour (\"Delicate Sound of Thunder\" e \"Pulse\") e relativi album. Il set DG-20 \u00e8 composto da un battipenna perlato, tre EMG SA single coil Pick-up, un controllo EXG (enfatizza alti e bassi) ed da un controllo SPC (boost toni medi)."}
{"id": "1363553", "revid": "78273", "url": "https://it.wikipedia.org/wiki?curid=1363553", "title": "Borgo di Gaeta", "text": ""}
{"id": "1363555", "revid": "1924342", "url": "https://it.wikipedia.org/wiki?curid=1363555", "title": "Te busqu\u00e9", "text": "Te busqu\u00e9 \u00e8 una canzone pop scritta dalla cantante canadese Nelly Furtado e dai musicisti colombiani Juanes e Lester Mendez, per il terzo album della Furtado, \"Loose\". \u00c8 cantata con Juanes ed \u00e8 stata pubblicata come primo singolo in Spagna e come quarto in America Latina nel 2006. Nel luglio 2007 \u00e8 stata pubblicata come quinto singolo in Olanda e Germania.\n\u00c8 stata pubblicata in Spagna come primo singolo dell'album nel 2006, poich\u00e9 in Spagna il genere Hip-Hop/R&amp;B molto presente dell'album della Furtado e che caratterizza i singoli pubblicati negli altri paesi non \u00e8 molto apprezzato\nLa canzone \u00e8 stata pubblicat come secondo singolo anche in Cile, dove ha raggiunto la posizione numero 20.\n\u00c8 stato l'unico singolo in top10 della Furtado in America Latina dalla creazione della Latin America Top 40 nel maggio 2004."}
{"id": "1363557", "revid": "2156904", "url": "https://it.wikipedia.org/wiki?curid=1363557", "title": "Partecipanza agraria di Nonantola", "text": "La Partecipanza Agraria di Nonantola \u00e8 un singolarissimo istituto che corrisponde al fenomeno, un tempo diffuso, della \"propriet\u00e0 indivisa\" (partecipanza) della terra.\nL'origine dell'istituto.\nL'istituto ha la sua derivazione dalle enfiteusi concesse dall'abbazia di Nonantola fin dall'Alto Medioevo. La prima concessione perpetua risale alla concessione enfiteutica del 1058, quando abate era Gottescalco. Per quanto riguarda i beni che costituiscono l'attuale Partecipanza Agraria di Nonantola, essi risalgono a concessioni \"a tempo\" del 1442 e del 1453.\nIn detta concessione i beneficiari risultano i nonantolani. Vengono indicati anche \"tutti coloro che dai luoghi limitrofi avessero voluto trasferirvisi\", Originari e \"foresti\" avevano per\u00f2 un uguale obbligo della residenza e della inalienabilit\u00e0. L'enfiteusi prevedeva un moderato \"canone enfiteutico\", del pagamento di un modesto canone. Collegato vi era l'uso civico di pascolo e legnatico sui \"terreni comuni\".\nNel 1481 il duca di Ferrara e Modena, Ercole I, stabil\u00ec che le rendite ricavate dai terreni concessi in enfiteusi fosse destinato per la met\u00e0 agli abitanti di Nonantola per singoli \"focolari\" e pertanto denominati \"estimo fumante\", per l'altra met\u00e0 fosse assegnata \"per testa\" esclusivamente agli abitanti che non avessero altre terre. I primi venivano chiamati \"Bocca morta\" e poteva essere acquistata, in caso di acquisto di terra, da parte di chi era assoggettato. Per gli altri \"detti Bocca Viva\" il comune cre\u00f2 cinquanta liste, dette Co'. I terreni furono suddivisi, appunto in 50 \"particelle\" che venivano assegnati per nove anni al capo Co'. Si pass\u00f2, perci\u00f2 ad un elenco \"chiuso \" di chi aveva diritto a partecipare ai Co'. In questi anni la ripartizione dei terreni avveniva ogni 9 anni, questo significava che il partecipante, assegnatario di un appezzamento lo coltivava in modo adeguato solo per i primi 5 o 6 anni, dopo di che non si preoccupava pi\u00f9 di fertilizzare la terra perch\u00e9 sapeva che quel terreno sarebbe toccato ad altri nel seguente riparto. Per questo motivo, agli inizi degli anni 70 i partecipanti riuniti in assemblea generale, aumentarono la durata del riparto a 18 anni e raddoppiarono la superficie media di ogni \"c\u00f2\". \nSituazione attuale.\nAttualmente la Partecipanza Agraria \u00e8 proprietaria di circa 765 ettari di terreno. Data la difficolt\u00e0 nel diritto italiano moderno di concepire la propriet\u00e0 collettiva delle terre, usuale nell'alto medioevo, si \u00e8 ricorso ad un ente morale con un proprio Regolamento-Statuto che prevede un'Assemblea Generale dei Partecipanti, il Consiglio di Amministrazione, la Giunta Esecutiva e il Presidente.\nLe famiglie facenti parte della Partecipanza sono tuttora le stesse 22 che concorsero alla sua creazione: Abati, Ansaloni, Apparuti, Bevini, Borsari, Bruni, Cerchiari, Corradi, Grenzi, Magnoni, Medici, Melotti, Piccinini, Reggiani, Serafini, Sighinolfi, Simoni, Succi, Tavernari, Tori, Vaccari, Zoboli. Alcune di queste famiglie sono ormai ridotte a pochi elementi, tuttavia conservano il diritto al pari di quelle pi\u00f9 diffuse.\nLe terre vengono passate in modo ereditario dai padri ai figli finch\u00e9 questi conservano la cittadinanza nonantolana. Una recente modifica statutaria ha permesso per la prima volta alle donne di poter partecipare alla suddivisione dei terreni durante il riparto, attivit\u00e0 fino a pochi anni fa destinata solo ai figli maschi.\nI documenti di passaggio delle terre consentono di conoscere la genealogia delle famiglie fino alle origini della Partecipanza, quindi lungo un ampio arco temporale, ci\u00f2 rappresenta un caso raro per famiglie non nobiliari.\nCon la legge regionale 22 novembre 1976 n. 49 (abrogata con Legge Regionale 5 dicembre 1996 n. 49), le partecipanze agrarie di Cento, Pieve di Cento, Nonantola, San Giovanni in Persiceto, Sant'Agata Bolognese e Villa Fontana, furono ammesse a godere delle provvidenze previste per le cooperative agricole in quanto, recita il testo normativo, \"Comunit\u00e0, rette da propri ordinamenti statutari e sottoposte alla vigilanza della Regione\". Tali agevolazioni sono sottoposte a queste condizioni:\nAll'atto dell'emanazione della legge fu temporaneamente consentito di applicarne i benefici anche alle assegnazioni di tempo minore di 18 anni, ma questa deroga termin\u00f2 nel 1980.\nCon la legge regionale 2 dicembre 1988, n. 49, si estese l'applicabilit\u00e0 della legge precedente anche ai Comuni ed alle Associazioni Agrarie che amministrano beni di uso civico. Anche questa legge fu abrogata con Legge Regionale 5 dicembre 1996 n. 49.\nL'ultimo riparto dei terreni risale a giugno 2021 e sar\u00e0 in vigore fino al 2033. I 12 anni che intercorrono oggi tra un riparto e l'altro sono considerati un tempo sufficientemente lungo per gli investimenti agrari ma che permetta allo stesso tempo di coltivare in regime di agricoltura biologica. \nPer garantire l'equa ripartizione dei terreni si applica, ancora oggi, un sistema a sorteggio: si divide il tenimento in tanti appezzamenti (detti C\u00f2) e tramite l'estrazione a sorte si assegna ogni appezzamento ad un Capo C\u00f2. Ogni appezzamento viene ulteriormente diviso in un numero uguale di frazioni minori dette \"bocche\". Ad ogni Capo Famiglia vengono assegnate un numero di \"bocche\" pari al numero di componenti della propria famiglia. \nCon le terre assegnate \u00e8 possibile:"}
{"id": "1363558", "revid": "320578", "url": "https://it.wikipedia.org/wiki?curid=1363558", "title": "Pakhtakor", "text": ""}
{"id": "1363559", "revid": "320578", "url": "https://it.wikipedia.org/wiki?curid=1363559", "title": "Pakhtakor Tashkent", "text": ""}
{"id": "1363561", "revid": "131358", "url": "https://it.wikipedia.org/wiki?curid=1363561", "title": "Saba Battery F.C.", "text": ""}
{"id": "1363562", "revid": "80344", "url": "https://it.wikipedia.org/wiki?curid=1363562", "title": "Danila Comastri", "text": ""}
{"id": "1363564", "revid": "729019", "url": "https://it.wikipedia.org/wiki?curid=1363564", "title": "Lorraine-Dietrich", "text": "La Lorraine-Dietrich \u00e8 stata una Casa automobilistica franco-tedesca attiva dal 1908 al 1935.\nPremessa storica.\nOccorre fare innanzitutto una precisazione: la nazionalit\u00e0 franco-tedesca attribuita alla Lorraine-Dietrich non \u00e8 dovuta, come spesso succede, alle nazionalit\u00e0 dei fondatori o, come nel caso di marchi come l'Hispano-Suiza, all'intensa attivit\u00e0 in due Paesi. La Lorraine-Dietrich \u00e8 considerata franco-tedesca poich\u00e9 la regione in cui da sempre \u00e8 stata attiva, la Lorena, all'epoca dell'avvio dell'attivit\u00e0 automobilistica apparteneva alla Germania, per poi tornare ad essere francese alla fine della Prima guerra mondiale.\nLe origini: la De Dietrich.\nQueste considerazioni valgono anche per il marchio che avrebbe in seguito originato la Lorraine-Dietrich, vale a dire la De Dietrich. Si tratta di un importante gruppo industriale nato nel lontanissimo 1684 ed attivo ancor oggi. Inizialmente la De Dietrich si occupava unicamente di altiforni, i quali videro un largo incremento produttivo nel XIX secolo a causa della rivoluzione industriale e della crescente domanda di tali prodotti per il loro utilizzo nella nascente industria siderurgica.\nDi questo periodo fu anche l'esordio della De Dietrich nella produzione di mezzi ferroviari, il campo in cui si afferm\u00f2 pi\u00f9 che in ogni altro e nel quale \u00e8 attiva ancor oggi.\nAll'inizio dell'ultimo decennio dell'Ottocento, la De Dietrich allarg\u00f2 i propri interessi anche all'industria automobilistica e poco dopo anche a quella aeronautica. Nel 1896 iniziarono le produzioni su licenza di vetture Boll\u00e9e, Turcat-M\u00e9ry e Vivinus. Gli stabilimenti principali erano a Lun\u00e9ville e a Niederbronn, dove la De Dietrich diede i natali professionali ad un giovane Ettore Bugatti. I primi dati di vendita furono pi\u00f9 che buoni, grazie anche ad alcuni successi sportivi.\nMa gi\u00e0 nel 1904, la De Dietrich cess\u00f2 la produzione nello stabilimento di Niederbronn, mentre rimase attiva la produzione nello stabilimento di Lun\u00e9ville.\nLa Lorraine-Dietrich.\nMa gi\u00e0 nel 1903, fu costituita la \"Societ\u00e9 Lorraine des Anciens \u00c9tablissements De Dietrich et Cie\", con sede a Lun\u00e9ville. Tale societ\u00e0, dopo aver acquistato nel 1906 met\u00e0 del capitale della Isotta Fraschini, cambi\u00f2 definitivamente denominazione in \"Lorraine-Dietrich\": siamo a questo punto nel 1908.\nLa Casa, gi\u00e0 forte del lancio produttivo avuto sotto il nome di De Dietrich, aveva in listino una gamma decisamente variegata, che comprendeva un modello con motore bicilindrico da un litro, un modello di gran lusso dotato di un motore a 6 cilindri da ben 11.5 litri, nonch\u00e9 diversi modelli con motore a 4 cilindri, le cui cilindrate spaziavano da 2.1 a ben 12 litri.\nNel 1910 fu introdotto un nuovo modello con motore a 6 cilindri da 3.6 litri. Tale gamma rest\u00f2 in produzione fino all'avvento della Prima Guerra Mondiale.\nDurante il periodo della guerra, analogamente ad altre aziende del settore meccanico, la produzione venne convertita alle esigenze belliche, ed in quest'ambito inizi\u00f2 la produzione anche di motori aeronautici, tra i quali il Lorraine-Dietrich 12 D, che equipaggiarono numerosi modelli di produzione francese del periodo.\nTerminato il conflitto, dopo che l'Alsazia fu annessa alla Francia, la produzione della Lorraine-Dietrich riprese con il lancio di tre modelli di fascia alta: uno con motore da 2.3 litri, uno con motore da 3.4 litri e il pi\u00f9 grande, un modello di lusso con motore da 6.1 litri. Di questi, fu il secondo ad ottenere maggior successo, poich\u00e9 fu la base sulla quale sarebbero stati realizzati dei modelli di gran successo nelle competizioni a met\u00e0 degli anni venti. Con la motorizzazione a 6 cilindri in linea di 3446\u00a0cm\u00b3, conquistarono la vittoria e il terzo posto nella 24 Ore di Le Mans del 1925, dopo essere giunte seconda e terza nel 1924, e le prime tre posizioni nell'edizione del 1926. Nel 1928 la gamma fu equipaggiata con cambio a 4 marce. Negli ultimi anni, la Casa propose alcuni modelli di fascia alta, uno dei quali, il 16CV riscosse un buon successo. Ma dopo il fiasco clamoroso di un modello con motore da 4.1 litri, la Casa, gi\u00e0 indebolita dalla crisi economica del 1929, chiuse nel 1935 i battenti."}
{"id": "1363566", "revid": "117295207", "url": "https://it.wikipedia.org/wiki?curid=1363566", "title": "Johann Gottfried Walther", "text": "Procugino di Johann Sebastian Bach fu nominato organista a Weimar, dove esercit\u00f2 il suo incarico per un lungo periodo. Il suo \"Musicalisches Lexicon\" (1732) \u00e8 il padre di tutti i dizionari di musica, il quale unisce i dati biografici dei compositori alle spiegazioni dei termini musicali. Collabor\u00f2 molto attivamente con il celebre cugino durante il periodo di Weimar e trascrisse per clavicembalo e organo numerosi concerti dei compositori italiani di quell'epoca (fra cui Vivaldi)."}
{"id": "1363568", "revid": "125254711", "url": "https://it.wikipedia.org/wiki?curid=1363568", "title": "Paolo Frescura", "text": "Biografia.\nInizi.\nNato a Roma da genitori napoletani, il padre era l'attore Mario Frera e la madre l'attrice Rosita Pisano.\nIl bisnonno Gerardo Cosenza (1856-1930) fu uno dei pi\u00f9 importanti capocomici e attori napoletani tra il 1880 e il 1930. Insieme a Giuseppe Scelzo form\u00f2 una compagnia teatrale con la quale tenne spettacoli in tutta Italia \"rivaleggiando\" con quella di Eduardo Scarpetta.\nLa nonna di Paolo, Margherita Cosenza (1887-1977) ed il nonno Gennaro Pisano (1878-1950) lavorarono per 13 anni nella compagnia del commediografo ed attore napoletano Raffaele Viviani e poi, dal 1932 al 1950 in quella di Eduardo, Titina e Peppino De Filippo.\nIl prozio di Frescura, Gigi Pisano (1889-1973), fratello del nonno, in qualit\u00e0 di attore inizi\u00f2 nella compagnia di Viviani per poi diventare un autore di successo e formare con il compositore Giuseppe Cioffi una delle coppie pi\u00f9 prolifiche della canzone italiana:\"'N'accordo in fa\" (1927), \"Agata\" (1937), \"Ciccio Formaggio\" (1940), \"M'aggia cur\u00e0 \"(1940), \"Fatte fa 'a foto\" (1947), \"La pans\u00e8\" (1953) e \"'Na sera 'e maggio\" (1938), oltre a decine di altri titoli.\nPaolo Frescura debutta nel 1957, a quattro anni, nella compagnia teatrale di Nino Taranto. Il cantautore, cresciuto a Napoli per 10 anni con la zia Anna, effettua studi regolari e consegue una maturit\u00e0 classica. Autodidatta, inizia a suonare la chitarra a 13 anni e a comporre a 14.\nAnni settanta.\nIl 12 settembre 1972 Frescura si presenta negli studi della RCA a Roma per un'audizione e propone 5 canzoni. Dopo un anno Paolo conosce alla RCA Antonello De Sanctis, il suo principale collaboratore. Insieme compongono circa 400 brani. De Sanctis nel 1973 era gi\u00e0 un affermato paroliere, avendo composto i testi di \"Padre davvero\" per Mia Martini e di \"Anima mia\" per I Cugini di Campagna.\nIl 12 giugno 1974 Paolo firma il contratto di cantante ed autore con la RCA Italiana e, sempre in quel mese, debutta in veste di compositore nell'album dei Panda con \"Ed era amore\" e con \"Le scarpe di tela\". Nell'ottobre di quell'anno il direttore generale dell'etichetta romana decide di varare il progetto \"Frescura cantautore\" per l'anno successivo, dopo aver scelto di affidare una delle composizioni della coppia, \"Ti fa bella l'amore\", a Nicola Di Bari (il quale successivamente ne far\u00e0 una versione in spagnolo intitolata \"El amor te hace linda\").\nA novembre '74 Frescura compone una melodia sulla quale De Sanctis adatta un testo: nasce cos\u00ec \"Bella dentro\". Nel gennaio successivo iniziano le registrazioni del primo long playing del cantautore, intitolato appunto \"Bella dentro\", che esce il 29 aprile 1975. Paolo suona la chitarra classica e l'acustica; gli arrangiamenti dei dieci brani vengono affidati a Marcello Faneschi, che suona anche tutte le tastiere. Da ricordare: \"Ma allora \u00e8 amore\" (primo brano in assoluto composto insieme a De Sanctis nel settembre '73) , \"Sei bella\", \"Non andartene via stasera\", \"Felicit\u00e0\"; l'album si chiude con \"Ti fa bella l'amore\". \u00c8 subito un notevole successo non solo in Italia ma anche all'estero, grazie alla sua versione in lingua spagnola, \"Bella de alma\". Nella classifica italiana il 45 giri raggiunge il secondo posto e il 33 giri raggiunge il nono: in totale 400.000 copie vendute.\nFrescura, dopo aver partecipato all'Arena di Verona alla serata conclusiva del Festivalbar, inizia il 7 settembre 1975 la serie dei concerti che terr\u00e0 in Italia e all'estero fino al 1990, anno del suo ritiro dalle scene. Nel gennaio 1976 la RCA iscrive il cantautore al Festival di Sanremo contro la sua volont\u00e0. Costretto a parteciparvi per motivi di politica aziendale, Frescura presenta \"Due anelli\", composta sempre con De Sanctis e si piazza al 5\u00ba posto della classifica finale. Nel settembre dello stesso anno esce il secondo album, \"Tu cielo, tu poesia\" (meglio conosciuto con il titolo \"Annamaria\"), 11 brani scritti con De Sanctis ed arrangiati ancora da Marcello Faneschi. In questo lavoro spiccano, oltre al motivo sanremese, anche \"27 luglio\", \"Tesoro mio\", \"Perch\u00e9 \u00e8 finita cos\u00ec\", \"Un bimbo tutto tuo e mio\" e \"Sogni sospesi\". Questo LP non ottiene il grande successo di pubblico del precedente a causa della totale mancanza di promozione effettuata dalla RCA. Anche in questo lavoro Paolo suona la chitarra classica e l'acustica. Nel 1977 il cantautore inizia a studiare il pianoforte ed insieme a De Sanctis e, a volte anche con il suo amico, il musicista Italo Marino, scrive molte canzoni che successivamente saranno affidate ad altri interpreti tra i quali Gianni Morandi, i Collage, Christian, Elisabetta Viviani e Lina Savon\u00e0.\nNel giugno 1978 esce il terzo LP, intitolato \"Paolo Frescura\", da cui \u00e8 tratto il singolo \"Non serve a niente\". Dei 40 brani composti sempre con De Sanctis tra il settembre '76 e l'ottobre '77 alla fine se ne scelgono 10 da realizzare in studio di registrazione. Tra questi si distinguono: \"Innamorata mia\", \"Dopo un grande amore\", \"Canto d'amore per Anna\", \"E ancora mi domando\", \"Rosa Rosa\" e \"Mi sembra un film\", ripresa anche da Gianni Morandi che l'inserir\u00e0 nel suo LP di quell'anno. Questo lavoro per gli arrangiamenti e per la direzione d'orchestra porta la firma di Luis Bacalov che,oltre a collaborare con i pi\u00f9 grandi interpreti della canzone internazionale, fu tra i maggiori autori di musiche da film e nel 1995 vinse il premio Oscar a Los Angeles per la migliore colonna sonora del film \"\"il\" \"Postino\" \" interpretato da Philippe Noiret e da Massimo Troisi. Nell'ottobre del 1978 Frescura \u00e8 invitato a Sanremo al Club Tenco, dove presenta \"Ricordarmi\". A causa di forti dissapori e contrasti con alcuni dirigenti della RCA, il cantautore nel 1979 cambia etichetta, e con un brano scritto in napoletano, \"Duorme\", partecipa a ottobre al Festival di Atami in Giappone.\nAnni ottanta e ritiro dalle scene.\nNel 1980 pubblica \"Io penso a te\" e nel 1981 \u00e8 la volta di \"Grazie al cielo\". Entrambi questi singoli sono arrangiati da Natale Massara. Nel 1983 esce l'ultimo 45 giri di Frescura, \"La canzone mia\", arrangiato da Karl Heinz Schafer.\nDa questo momento il cantautore abbandona lentamente il mondo discografico. Prosegue ancora l'attivit\u00e0 dal vivo con i concerti fino al 1990 per poi fondare una sua casa editrice musicale, realizzando un catalogo di musica italiana che ancora cura personalmente.\nNel 1991 Frescura dedica al padre, morto da poco, l\"'Antologia della canzone napoletana\". Questa autoproduzione vede il cantautore alle prese con i pi\u00f9 grandi classici del repertorio napoletano e si caratterizza per la sola presenza della chitarra classica che Paolo suona in diretta mentre canta.\nDal 1993 Frescura collabora con alcune produzioni italiane ed europee componendo commenti musicali per documentari di varia natura.\nNel 2005, insieme al performer e poeta Ariele D'Ambrosio, Frescura compone 3 brani \"Cosa dicono gli occhi\", \"Solo i numeri conti\" e \"L'amore che rester\u00e0\" inseriti nel CD-libro dello stesso D'Ambrosio intitolato \"Canzone per Nejra (tra guerra e terrorismo)\".\nNel 2019 il brano \"Bella dentro\" \u00e8 stato inserito nella colonna sonora del film \"Gli anni amari\" del regista Andrea Adriatico."}
{"id": "1363570", "revid": "1888678", "url": "https://it.wikipedia.org/wiki?curid=1363570", "title": "Carlo Gigli", "text": "Biografia.\nAppassionato di Rhythm and blues e Soul, ha debuttato nel 1969 incidendo i primi brani: \"\u00c8 un bravo ragazzo\", \"La strega innamorata\" e nel 1970 \"Ricorderai\" (di Domenico Seren Gay, Italo Salizzato e Franco Zauli), \"Telefona s\u00ec, telefona no\" (di Laura Zanin, Giessegi e Arbik) ottenendo un buon successo.\nHa partecipato al Festival di Sanremo molte pi\u00f9 volte 1976 con \"Pi\u00f9 forte\" che raggiunse il settimo posto in classifica.\nVita privata.\nHa due figlie entrambe DJ: Jasmine, nata nel 1989 e Jay Carol, nata nel 1994. Sono conosciute con il nome arte di Jas &amp; Jay e dal 2014 al 2019 hanno fatto parte del cast del programma televisivo Mezzogiorno in famiglia, in onda tutti i sabati e le domeniche su Rai 2, mentre dal 2021 entrano a far parte del salottino di Avanti un altro! su Canale 5."}
{"id": "1363572", "revid": "1543377", "url": "https://it.wikipedia.org/wiki?curid=1363572", "title": "Shuichi Shigeno", "text": "Shigeno ha anche creato \"Bari Bari Densetsu\", \"Dopkan\", e \"Tunnel Nuketara Sky Blue\" (First Love in Summer) tutti precedenti al manga che lo ha reso famoso nel 1995. \nNel 1985, ha ricevuto il Kodansha Manga Award per sh\u014dnen per \"Bari Bari Densetsu\".\nPossiede una Toyota Sprinter Trueno AE86 \"panda\" bianca e nera, come Takumi Fujiwara, il protagonista del suo manga. Possiede anche una Subaru impreza WRX STi versione 5 \"blue steel mica\" del 1999, come Bunta Fujiwara, il padre di Takumi. \nL'anime \"Initial D\" \u00e8 stato doppiato per il mercato USA e il manga \u00e8 stato tradotto in inglese."}
{"id": "1363573", "revid": "767487", "url": "https://it.wikipedia.org/wiki?curid=1363573", "title": "Presupposti processuali", "text": "Nell'Ordinamento giuridico italiano un processo viene instaurato con la proposizione di una domanda, a norma dell'art. 24 Cost. alla domanda consegue necessariamente il diritto dell'attore ad una tutela giurisdizionale, ovvero ad una risposta.\nTale risposta per\u00f2 entrer\u00e0 nel merito solo se sussistono determinate condizioni di decidibilit\u00e0 della domanda ovvero i Presupposti processuali.\nLa categoria dei presupposti processuali nasce a met\u00e0 del XIX secolo ad opera di Oskar B\u00fclow che li individu\u00f2 come elementi costitutivi del rapporto processuale da tenere distinti rispetto agli elementi costitutivi del rapporto giuridico sostanziale oggetto del giudizio.\nI presupposti processuali sono:\nLa mancanza o la sussistenza di un presupposto processuale pu\u00f2 essere fatta valere nel processo solo se viene rilevata dai soggetti legittimati la relativa eccezione nei tempi previsti dalla legge.\nLa norma generale prevede che i presupposti processuali possano essere rilevati anche d'ufficio in ogni stato e grado del processo, tuttavia nella maggior parte dei casi la legge prevede dei modi e tempi diversi. \nInoltre vige il principio generale per cui il vizio non \u00e8 rilevabile da chi vi ha dato causa, per cui \u00e8 comunque esclusa la rilevabilit\u00e0 da parte dell'attore.\nA seconda della natura del presupposto, il legislatore ha anche previsto la sanatoria di determinati vizi di procedibilit\u00e0.\nLa sentenza con la quale si decide la questione processuale \u00e8 una sentenza di rito la quale non ha nel nostro ordinamento rilevanza esterna al processo.\nIl presupposto processuale \u00e8 un requisito che deve esistere \"prima\" della domanda di tutela giurisdizionale e proprio per questo motivo che il presupposto si distingue nettamente dalle condizioni dell'azione che sono invece requisiti intrinseci alla domanda.\nI presupposti processuali si possono distinguere in \"Presupposti per l'esistenza del processo\" e \"Presupposti di validit\u00e0 e procedibilit\u00e0\". \nI \"presupposti per l'esistenza del processo\" sono quei requisiti che devono sussistere perch\u00e9 possa venire in essere un processo anche se, per ipotesi, destinato ad arrestarsi subito. Il requisito che deve sussistere perch\u00e9 venga in essere un processo \u00e8 uno solo, ovvero che la domanda sia rivolta ad un giudice ovvero di un soggetto che abbia potere giurisdizionale.\nI \"presupposti per la validit\u00e0 e procedibilit\u00e0\" sono requisiti che devono esistere prima della proposizione della domanda perch\u00e9 il processo possa anzich\u00e9 arrestarsi subito procedere fino ad una decisione sul merito. Questi presupposti sono \n-la competenza del giudice;\n-la capacit\u00e0 o la rappresentanza processuale (legittimazione processuale)\nVi sono altri requisiti che sono necessari perch\u00e9 la domanda anzich\u00e9 arrestarsi subito giunga ad una decisione nel merito ma non possono essere definiti come presupposto processuale, bens\u00ec come condizioni dell'azione, tali sono:\n-Possibilit\u00e0 giuridica\n-Interesse ad agire\n-Legittimazione ad agire (diritto affermato nella domanda appartiene a colui che la propone) "}
{"id": "1363574", "revid": "287204", "url": "https://it.wikipedia.org/wiki?curid=1363574", "title": "NGC 7235", "text": "NGC 7235 \u00e8 un piccolo e giovane ammasso aperto visibile nella costellazione di Cefeo.\nOsservazione.\nSi individua circa 1 grado a sud della stella e a soli 25' da , in direzione dell'equatore galattico; pu\u00f2 essere individuato anche con un binocolo 10x50, anche se con difficolt\u00e0, ma la sua risoluzione \u00e8 impossibile a causa delle sue ridotte dimensioni. Appare in un telescopio da 120mm di apertura come un gruppetto di una decina di stelle, la pi\u00f9 brillante delle quali \u00e8 una gigante gialla di magnitudine 8,9; con strumenti da 200mm \u00e8 un oggetto ampio e completamente risolto a ingrandimenti piuttosto spinti.\nLa declinazione fortemente settentrionale di quest'ammasso favorisce notevolmente gli osservatori dell'emisfero nord, da cui si presenta circumpolare fino alle basse latitudini; dall'emisfero australe d'altra parte resta piuttosto basso e non \u00e8 neppure osservabile dalle latitudini lontane dalla zona tropicale. Il periodo migliore per la sua osservazione nel cielo serale \u00e8 quello compreso fra giugno e novembre.\nStoria delle osservazioni.\nNGC 7235 venne individuato per la prima volta da John Herschel nel 1830, assieme a numerosi altri oggetti circostanti, attraverso il telescopio riflettore da 18,7\u00a0pollici che era appartenuto a suo padre William; egli lo inser\u00ec nel General Catalogue of Nebulae and Clusters col numero 2154.\nCaratteristiche.\nNGC 7235 \u00e8 un ammasso situato alla distanza di circa 2823\u00a0parsec (9200 anni luce) in una zona galattica facente parte del Braccio di Perseo, assieme ad alcune associazioni OB fra le quali per\u00f2 non \u00e8 compresa Cepheus OB2, la quale nonostante si trovi nella sua direzione \u00e8 situata in realt\u00e0 molto in primo piano, a circa 800\u00a0parsec.\nSi tratta di un oggetto molto giovane, con un'et\u00e0 che pu\u00f2 essere stimata attorno agli 11 milioni di anni o forse anche inferiore; comprende diverse stelle massicce, fra le quali spicca una supergigante blu di classe spettrale A1Ia o B8Ia. Studi incentrati sulla determinazione di stelle variabili fra le sue componenti pi\u00f9 massicce hanno permesso di individuare una decina di stelle con variazioni; fra queste vi \u00e8 una supergigante blu simile a Deneb e una variabile Beta Cephei, quest'ultima la stella pi\u00f9 luminosa dell'ammasso."}
{"id": "1363575", "revid": "729019", "url": "https://it.wikipedia.org/wiki?curid=1363575", "title": "Passante ferroviario di Napoli", "text": "Il passante ferroviario di Napoli \u00e8 una linea ferroviaria elettrificata a doppio binario che da Villa Literno attraversa tutta la citt\u00e0 di Napoli (da ovest ad est) fino a giungere alla stazione di Napoli Gianturco.\nPrincipalmente il passante \u00e8 percorso da treni della linea 2 della metropolitana di Napoli (Pozzuoli-San Giovanni e viceversa con frequenza media 6 minuti).\nIl passante \u00e8 inoltre interessato da treni metropolitani in servizio regionale che effettuano le seguenti tratte:\nGli unici treni regionali che interessano solo parzialmente la linea sono:\nStoria.\nCon la costruzione della direttissima Roma-Napoli, fu creato un percorso che collegasse direttamente la linea per Salerno con quella per Roma, senza bisogno di invertire la marcia dei treni nella stazione di Napoli Centrale, inoltre si decise di realizzare un passante ferroviario di penetrazione urbana sotterraneo (il primo in Italia) con numerose stazioni urbane sia in superficie che sotterranee, in modo da offrire alla citt\u00e0 di Napoli un autentico servizio metropolitano.\nNonostante i lavori fossero cominciati nel 1906, l'inizio del servizio metropolitano tra Pozzuoli e la stazione di Piazza Garibaldi avvenne il 20 settembre 1925&lt;ref name=\"tT105a/37-38\"&gt;.&lt;/ref&gt;, a causa della prima guerra mondiale, che blocc\u00f2 i lavori per diversi anni, ma anche e soprattutto delle caratteristiche morfologiche dei luoghi.\nIl 12 maggio 1927 venne attivata la tratta orientale, dalla stazione di Piazza Garibaldi, realizzata in posizione sotterranea nella medesima area della preesistente Stazione di Napoli Centrale, al nuovo capolinea di Via Gianturco; inoltre venne attivata la fermata di Piazza Leopardi.\nNella costruzione delle stazioni ci fu una grande cura, in particolar modo le stazioni Napoli Mergellina (gi\u00e0 \"Chiaia\") e Napoli Campi Flegrei (gi\u00e0 \"Fuorigrotta\") furono costruite in stile liberty.\nNel 1935 il passante, originariamente attrezzato con alimentazione a terza rotaia a 650 V in corrente continua, venne convertito ad alimentazione a 3 kV, sempre in corrente continua, tramite linea aerea di contatto.\nNel dopoguerra fu aggiunta la stazione di Cavalleggeri d'Aosta e ristrutturate tutte le altre, in primis Piazza Garibaldi.\nLa linea \u00e8 utilizzata dai treni metropolitani della linea 2 della metropolitana di Napoli, oltre che da metropolitani da Caserta, Castellammare di Stabia e Salerno e regionali da Villa Literno che limitano le corse alla stazione di Campi Flegrei. Fino all'inizio del 2009 presso le stazioni di Napoli Piazza Garibaldi, Napoli Mergellina e Napoli Campi Flegrei erano anche effettuate fermate di treni Intercity ed Eurostar.\nDal 14 dicembre 2014 il capolinea per i treni metropolitani \u00e8 stato spostato da Napoli Gianturco a Napoli San Giovanni-Barra.\nA partire dal 2015 il servizio ferroviario del passante \u00e8 interessato da un rinnovamento della flotta con l'entrata graduale in esercizio degli ETR 425 che andranno a sostituire le ALe 724."}
{"id": "1363576", "revid": "767487", "url": "https://it.wikipedia.org/wiki?curid=1363576", "title": "Patrizio Sandrelli", "text": "Biografia.\nNato a Roma, Sandrelli ha iniziato la sua carriera nei primi anni '70, esibendosi nei locali della sua citt\u00e0.\nNel 1973 arriva il primo album, chiamato semplicemente \"Patrizio Sandrelli\".\nNel 1975 arriva quello che sar\u00e0 il suo successo maggiore, il singolo \"Fratello in amore\". Dello stesso anno \u00e8 un altro discreto successo, \"Rosa\".\nNel 1976 ha partecipato al Festival di Sanremo con \"Piccola donna addio\", che raggiunge il quattordicesimo posto in classifica. Dello stesso anno \u00e8 \"Piccolo fiore nero\".\nE sempre in quell'anno ripropone \"Fratello in amore\", ma in inglese e col titolo \"Brother in Love\", dedicandolo al giovanissimo attore Alessandro Momo, scomparso nel 1974.\nLa sua ultima presenza in classifica in Italia \u00e8 nel 1978 con \"Lisa\", dopo di che scompare dalle scene."}
{"id": "1363585", "revid": "1305772", "url": "https://it.wikipedia.org/wiki?curid=1363585", "title": "Maneater (Nelly Furtado)", "text": "Maneater \u00e8 un singolo della cantante canadese Nelly Furtado, pubblicato il 12 maggio 2006 come terzo estratto dal terzo album in studio \"Loose\".\nAntefatti e produzione.\n\"Maneater\" \u00e8 stato uno dei primi brani che Nelly Furtado e Timbaland hanno creato nella sala di registrazione The Hit Factory a Miami, in Florida. Mentre lavoravano al disco, Nelly Furtado e Timbaland sono stati ispirati dalla musica di alcuni musicisti degli anni ottanta, come i Talking Heads, Blondie, Madonna, The Police e gli Eurythmics. \u00abGli Eurythmics hanno avuto queste sonorit\u00e0 pop sinistre, condotte sulla tastiera\u00bb, ha ribattuto Nelly Furtado.\nNelly Furtado ha definito \"Maneater\" \u00abuna canzone pop alla moda\u00bb, affermando che essa sia \u00abmolto all'avanguardia\u00bb e \u00abconcettuale\u00bb. In un'intervista con MTV News, la cantautrice ha associato l'ascolto del brano all'alimentazione di troppo cheesecake: \u00abha un ritmo scatenato e impertinente, e la voce \u00e8 perfida e irriverente. Alcuni dicono che sembra di Peaches, ma lo dicono solo per la voce fredda e sinistra\u00bb. Secondo la Furtado, la canzone riflette come le persone \u00absi sentano fiere di s\u00e9 stesse\u00bb quando ballano in indumenti intimi davanti a uno specchio.\nDescrizione.\nSeconda traccia del disco, \"Maneater\" \u00e8 stato descritto da \"The Atlantic\" come un pezzo dance.\nAccoglienza.\n\"Maneater\" \u00e8 stato accolto positivamente da parte della critica musicale. Rob Sheffield di \"Rolling Stone\" ha affermato che pi\u00f9 che da considerarsi una cover dell'omonimo brano dei Hall &amp; Oates, la canzone \u00aburta abbastanza fortemente da qualificarsi come un suo sequel, e questo \u00e8 davvero un grande elogio\u00bb. Per AllMusic, Stephen Thomas Erlewine ha identificato \"Maneater\" come \u00abuno dei piatti forti della produzione di Nelly Furtado\u00bb, anche se ha giudicato non importante quanto nel brano Furtado s'interessi al sesso, in quanto ella non sembra provocante e non \u00abgenera molta calura fisica\u00bb.\nBill Lamb di About.com ha assegnato tre stelle e mezzo su cinque al brano, esaltando il \u00abritmo potente e pesante, e il ritornello dannatamente attraente\u00bb, ma accusandolo di ripetitivit\u00e0 e destinandolo alla pista da ballo e non alle stazioni radiofoniche. La recensione del sito IGN l'ha definito molto simile alla cantante inglese M.I.A.: \u00abil flagrante esperimento di investire su [M.I.A.] provoca alla fine che il pezzo si sbricioli\u00bb.\nVideo musicale.\nIl video musicale \u00e8 stato diretto da Anthony Mandler. Agli MTV Video Music Awards 2007 la clip, insieme a quella di \"Say It Right\", ha fruttato alla cantante una candidatura nella categoria Miglior video di un'artista femminile.\nIl video non segue una trama concreta e, per richiesta di Nelly Furtado, si propone di mettere in ridicolo e rendere onore allo stesso tempo dello \u00abclich\u00e9 di una mangiauomini\u00bb. Si apre con Nelly Furtado che smarrisce il suo Alano, Toby, che ha appena dato la caccia a un gatto, in piena notte. La cantautrice si mette sulle sue tracce chiamandolo ad alta voce in quello che sembra un quartiere industriale deserto, sino a imbattersi in una folla di pericolosi uomini nel mezzo di quello che MTV News ha definito \u00abun incontro di \"Fight Club\"\u00bb. Verso la fine del video, Nelly Furtado sale sul tetto dell'edificio e si scatena in un ballo sullo sfondo dell'alba.\nTracce.\nTesti e musiche di Nelly Furtado, Tim Mosley, Nate Hills e Jim Beanz, eccetto dove indicato."}
{"id": "1363586", "revid": "1372005", "url": "https://it.wikipedia.org/wiki?curid=1363586", "title": "Abbazia dei Santi Nazario e Celso", "text": "L'abbazia dei Santi Nazario e Celso, posta nel comune di San Nazzaro Sesia nel parco naturale delle Lame del Sesia, rappresenta uno dei complessi monastici pi\u00f9 significativi esistenti in Piemonte: esso \u00e8 costituito da una cinta muraria con torrette angolari circolari, un alto campanile romanico, una chiesa in stile gotico lombardo ed un elegante chiostro con un ciclo quattrocentesco di affreschi dedicati alle \"storie di San Benedetto\".\nLa storia.\nL'abbazia fu fondata nel 1040 per opera del vescovo di Novara Riprando, della potente famiglia feudataria dei conti di Pombia, poi conti di Biandrate.\nFin dall'epoca longobarda era sorto un antico monastero sempre dedicato ai santi Nazario e Celso nei pressi di un guado sul fiume Sesia, in una posizione strategica per i commerci e le imprese militari longobarde. Il monastero era gestito dai monaci benedettini di San Colombano provenienti dall'Abbazia di San Colombano di Bobbio, chiamati dalla regina longobarda Teodolinda, e fondatori anche del monastero e della chiesa di San Colombano di Biandrate e delle fondazioni di Casalbeltrame.\nL'amministrazione dell'abbazia fu affidata dal vescovo Riprando ai monaci benedettini.Le modalit\u00e0 e le caratteristiche della fondazione di questa abbazia la fanno ascrivere tra i \"monasteri di famiglia\". Un tipo di fondazione ecclesiastica molto diffuso nel Piemonte dei secoli XI e XII, analogo a quello del \"monastero privato\" (\"Eigenkloster\"), ma caratterizzato da un legame meno stretto tra famiglia fondatrice (in questo caso i conti di Pombia) e istituzione religiosa.\nNel corso del XIII secolo l'abbazia - caso piuttosto insolito per i complessi abbaziali di pianura - fu fortificata con lo scavo di fossati e l'erezione di mura tutt'intorno, con camminamenti e rotonde torri angolari: in tal modo essa funzionava da ricetto per la popolazione nel caso di incursioni belliche. Il massiccio campanile, aveva anche funzione di torre di difesa e poteva offrire estremo ricovero in caso d'assedio. L'accesso avveniva da un torrione quadrato dotato di un ponte levatoio ora scomparso.\nGli abati riuscirono presto a garantire l'immunit\u00e0 dal potere sia del comune di Novara sia dalla diocesi di Vercelli. I documenti del tempo testimoniano il prestigio goduto dall'abbazia e la rilevanza dei suoi possedimenti che comprendevano, oltre ai terreni attorno al complesso abbaziale, fondi agricoli e propriet\u00e0 immobiliari poste nel Novarese, in Valsesia (come l'Alpe Meggiana), nel Vercellese e finanche in Canavese.\nDall'abbazia dipendevano: i priorati di Biandrate, Casalbeltrame, Greggio e Olengo.\nDopo un periodo di instabilit\u00e0 politica e di relativa decadenza dell'abbazia, essa rifior\u00ec a partire dal 1426, quando, con bolla pontificia, fu nominato abate Antonio Barbavara, membro di un'importante famiglia nobiliare lombarda. Egli resse le sorti dell'abbazia sino al 1466 promuovendo, assieme all'ammodernamento delle attivit\u00e0 agricole, importanti lavori di ristrutturazione ed ampliamento del complesso monastico. Poche strutture architettoniche dell'antica abbazia, oltre alla torre campanaria, rimasero inalterate: vennero interamente ricostruiti, in stile gotico lombardo, la chiesa (dove \u00e8 posta la tomba del Barbavara) ed il chiostro.\nBarbavara fu l'ultimo abate a risiedere nel monastero; dopo di lui l'abbazia fu affidata ad abati commendatari che la gestivano stando altrove; anche i monaci progressivamente scomparvero. L'abbazia conobbe nei secoli successive fasi alterne di floridezza e, soprattutto, di degrado. Nel 1801, in seguito alle ordinanze napoleoniche sulla alienazione delle propriet\u00e0 ecclesiastiche, l'abbazia ed i suoi beni vennero confiscati e venduti ai privati (parti del complesso architetturale con una delle torri angolari sono tuttora propriet\u00e0 privata).Inizi\u00f2 un periodo di marcato degrado, cui si pose rimedio a partire dalla met\u00e0 del '900 con importanti lavori di recupero che hanno riportato a piena fruibilit\u00e0 le testimonianze storiche ed artistiche dell'antico complesso monastico.\nL'abbazia.\nLe strutture dell'abbazia hanno riacquisito, dopo il restauro, il fascino di un pezzo di medioevo posto in mezzo alle risaie.\nIl campanile.\nLa parte pi\u00f9 antica del complesso abbaziale \u00e8 il campanile romanico, costruito tra il 1055 ed il 1075, in forma di massiccia torre a pianta quadrata (di 34,9 metri di altezza, ed avente una base con lati di 8 metri) che funzionava anche, in caso di assedio, da torre di difesa. I muri sono costituiti, per oltre met\u00e0 dell'altezza, da ciottoli di fiume posti a spina di pesce, intervallati da mattoni orizzontali; pi\u00f9 in alto, per diminuire la pesantezza della struttura, il ruolo delle pietre e dei mattoni s'inverte. Parte del materiale impiegato fu ottenuto dal recupero di preesistenti edifici diroccati: le grosse pietre angolari poste alla base della torre derivano verosimilmente da antiche costruzioni romane.\nLa struttura della torre presenta sette piani, divisi tra loro da cornici di archetti pensili in cotto; quattro paraste che ne delimitano gli angoli, la percorrono lungo tutta la sua altezza.\nSulla sommit\u00e0 furono posti, in epoca pi\u00f9 tarda, beccatelli alti circa 2\u00a0m e sporgenti di circa 25\u00a0cm che sostengono il tetto a piramide.\nLa torre prende luce attraverso feritoie nei piani pi\u00f9 bassi, poi da bifore che si aprono sulle diverse specchiature dei piani pi\u00f9 alti; per ragioni statiche tali bifore sono state, nel tempo, parzialmente chiuse con mattoni.\nIl campanile, staccato di un paio di metri dalla chiesa, presenta al piano a terra un'aula con volta a botte usata verosimilmente come sacrestia della chiesa primitiva. Si sale con una scala a mattoni sino a circa un terzo dell'altezza; poi si prosegue con un ripide scale in legno.\nLa chiesa.\nLa chiesa, costruita nel XV secolo per iniziativa dell'abate Antonio Barbavara, \u00e8 un notevole esempio di architettura gotico-lombarda, con strutture murarie fatte di mattoni a vista e con le eleganti decorazioni in cotto.Dell'antica costruzione romanica rimangono le due ali porticate che paiono interrompere la facciata all'altezza delle navate laterali: si tratta dei resti del nartece, o pi\u00f9 esattamente del quadriportico a due piani con funzioni presumibili di ricovero per i pellegrini. Sono ancora visibili i raccordi con i lati abbattuti del quadriportico, paralleli alla facciata della chiesa. I portici formati da quattro campate sono sorretti da semicolonne addossate a pilastri, con lesene che ne percorrono anche il secondo piano: tali elementi sono costruiti in laterizio, mentre i muri ai quali le lesene si appoggiano sono in calcestruzzo e ciottoli. Una scaletta interna porta al piano superiore diviso anch'esso in quattro campate che prendono luce da bifore.\nLa facciata gotico-lombarda della chiesa ha la caratteristica forma a capanna ed \u00e8 resa elegante da un insieme di elementi: gli archetti pensili in cotto posti sotto lo spiovente del tetto, il portale ogivale incorniciato da raffinate decorazioni in cotto (fatte di colonnine a torciglioni e da formelle con motivi geometrici e floreali) ed il rosone con l'occhio di facciata racchiuso da una serie di decorazioni circolari.\nInterni.\nL'interno della chiesa \u00e8 interamente in cotto ed offre al visitatore, con i suoi pilastri polistili, gli archi a sesto acuto, le volte a crociera, e con la sobriet\u00e0 delle sue decorazioni, la suggestiva atmosfera del gotico lombardo.L'aula rettangolare della chiesa, \u00e8 spartita in una grande navata centrale e due navatelle laterali: \u00e8 composta da tre campate centrali quadrate a cui corrispondono altrettante campate rettangolari nelle navate laterali. Sei pilastri a fascio (composti da quattro semicolonne con capitelli a dado addossate ad un pilastro di sezione quadrata) reggono gli archi e le crociere della volta, con costoloni ornati in cotto. Una quarta campata include il transetto e parte del presbiterio che, a sua volta, termina in un'abside pentagonale.\nLa tipologia della chiesa rientra nella tradizione del gotico in terra novarese ed in Lomellina, tradizione che ha come notevole esempio la chiesa di San Lorenzo a Mortara.\nSulla parete laterale della navata destra trova posto un affresco datato 1480 avente forma di trittico: un'iscrizione sotto il riquadro centrale testimonia come l'affresco sia stato voluto dalla popolazione di San Nazzaro (\"S. Nazarius Hoc Opus Fecit Fieri Populus Huius Loci 1480\"). Al centro \u00e8 raffigurata l'immagine (oggi piuttosto deteriorata) di \"San Nazario a cavallo\" in dimensioni maggiori rispetto alle altre figure del dipinto; sulla sinistra stanno \"San Celso e un santo martire\"; sulla destra, \"Santa Caterina d'Alessandria e San Rocco\". L'elegante figura del santo a cavallo, con un paesaggio fantastico sullo sfondo, testimonia il noto attardarsi del gotico internazionale in terra piemontese; anche gli altri santi, nelle loro vesti eleganti, paiono usciti da un libro di miniature. Per l'autore dell'affresco \u00e8 stato dubitativamente proposto il nome del pittore novarese Giovanni Antonio Merli.Un secondo affresco, anch'esso a forma di trittico, datato 1464, \u00e8 posto alla fine della navata destra, all'inizio del presbiterio: esso raffigura la \"Madonna in trono con Bambino e angeli musicanti fra i santi Sebastiano e Agata\". La \"Madonna in trono\" \u00e8 ritratta di fronte ad una struttura architettonica con lesene ed una volta a botte con forte potenza illusionistica: essa mostra come l'autore sia aggiornato sull'arte rinascimentale e sullo studio della prospettiva. Le figure laterali dei santi, vestite con abiti cortesi ed inusitatamente slanciate, ci riportano al prolungarsi di un gusto proprio del contesto culturale che \u00e8 stato denominato \"tramonto del medioevo\". Riguardo all'autore dell'affresco si \u00e8 ipotizzato che sia proveniente dall'area milanese, attento alla lezione del primo Vincenzo Foppa\nIl chiostro.\nIl chiostro - costruito probabilmente nel '300 e fatto ristrutturare dal Barbavara nel secolo successivo - presenta anch'esso linee di sobria eleganza. \u00c8 formato da un porticato con arcate e volte a crociera che si dispiega lungo i lati di un quadrato. Tre lati sono uguali tra loro; presentano, al piano terra, pilastri cruciformi con il lato verso il cortile molto sporgente in modo da reggere il ballatoio: esso \u00e8 composto da colonnette che, a loro volta, sostengono la falda del tetto. Il quarto lato \u00e8 addossato alla chiesa; cinque colonne ottagonali danno slancio alle arcate ogivali e reggono un pi\u00f9 alto ed elegante ballatoio. Di notevole interesse \u00e8 il fregio, composto da formelle in terracotta, che corre ininterrottamente lungo i quattro lati del chiostro.\nSotto le arcate del piano terra si dispiega un vastissimo ciclo di affreschi eseguito nella seconda met\u00e0 del '400 e dedicato alla \"Vita di San Benedetto\". L'omaggio pittorico al fondatore dell'ordine monastico segue un preciso programma iconografico ispirato principalmente (ma non esclusivamente) dal racconto della sua vita e dei suoi miracoli scritto da San Gregorio Magno.\nGli affreschi che dovevano correre, su due ordini sovrapposti, lungo tutte le pareti del chiostro (e forse anche in altri ambienti del monastero ad esso contigui), sono ormai molto deteriorati: quelli relativamente meglio conservati stanno sul lato a ridosso della chiesa, nelle lunette della volta.\nUn recente restauro ha riportati le pitture a sufficiente leggibilit\u00e0, consentendo d'apprezzarne il valore iconografico ed artistico. San Benedetto giovane vi \u00e8 raffigurato con capelli biondi, che man mano, nelle successive scene della sua vita, si incanutiscono. \u00c8 vestito, come i suoi confratelli, con la cocolla nera (tipica dei \"benedettini neri\" insediati a San Nazzaro). Le scene che si susseguono seguono la narrazione della vita di San Beneddetto presente nei \"Dialogo\" di Gregorio Magno. Sono narrate con la sobriet\u00e0 del miniatore, sfruttando sapientemente gli spazi disponibili e sacrificando al racconto le architetture degli edifici e la vastit\u00e0 dei paesaggi: la cifra stilistica \u00e8 tipicamente gotica, attardata su modelli iconografici trecenteschi.\nNessuna fondata ipotesi \u00e8 stata sinora formulata sull'autore dei dipinti. Pur nell'ambito di una narrazione che appare stilisticamente unitaria, alcuni critici hanno ritenuto di riconoscere la mano di due diversi maestri quattrocenteschi che sono stati denominati convenzionalmente - in relazione alle parti del ciclo che da loro sarebbero state eseguite - \"Autore delle case grigie\" e \"Autore dei castelli rossi\".\nIn ogni caso pare plausibile il committente del ciclo di affreschi sia stato lo stesso Antonio Barbavara e che esso debba quindi datarsi prima del 1467, anno della sua morte. Il linguaggio utilizzato si mostra aggiornato sui tratti della pittura milanese di met\u00e0 Quattrocento, in particolare su quelli di Bonifacio Bembo\nPromozione.\nDal 1997 \u00e8 attiva a San Nazzaro Sesia l'Associazione Culturale \"Amici dell'Abbazia\".\nScopo dell'Associazione \u00e8 quello di divulgare a livello nazionale e internazionale la conoscenza dell'abbazia, della sua storia e della sua architettura, quale insigne monumento di abbazia fortificata benedettina. Per far questo l'associazione organizza eventi culturali quali concerti, mostre e conferenze, tutti ad ingresso libero, con programmazione annuale."}
{"id": "1363587", "revid": "22416", "url": "https://it.wikipedia.org/wiki?curid=1363587", "title": "Penetration test", "text": "In informatica, il penetration test (o informalmente pen test) \u00e8 il processo operativo di analisi o valutazione della sicurezza di un sistema informatico o di una rete.\nCondotta su pi\u00f9 fasi dal punto di vista di un potenziale attaccante simulando l'attacco informatico di un utente malintenzionato, consiste nello sfruttamento delle vulnerabilit\u00e0 rilevate aiutando a determinare se le difese del sistema sono sufficienti o se invece sono presenti altre vulnerabilit\u00e0 elencando in questo caso quali difese il test ha sconfitto. Il test ha dunque come obiettivo quello di evidenziare le debolezze della piattaforma fornendo il maggior numero di informazioni sulle vulnerabilit\u00e0 che ne hanno permesso l'accesso non autorizzato, fornendo una stima chiara sulle capacit\u00e0 di difesa e del livello di penetrazione raggiunto nei confronti:\nTutti i problemi di sicurezza rilevati vengono quindi presentati al cliente assieme ad una valutazione del loro impatto nel sistema e nello scenario del business aziendale, fornendo inoltre una soluzione tecnica o proposta di mitigazione o migrazione del sistema.\nStoria.\nVerso la met\u00e0 degli anni \u201860, nascono nuovi problemi per la sicurezza dei dati: la crescente popolarit\u00e0 dei sistemi informatici time-sharing rendono le risorse accessibili attraverso le linee di comunicazione. Come spiegano gli studiosi Deborah Russell e G.T. Gangemi \"Il 1960 ha segnato il vero inizio dell'era della sicurezza informatica.\" Nel giugno del 1965, per esempio, molti dei maggiori esperti di sicurezza informatica del paese tennero una delle prime importanti conferenze sui sistemi di sicurezza, il System Development Corporation (SDC). Durante la conferenza, qualcuno fece notare che un dipendente della SDC era stato in grado di minare facilmente diverse misure di sicurezza del AN/FSQ-32 della SDC, un solid state computer utilizzato in ambito militare. Nella speranza che gli studi sui sistemi di sicurezza tornassero utili i partecipanti alla conferenza hanno richiesto formalmente per la prima volta di utilizzare la computer penetration come strumento per studiare i sistemi di sicurezza.\nAlla Spring 1967 Joint Computer Conference, molti specialisti del computer si riuniscono di nuovo per discutere della sicurezza dei sistemi informatici. Durante questa conferenza, gli esperti di sicurezza informatica Willis Ware, Harold Petersen, Rein Tern, Bernard Peters della National Security Agency (NSA) e tutta la RAND Corporation utilizzano il termine \"penetrazione\" per descrivere un attacco contro un sistema informatico. In un documento, Ware avvert\u00ec che era importante eseguire dei tentativi di penetrazione sui sistemi informatici, riferendosi ai sistemi time-sharing militari. I suoi colleghi Petersen e Turn condivisero lo stesso concetto, osservando che i sistemi di comunicazione on-line \"... sono vulnerabili alle minacce riguardanti la privacy\". Bernard Peters dell'NSA rimarc\u00f2 lo stesso punto, insistendo che l'input e l'output di un computer \"... potrebbero fornire grandi quantit\u00e0 di informazioni a seguito di una penetrazione.\" Nel corso della conferenza, la computer penetration viene formalmente identificata come una grave minaccia per i sistemi informatici on-line.\nLa minaccia della computer penetration fu sottolineata in un importante rapporto organizzato dal Dipartimento della Difesa statunitense (DoD) alla fine del 1967. In sostanza, i funzionari del Dipartimento della Difesa si rivolsero a Willis Ware per condurre una task force di esperti proveniente da NSA, CIA, DoD, mondo accademico e industria per valutare formalmente la sicurezza dei sistemi informatici time-sharing. Facendo affidamento su molti documenti presentati nel corso dello Spring 1967 Joint Computer Conference, la task force conferm\u00f2 largamente che la computer penetration era una minaccia alla sicurezza del sistema informatico. Il rapporto di Ware \u00e8 stato inizialmente classificato, ma molti dei maggiori esperti informatici del paese identificarono lo studio come documento definitivo sulla sicurezza informatica. Jeffrey R. Yost del Charles Babbage Institute ha pi\u00f9 recentemente descritto il rapporto di Ware come \"... di gran lunga lo studio pi\u00f9 importante e approfondito su questioni tecniche e operative in materia di sicurezza dei sistemi informatici del suo tempo\". In effetti, il rapporto Ware ha ribadito la grave minaccia rappresentata dalla computer penetration per i nuovi sistemi time-sharing online.\nPer capire meglio le debolezze del sistema, il governo federale e dei suoi finanziatori ben presto cominciarono ad organizzare squadre di penetratori, conosciute come tiger teams, per usare la computer penetration come test della sicurezza dei sistemi. Deborah Russell e G.T. Gangemi, hanno dichiarato che nel corso del 1970 nacquero i primi tiger teams: squadre di crackers finanziati dal governo e dalle industrie per tentate di abbattere le difese dei sistemi informatici nel tentativo di scoprire, ed eventualmente correggere, buchi di sicurezza \".\nDonald MacKenzie, uno studioso della storia della sicurezza informatica, sottolinea che \"RAND aveva fatto alcuni studi di penetrazione (esperimenti di eludere i controlli di sicurezza informatica) dei primi sistemi time-sharing per conto del governo\". Jeffrey R. Yost del Charles Babbage Institute, nel suo lavoro sulla storia della sicurezza informatica, riconosce anche che sia la RAND Corporation che la SDC avevano \"svolto alcuni dei primi studi di penetrazione provando ad infiltrarsi nei sistemi time-sharing al fine di testare la loro vulnerabilit\u00e0 \". In quasi tutti questi primi studi, i tiger team sono riusciti ad infiltrarsi in tutti i sistemi informatici presi come obiettivo, visto che le difese dei sistemi time-sharing del paese erano deboli.\nLe azioni dei primi tiger team e gli sforzi della RAND Corporation hanno dimostrato l'utilit\u00e0 dei penetration test come strumento per la valutazione della sicurezza del sistema. A quel tempo, un analista RAND not\u00f2 che i test avevano \"... dimostrato la praticit\u00e0 della system-penetration come strumento per valutare l'efficacia e l'adeguatezza delle difese per la sicurezza dei dati.\" Inoltre, un certo numero di analisti RAND affermarono che gli esercizi di penetration test offrivano diversi vantaggi che erano sufficienti per giustificarne l\u2019uso.\nForse il principale esperto di computer penetration durante questi primi anni \u00e8 stato James P. Anderson, che ha lavorato per NSA, RAND, e altre agenzie governative per studiare la sicurezza dei sistemi informatici. All\u2019inizio del 1971, la U.S. Air Force assume la societ\u00e0 privata di Anderson per studiare la sicurezza del suo sistema di time-sharing al Pentagono. Nel suo studio, Anderson ha delineato una serie di importanti fattori coinvolti nella computer penetration. Anderson ha descritto un attacco generale come sequenza dei seguenti passi:\nNel corso del tempo, la sequenza di Anderson ha contribuito a guidare molti altri esperti di sicurezza, che si sono basati su questa tecnica per valutare la sicurezza dei sistemi time-sharing.\nNegli anni successivi, la computer penetration come strumento per la valutazione della sicurezza \u00e8 diventato pi\u00f9 raffinato e sofisticato. Nei primi anni 1980, il giornalista William Broad riassunse brevemente i continui sforzi dei tiger teams per valutare la sicurezza del sistema. Come riportato da Broad, il rapporto di Ware finanziato dal DoD aveva \u201c...mostrato come le spie potessero introdursi nei computer, rubare o copiare i file e sovvertire i dispositivi che normalmente proteggono le informazioni top secret\u201d.\nMentre questi studi suggerivano che la sicurezza informatica negli Stati Uniti era un problema importante, lo studioso Edward Hunt ha di recente fatto una riflessione pi\u00f9 ampia sullo studio della computer-penetration come strumento di sicurezza. Hunt, in un recente documento sulla storia del penetration test, suggerisce che le istituzioni per la difesa degli Stati Uniti \u201c... hanno creato molti degli strumenti utilizzati nella moderna guerra cibernetica\u201d.\nProcedimenti di analisi.\nL'analisi viene svolta a fronte di un accordo commerciale/tecnico. Chi svolge questa attivit\u00e0 \u00e8 chiamato \"penetration tester\" o \"auditor\" e oggi anche con il pi\u00f9 moderno nome \"ethical hacker\", visto che si tenta di aggredire il sistema con le stesse logiche utilizzate da un hacker. Un gruppo di penetration tester \u00e8 chiamato anche \"tiger team\".\nI processi di penetration test possono essere effettuati in diverse modalit\u00e0. La differenza consiste sulla quantit\u00e0 e qualit\u00e0 delle informazioni disponibili agli analisti riguardo ai sistemi analizzati. I test \"Black Box\" non presuppongono precedente conoscenza dell'infrastruttura oggetto di analisi e gli esaminatori necessitano di determinare architettura e servizi dei sistemi prima di iniziare l'analisi.\nNei test \"White Box\" sono invece fornite conoscenze dettagliate dell'infrastruttura da esaminare, spesso comprensive di schemi di rete, codice sorgente delle applicazioni e liste di indirizzi IP presenti nella rete. Esistono anche varianti a queste metodologie definibili \"Grey Box\". I risultati dei penetration test possono valutare gli impatti di un attacco e suggerire contromisure per ridurre i rischi.\nI processi di analisi che vengono condotti in un penetration test hanno diversi tempi di azione in cui sono alternate fasi manuali e fasi automatiche. Vengono acquisite inizialmente le informazioni principali sull'architettura della piattaforma e sui servizi offerti. Dall'analisi di questi dati deriva la scelta di come condurre il passo successivo, consistente in una enumerazione dei principali errori e problemi. Software automatizzati uniti all'esperienza manuale dell'analista permettono quindi di evidenziare tutte le possibili vulnerabilit\u00e0, incluse quelle pi\u00f9 recenti e alcune ancora non di pubblico dominio. I problemi riscontrati sono quindi manualmente verificati e sono prese le evidenze, o prove, che certificano l'esistenza delle problematiche stesse.\nL'attivit\u00e0 si conclude nello sviluppo della reportistica composta dal report di analisi sommaria dedicato al management o \"executive summary\", contenente l'analisi dell'impatto di rischio di quanto riscontrato e tempistiche per l'azione di rientro o mitigazione delle problematiche riscontrate, e dal report tecnico, contenente l'analisi dettagliata dei problemi e la soluzione tecnica. Il penetration test va effettuato su sistemi esposti su Internet e comunque sulle piattaforme sensibili collegate a grosse reti, prima di entrare in esercizio, per avere una prova pratica della sicurezza di ci\u00f2 che si espone.\n\u00c8 importante capire che la probabilit\u00e0 che un pen-tester riesca a trovare tutti i problemi di sicurezza \u00e8 molto bassa. Ad esempio: ieri \u00e8 stato fatto un penetration test che ha messo in evidenza l'assenza di vulnerabilit\u00e0 nel sistema; oggi Microsoft rilascia una patch atta a correggere alcuni errori di sistema contenente una nuova vulnerabilit\u00e0 di alcuni server di posta che in precedenza erano considerati sicuri; questo significa che il pen-test di ieri non \u00e8 pi\u00f9 valido visto che naturalmente non pu\u00f2 mettere in luce la nuova vulnerabilit\u00e0. Lo stesso esempio pu\u00f2 essere applicato ad ogni modifica attuata sul sistema. Mantenere una rete sicura richiede quindi una vigilanza costante.\nStrumenti.\nSono disponibili una vasta gamma di strumenti di pen-test per la valutazione della sicurezza del nostro sistema, sia software liberi che commerciali.\nDistribuzioni di sistemi operativi specializzati.\nDiverse distribuzioni di sistemi operativi sono orientate verso il penetration test. Tali distribuzioni di solito contengono una serie di strumenti preconfigurati. Il penetration tester non deve per\u00f2 cercare ogni singolo strumento visto che questo potrebbe portare a complicazioni come ad esempio errori di compilazione, problemi di dipendenze o errori di configurazione. Inoltre, l'acquisizione di strumenti aggiuntivi pu\u00f2 essere poco pratica dal punto di vista del tester.\nAlcuni dei pi\u00f9 famosi sistemi operativi orientati al \"pen test\" sono:\nUn certo numero di sistemi operativi includono vulnerabilit\u00e0 di sistema o applicative conosciute, e possono essere utilizzate come bersagli. Tali sistemi aiutano i nuovi professionisti della sicurezza a provare gli ultimi strumenti di sicurezza in un ambiente di laboratorio. Alcuni di questi sono:\nStrumenti di test automatizzati.\nIl processo di penetration test pu\u00f2 essere semplificato in due parti:\nVulnerabilit\u00e0.\nOperazioni valide che consentono al tester di eseguire un'operazione non valida includono comandi unescaped SQL, rapporti umani e funzioni crittografiche ormai obsolete. Una sola vulnerabilit\u00e0 potrebbe non essere sufficiente per permettere un exploit. \u00c8 spesso richiesto di utilizzare pi\u00f9 di una vulnerabilit\u00e0 nota e modellare il payload in modo da farlo apparire valido. Metasploit fornisce una libreria Ruby per le attivit\u00e0 pi\u00f9 comuni e mantiene un database di exploit noti.\nIl fuzzing \u00e8 una tecnica molto diffusa per scoprire le vulnerabilit\u00e0 di un sistema. Ha lo scopo di ottenere un errore non gestito attraverso un input casuale. Il tester utilizza input casuali per accedere a porzioni di codice poco utilizzate visto che quelle pi\u00f9 frequenti sono solitamente esenti da errori. Gli errori sono utili perch\u00e9 o espongono ulteriori informazioni, come ad esempio crash del server HTTP, o sono direttamente utilizzabili, ad esempio il buffer overflow.\nImmaginate un sito che dispone di 100 caselle di testo. Alcune saranno vulnerabili a SQL injection attraverso l'uso di determinate stringhe. L'invio continuo di stringhe casuali arriver\u00e0 prima o poi a trovare un buco nella sicurezza. L'errore risulta evidente presentandosi come una pagina HTML non corretta a causa di un errore SQL. In questo caso, solo le caselle di testo sono utilizzate come input. Tuttavia, i sistemi software hanno solitamente molti tipi di input, come i cookie, il flusso di un file in upload o canali RPC. Gli errori possono presentarsi in tutti questi tipi di input. L'obiettivo \u00e8 quello di ottenere prima un errore non gestito, e quindi comprendere la falla basandosi sul test che ha portato al fallimento. Il tester progetta uno strumento automatizzato per testare la sua conoscenza della falla finch\u00e9 non la comprende a pieno. In seguito, diventa evidente come creare il payload in modo che il sistema vittima lo esegua. Se questa via non \u00e8 percorribile si pu\u00f2 sperare che un altro errore prodotto dal fuzzer produca pi\u00f9 frutti. L'uso di un fuzzer consente di risparmiare tempo in modo da non dover controllare le porzioni di codice in cui \u00e8 improbabile trovare delle vulnerabilit\u00e0.\nPayload.\nL'operazione non valida, o payload nella terminologia Metasploit, pu\u00f2 comportare controllo remoto del mouse, comparsa di popup pubblicitari, furti della password o altro. Alcune aziende mantengono grandi database di exploit noti e forniscono prodotti che mettono alla prova automaticamente i sistemi per conoscerne le vulnerabilit\u00e0:\nStandard e certificazioni professionali.\nNell'ambito del penetration test \u00e8 possibile acquisire certificazioni rilasciate da enti preposti a garantire le dovute caratteristiche tecniche e di affidabilit\u00e0 degli operatori nonch\u00e9 quello di fornire una metodologia che renda il test di per s\u00e9 replicabile, valutabile e misurabile nel tempo:\nLa IACRB (Information Assurance Certification Review Board) fornisce una certificazione per penetration tester nota come Certified Penetration Tester (CPT). Il CPT richiede che il candidato superi un esame a scelta multipla tradizionale e un esame pratico che richiede al candidato di eseguire un pen test su di un server."}
{"id": "1363588", "revid": "8596", "url": "https://it.wikipedia.org/wiki?curid=1363588", "title": "Don Miko", "text": ""}
{"id": "1363590", "revid": "8596", "url": "https://it.wikipedia.org/wiki?curid=1363590", "title": "Miko Mission", "text": ""}
{"id": "1363594", "revid": "124123", "url": "https://it.wikipedia.org/wiki?curid=1363594", "title": "Morti nel 1025", "text": ""}
{"id": "1363597", "revid": "124123", "url": "https://it.wikipedia.org/wiki?curid=1363597", "title": "Nati nel 1266", "text": ""}
{"id": "1363603", "revid": "124123", "url": "https://it.wikipedia.org/wiki?curid=1363603", "title": "Nati nel 1448", "text": ""}
{"id": "1363604", "revid": "599013", "url": "https://it.wikipedia.org/wiki?curid=1363604", "title": "Brandon Jon Abel", "text": "Carriera.\nDi ruolo centro, dopo aver militato per tre stagioni (dal 1996-97 al 1998-99) nei Rochester Mustangs nella United States Hockey League (il massimo campionato giovanile di hockey su ghiaccio negli Stati Uniti) e quattro (dal 1999-00 al 2002-03) con la Minnesota State Mankato University nell'NCAA, Abel \u00e8 passato all'hockey professionistico.\nHa giocato i play-off della stagione 2002-03 nella WCHL coi San Diego Gulls, per dividersi poi tra ECHL con i Trenton Devils (con cui ha vinto la Kelly Cup 2004-05) e AHL (Philadelphia Phantoms, vincitori della Calder Cup 2004-05).\nNel 2006 \u00e8 approdato in Europa, in Danimarca, all'EfB Ishockey dove \u00e8 rimasto una sola stagione. Nella stagione 2007-08 ha giocato in Italia con la maglia dell'Hockey Club Bolzano."}
{"id": "1363608", "revid": "1714743", "url": "https://it.wikipedia.org/wiki?curid=1363608", "title": "Filippo d'Assia-Darmstadt", "text": "Biografia.\nFilippo fu un grande appassionato di musica. Quando comandava l'esercito austriaco a Napoli, fu mecenate di Nicola Porpora e quando era governatore di Mantova nomin\u00f2 Maestro di Cappella della sua corte Antonio Vivaldi che vi compose \"Armida al campo d'Egitto\", \"Teuzzone\", \"Scanderbeg\" (tutti del 1718) e poi \"Tito Manlio\" (1719) e \"La Candace\" (1720). \"Tito Manlio\" fu scritto in occasione del matrimonio di Filippo d'Assia-Darmstadt.\nMatrimonio e figli.\nSpos\u00f2 nel 1697 la principessa Maria Teresa di Croy (1673\u20131714), dalla quale ebbe cinque figli:\nRimasto vedovo, Filippo avrebbe dovuto sposare nel 1718 Eleonora Luisa Gonzaga di Guastalla, ma il matrimonio fu sciolto all'ultimo momento.\nI figli non ebbero discendenza, quindi oggi non esistono discendenti diretti di Filippo d'Assia-Darmstadt."}
{"id": "1363609", "revid": "119328157", "url": "https://it.wikipedia.org/wiki?curid=1363609", "title": "Entropia (economia)", "text": "L'entropia, in fisica, a partire dalla termodinamica, poi estesa e generalizzata ad altri contesti scientifici, \u00e8 una funzione di stato, e viene, a grandi linee, interpretata come una misura del disordine di un sistema, correlata alla capacit\u00e0 di produzione di lavoro. Questa grandezza viene applicata anche all'economia, in particolare alla bioeconomia, e all'economia aziendale. \nGeorgescu-Roegen e la \"Seconda legge\".\nIn base al secondo principio della termodinamica l'entropia di un sistema isolato \u00e8 una funzione di stato che misura la progressiva e naturale perdita di energia disponibile per produrre lavoro, in assenza di apporto esterno positivo, nell'aumentare il suo stato di disordine termodinamico. Non tutta l'energia, per\u00f2, pu\u00f2 essere utilizzata, una parte viene, obbligatoriamente nei sistemi reali, perduta ovvero degradata in forma di calore, e indisponibile quindi a produrre un lavoro.\nApplicando la legge dell'entropia all'economia, e in particolare all'economia della produzione, Georgescu-Roegen ha contribuito in modo sostanziale all'enunciazione della prima teoria economica che pone i fondamentali per una discussione della decrescita.\nOgni processo economico inserito in un contesto ecosistemico, dice l'economista rumeno, incrementa inesorabilmente ed irreversibilmente l'entropia del sistema-Terra: tanta pi\u00f9 energia si trasforma in uno stato indisponibile, tanta pi\u00f9 sar\u00e0 sottratta alle generazioni future e tanto pi\u00f9 disordine proporzionale sar\u00e0 riversato sull'ambiente.\nCos\u00ec, 'paradossalmente', vengono meno le ragioni tipiche dei sistemi economici attuali, che puntano ad una massimizzazione del numero di merci prodotte, ed una velocizzazione del loro processo produttivo. Una contabilit\u00e0 di tipo diverso, secondo Georgescu-Roegen, basata sulla misura in output dell'entropia, e una efficienza energetica pensata in un nuovo paradigma, che vada a premiare non il processo massimamente redditizio, produttivo o veloce, ma entropicamente efficiente, \u00e8 alla base di tutta la teoria bioeconomica.\nAnche la concezione del tempo, in un meccanismo economico basato sulla legge dell'entropia, \u00e8 differente. A tal proposito, ebbe a dire Georgescu-Roegen: \"un guadagno di tempo si paga in energia\".\nEconomia aziendale.\nContestualizzando la formulazione fisica dell'entropia al proprio campo, l'economia aziendale ha fatto propria tale rappresentazione, intendendola applicabile ad un sistema aziendale che, senza un governo efficiente, tende inesorabilmente al caos ed alla disorganizzazione.\nLimitare l'entropia quindi, significa influenzare positivamente l'organizzazione aziendale nell'attuare il processo decisionale.\nDecidere, ovvero fornire energia al sistema-azienda, aumenta il livello di coesione all'interno dell'organizzazione e, in tal modo, le situazioni di conflitto tendono a diminuire, e si ristabilisce l'ordine.\nProattivit\u00e0 nel sistema genera dunque sintropia, che \u00e8 il contrario di entropia.\nIl sistema azienda, per abitudinariet\u00e0, tende a non dedicare particolare attenzione all'innovazione od alla \"reengeneering\".\nUna carenza strutturale di controlli, assenza di \"kpi\" (\"key performance indicator\") sui processi, o semplicemente perdita di risorse umane sintropiche, causa un progressivo ma inesorabile decadimento delle \"performance\" dell'intero sistema, minandone la qualit\u00e0, la produttivit\u00e0 e l'efficienza.\nEntropia genera disorganizzazione, quindi maggiori costi e sforzi per ottenere minori risultati, in pratica una perdita di potenza dell'intero sistema, proprio come nella realt\u00e0 della fisica termodinamica.\nL'entropia non \u00e8, necessariamente, una \"malattia\" destinata alla grande azienda, perch\u00e9 anche una piccola impresa, in cui aumentano gli input esterni, rimanendo invariati gli attori aziendali, cadr\u00e0 progressivamente nell'impoverimento dei suoi risultati organizzativi: le stesse persone svolgeranno pi\u00f9 funzioni e, pur lavorando nello stesso modo, renderanno di meno.\nLa difficolt\u00e0 di combattere l'entropia in azienda dipende dal livello di caos accumulato.\nUn sistema poco sotto controllo \u00e8 soggetto a deteriorarsi, ma un sistema senza alcun controllo pu\u00f2 avere gi\u00e0 in s\u00e9 ingenerati fattori esplosivi che lo collassano, rendendo difficoltoso e faticoso riportarlo nell'ordine."}
{"id": "1363612", "revid": "1573940", "url": "https://it.wikipedia.org/wiki?curid=1363612", "title": "Chrysaora", "text": "Chrysaora \u00e8 un genere di meduse appartenenti alla classe degli scifozoii. Il nome \"Chrysaora\" deriva dal personaggio della mitologia greca Crisaore."}
{"id": "1363613", "revid": "599013", "url": "https://it.wikipedia.org/wiki?curid=1363613", "title": "Matt De Marchi", "text": "Carriera.\nClub.\nDe Marchi, nella sua carriera giovanile, gioc\u00f2 prima per i North Iowa Huskies nella USHL, per proseguire presso l'Universit\u00e0 del Minnesota-Duluth in NCAA. Fu seconda scelta dei New Jersey Devils nel draft 2000. L'esordio nell'hockey professionistico avvenne in American Hockey League con le maglie degli Albany River Rats e degli Iowa Stars, totalizzando 40 punti in 208 gare di AHL.\nNel 2007 arriv\u00f2 in Italia all'HC Bolzano, tuttavia a met\u00e0 stagione, nel mese di gennaio, cambi\u00f2 squadra trasferendosi all'Asiago Hockey. Rimase in Veneto per altre tre stagioni vincendo due scudetti consecutivi, raccogliendo oltre 100 punti in 162 partite.\nNell'inverno 2011 and\u00f2 a giocare nella seconda divisione svedese presso il V\u00e4ster\u00e5s IK, squadra per cui gioc\u00f2 un solo anno.\nNell'estate del 2012 ritorn\u00f2 in Serie A con l'Hockey Milano Rossoblu, con i quali pose termine alla propria carriera.\nNazionale.\nNell'autunno del 2009 De Marchi matur\u00f2 due anni consecutivi di permanenza nel campionato italiano e, grazie all'acquisizione del passaporto italiano nel gennaio 2010, pot\u00e9 essere convocato in Nazionale. L'esordio avvenne nel mese successivo in occasione dell'Euro Ice Hockey Challenge disputatosi ad Asiago.\nNel maggio 2010 disput\u00f2 il suo primo mondiale, mentre l'anno seguente vinse il titolo di Prima Divisione. Nella primavera del 2012 fu convocato per il campionato mondiale giocato in Finlandia e Svezia. Al termine della spedizione fu nominato come uno dei migliori giocatori del \"Blue Team\".\nCollegamenti esterni.\n "}
{"id": "1363614", "revid": "599013", "url": "https://it.wikipedia.org/wiki?curid=1363614", "title": "Neil Petruic", "text": "Carriera.\nEra un difensore di stecca sinistra. Nel 2001 Petruic fu scelto dagli Ottawa Senators all'ottavo giro, in 235\u00aa posizione, mentre giocava in NCAA con l'University of Minnesota Duluth. Rimase con la squadra universitaria fino al 2005, quando esord\u00ec in AHL con il farm team di Ottawa, i Binghamton Senators. Vi rimase due stagioni (con una breve parentesi, 10 incontri, in ECHL con i Charlotte Checkers nel 2005-06).\nApprod\u00f2 in Italia nel campionato 2007-08, all'HC Bolzano, con cui vinse subito la Supercoppa italiana.\nAl termine dell'esperienza italiana fece ritorno in Nordamerica ancora con i Binghamton Senators. Nelle stagioni successive altern\u00f2 presenze fra la American Hockey League e la ECHL, concludendo la propria carriera agonistica nel 2011 con gli Hamilton Bulldogs."}
{"id": "1363616", "revid": "599013", "url": "https://it.wikipedia.org/wiki?curid=1363616", "title": "Leo Insam", "text": "Carriera.\nClub.\nHa iniziato la sua carriera da professionista nell'HC Gardena nel 1992-93, e l\u00ec \u00e8 rimasto due stagioni prima di andare in Canada per una stagione (1994-95) per poi tornare per un anno in Val Gardena.\nHa giocato poi per tre stagioni all'estero, in Austria (Klagenfurter AC, 1996-97), DEL (D\u00fcsseldorfer EG, 1997-98 e 1998-99), e WCHL (alcuni incontri del 1998-99).\nNel 1999-00 \u00e8 tornato in Italia, all'Asiago Hockey AS. Con gli stellati rimase una sola stagione: si trasfer\u00ec poi a Milano, dove coi Vipers, in 4 stagioni, ha vinto tutto: 3 scudetti, una Coppe Italia, 2 Supercoppe italiane.\nNella stagione 2004-05 ha firmato con l'HC Bolzano con cui, tra il 2004 e il 2009, ha vinto una Coppa Italia, 2 Supercoppe italiane ed uno scudetto. Nella primavera del 2008 ha subito un infortunio alla schiena che lo ha costretto ad un'operazione che lo ha tenuto lontano dal ghiaccio per cinque mesi. A met\u00e0 della sua quinta stagione in biancorosso, nel gennaio 2009, \u00e8 passato dal Bolzano all'HC Gherd\u00ebina (Serie A2), dove ha giocato sole cinque partite prima di infortunarsi gravemente ad una mano, rimanendo fuori per il resto della stagione. \u00c8 stato poi confermato in rosa dai gardenesi.\nNel novembre del 2010, tuttavia, si \u00e8 ritirato a causa di problemi alla schiena.\nNazionale.\nHa esordito in Nazionale il 31 gennaio 1994 in un incontro contro la Francia, e da allora ha fatto stabilmente del gruppo della nazionale, prendendo parte a sei edizioni del campionato mondiale, e a due edizioni dei giochi olimpici invernali ( e )."}
{"id": "1363618", "revid": "22356", "url": "https://it.wikipedia.org/wiki?curid=1363618", "title": "Scutosaurus", "text": ""}
{"id": "1363622", "revid": "94902", "url": "https://it.wikipedia.org/wiki?curid=1363622", "title": "Crisaora", "text": ""}
{"id": "1363624", "revid": "16758", "url": "https://it.wikipedia.org/wiki?curid=1363624", "title": "Chris Hajt", "text": "\u00c8 figlio di un altro noto hockeista, Bill Hajt, attivo tra il 1973 e il 1987 in NHL. Come il padre \u00e8 stato un difensore.\nCarriera.\nNato in Canada, ha vissuto per buona parte della sua vita, a seguito del padre, negli Stati Uniti ad Amherst (New York). \u00c8 stato scelto dagli Edmonton Oilers come seconda scelta nel draft 1996. In NHL tuttavia ha disputato solo sei incontri: uno con gli Oilers nel 2000-01 e cinque con i Washington Capitals nel 2003-04. Tra il 1998 e il 2006 \u00e8 stato invece protagonista in AHL, con Hamilton Bulldogs, Portland Pirates e Lowell Lock Monsters.\nNel 2006 si \u00e8 trasferito in Europa. Nel 2006-07 ha giocato prima in Germania coi F\u00fcchse Duisburg, poi in Finlandia con il Lukko di Rauma.\nNel 2007 ha firmato con l'Hockey Club Bolzano, con cui si \u00e8 aggiudicato la Supercoppa italiana e lo scudetto. Al termine della stagione, all'et\u00e0 di trent'anni, si \u00e8 ritirato dall'hockey giocato, divenendo allenatore in seconda dei Guelph Storm, squadra che milita nella OHL, uno dei tre principali campionati giovanili nordamericani, in cui Hajt ha giocato dal 1994 al 1998 e di cui era stato capitano per le ultime due stagioni. I tifosi dei Guelph Storm lo hanno inserito nel novero dei 25 migliori giocatori di sempre ad aver vestito quella maglia, in occasione di un sondaggio per i 25 anni della societ\u00e0 tenuto nel 2015.\nNell'estate del 2014 \u00e8 stato scelto come assistente allenatore per il \"farm team\" in American Hockey League dei Los Angeles Kings, i Manchester Monarchs. \nDopo aver ricoperto il ruolo di assistente allenatore per due stagioni (2015-2017) in un'altra squadra di American Hockey League, gli Ontario Reign, Hajt venne messo sotto contratto, con lo stesso ruolo dai Buffalo Sabres in NHL.. Anche l'esperienza sulla panchina NHL dur\u00f2 per due stagioni: nell'estate del 2019 ha fatto ritorno ai Reign."}
{"id": "1363635", "revid": "767487", "url": "https://it.wikipedia.org/wiki?curid=1363635", "title": "Michelangelo Gasparini", "text": "Probabilmente imparentato col compositore Francesco Gasparini, nel 1686 fu insieme a lui allievo di Giovanni Legrenzi a Venezia.\nApr\u00ec anche una scuola di canto e tra i suoi allievi ci fu Faustina Bordoni.\nEsiste una sua caricatura a penna e inchiostro bruno su carta bianca (141 x 131\u00a0mm), opera di Anton Maria Zanetti."}
{"id": "1363637", "revid": "287204", "url": "https://it.wikipedia.org/wiki?curid=1363637", "title": "NGC 7380", "text": "NGC 7380 \u00e8 un giovane ammasso aperto visibile nella costellazione di Cefeo.\nOsservazione.\nSi individua nella parte meridionale della costellazione, 2 gradi a est della stella , in direzione di un campo stellare piuttosto ricco; appare dominata ad ovest da una stella doppia di magnitudine 7,6. Con un binocolo 10x50 la sua risoluzione \u00e8 parziale e limitata a poche stelle, mentre attraverso un telescopio da 100mm sono evidenti alcune decine di stelle fino alla magnitudine 12; con uno strumento da 150mm di apertura \u00e8 possibile rivelare tutte le sue componenti, compresa la variabile DH\u00a0Cephei, una delle sue componenti pi\u00f9 studiate.\nLa declinazione fortemente settentrionale di quest'ammasso favorisce notevolmente gli osservatori dell'emisfero nord, da cui si presenta circumpolare fino alle basse latitudini; dall'emisfero australe d'altra parte resta piuttosto basso e non \u00e8 neppure osservabile dalle latitudini lontane dalla zona tropicale. Il periodo migliore per la sua osservazione nel cielo serale \u00e8 quello compreso fra giugno e novembre.\nStoria delle osservazioni.\nNGC 7380 venne individuato per la prima volta da Caroline Lucretia Herschel nel 1787 attraverso un telescopio riflettore da 4,2\u00a0pollici, che lo segnal\u00f2 poi a suo fratello William Herschel; il figlio di quest'ultimo, John Herschel, lo inser\u00ec nel General Catalogue of Nebulae and Clusters col numero 2182.\nCaratteristiche.\nNGC 7380 \u00e8 un giovane ammasso aperto situato sul Braccio di Perseo alla distanza di 3537\u00a0parsec (11530 anni luce), in corrispondenza di un'estesa associazione OB nota come Cepheus\u00a0OB1; appare associato alla grande regione H II Sh2-142, avente una massa di circa 4000\u00a0M\u2299. Fra le componenti dell'ammasso spicca la binaria a eclisse DH\u00a0Cephei, che \u00e8 la principale responsabile della ionizzazione della nebulosa; questa coppia \u00e8 composta da due stelle di classe spettrale O6, due fra le stelle pi\u00f9 massicce del sistema.\nL'ammasso contiene numerose stelle massicce, racchiuse in un diametro di circa 6\u00a0parsec; il corpo principale ha una forma allungata, cui si connette una sorta di coda di stelle: quest'aspetto particolare potrebbe essere dovuto in parte al residuo della nube molecolare originaria da cui l'ammasso si \u00e8 formato."}
{"id": "1363638", "revid": "1371684", "url": "https://it.wikipedia.org/wiki?curid=1363638", "title": "Cadeo (disambigua)", "text": "Cadeo \u00e8 un cognome italiano, che in prima accezione indica il comune di Cadeo, in provincia di Piacenza, e pu\u00f2 altres\u00ec essere riferito a:"}
{"id": "1363643", "revid": "729019", "url": "https://it.wikipedia.org/wiki?curid=1363643", "title": "Walter Pozzebon", "text": ""}
{"id": "1363644", "revid": "6923", "url": "https://it.wikipedia.org/wiki?curid=1363644", "title": "Comune di Mariagerfjord", "text": "Mariagerfjord \u00e8 un comune danese situato nella regione dello Jutland settentrionale.\nIl comune \u00e8 stato costituito in seguito alla riforma amministrativa del 1\u00ba gennaio 2007 accorpando i precedenti comuni di Arden, Hadsund, Hobro e parte del comune di Mariager."}
{"id": "1363645", "revid": "2153076", "url": "https://it.wikipedia.org/wiki?curid=1363645", "title": "Ultimate Collection (Creedence Clearwater Revival)", "text": "Ultimate Collection \u00e8 il diciottesimo album, nonch\u00e9 nona raccolta ufficiale, dei Creedence Clearwater Revival, pubblicato nel giugno 1998 dalla Mushroom Records."}
{"id": "1363646", "revid": "599013", "url": "https://it.wikipedia.org/wiki?curid=1363646", "title": "Al Oerter", "text": "\u0400 stato il primo atleta della storia a vincere quattro medaglie d'oro nella stessa specialit\u00e0 in quattro diverse edizioni olimpiche (dal 1956 al 1968), record eguagliato da Carl Lewis nel 1996.\nIl suo nome compare dal 1974 nella National Track &amp; Field Hall of Fame di New York e dal 2005 \u00e8 incluso anche nella Nassau County Sports Hall of Fame. Nel 2012 \u00e8 stato inserito nella IAAF Hall of Fame.\nBiografia.\nNato nel sobborgo di Astoria, era un atleta \"naturale\" dalla conformazione fisica possente (193\u00a0cm di altezza per 127\u00a0kg di peso forma), ed \u00e8 stato uno dei pi\u00f9 longevi campioni dell'atletica leggera e un atleta plurimedagliato al pari di Jesse Owens e Carl Lewis.\nOerter al termine della carriera agonistica aveva potuto sviluppare una sua grande passione, quella della pittura. Anche in questo campo ha avuto modo di essere conosciuto ed apprezzato.\nDa tempo affetto da una cardiopatia, \u00e8 morto nel 2007 all'et\u00e0 di 71 anni durante un ricovero all'HealthPark Medical Center di Fort Myers, in Florida. Ha lasciato la moglie cinquantaduenne Cathy e due figli, avuti da un precedente matrimonio, oltre a tre nipoti.\nCarriera.\nDal 1956 al 1968 \u00e8 stato il campione incontrastato della specialit\u00e0 vincendo quattro titoli olimpici consecutivi ai Giochi olimpici di , , e .\nQuattro volte primatista mondiale tra il 1962 ed il 1964, ha ulteriormente migliorato il proprio primato personale (portandolo a 69,46 metri) all'et\u00e0 di quarantatr\u00e9 anni in occasione delle qualificazioni per la Giochi della XXII Olimpiade del 1980.\nNel 1981 partecip\u00f2 a Roma alla Coppa del Mondo di Atletica a 44 anni.\nOerter \u00e8 stato anche portabandiera per gli Stati Uniti ai Giochi della XXVI Olimpiade tenutisi ad Atlanta nel 1996."}
{"id": "1363648", "revid": "3791", "url": "https://it.wikipedia.org/wiki?curid=1363648", "title": "Federazione delle Indie Occidentali Britanniche", "text": ""}
{"id": "1363653", "revid": "363629", "url": "https://it.wikipedia.org/wiki?curid=1363653", "title": "Fiumi della Serbia", "text": "I principali fiumi della Serbia sono il Danubio, la Sava e il sistema della Morava. Il Danubio entra in Serbia a Nord, al confine con l'Ungheria, scorre verso sud costituendo per alcuni chilometri la frontiera con la Croazia, bagna le citt\u00e0 di Novi Sad, Belgrado e Smederevo, ricevendo le acque di molti affluenti tra cui la Sava e il Tibisco. Procedendo in direzione sud-est segna il confine con la Romania. La Sava entra in Serbia dalla Bosnia ed Erzegovina e sfocia nel Danubio all'altezza di Belgrado. Il Sistema della Morava \u00e8 formato dalla Bina\u010dka Morava che nasce in Macedonia e che, incontrando la Pre\u0161evska Moravica d\u00e0 vita alla Morava Meridionale che da Sud a Nord corre nella Serbia Centrale, bagna la citt\u00e0 di Vranje e scorre nei pressi di Ni\u0161, fino ad incontrare la Morava occidentale che scorre da est ad ovest, bagna le citt\u00e0 di \u010ca\u010dak, Kraljevo e Kru\u0161evac. La Morava occidentale e la Morava Meridionale, si uniscono dando vita alla Grande Morava che sfocia nel Danubio a nord-est di Smederevo.\nBacini idrografici.\nI fiumi della Serbia appartengono a tre bacini idrografici: quello del Mar Nero, quello del Mar Adriatico e quello del Mar Egeo a seconda della destinazione finale delle loro acque.\nMar Nero.\nIl pi\u00f9 vasto bacino idrografico \u00e8 quello del Mar nero: copre una superficie di 81.261\u00a0km\u00b2, ossia il 92% del territorio della Serbia. Ne fanno parte i maggiori fiumi serbi, come il Tibisco, la Sava, la Grande Morava e la Drina. Le acque dei fiumi del bacino del Mar Nero sono convogliate nel Danubio.\nMar Adriatico.\nIl bacino del Mar Adriatico si stende per 4.500\u00a0km\u00b2, ossia il 5% del territorio serbo. Comprende la met\u00e0 occidentale del Kosovo in cui il fiume che ne convoglia le acque \u00e8 il Drin; la parte meno estesa del bacino \u00e8 rappresentata dal corso del fiume Radika e dei suoi affluenti, a Sud della regione di Gora.\nMar Egeo.\nIl bacino pi\u00f9 piccolo \u00e8 quello del Mar Egeo, con una superficie di 2.650\u00a0km\u00b2, cio\u00e8 il 3% del territorio della Serbia. Si trova a Sud presso il confine con la Repubblica di Macedonia e con la Bulgaria. Le acque di questo bacino sono convogliate nel Mar Egeo attraverso i fiumi Lepenac e P\u010dinja che si gettano nel Vardar in Macedonia, e attraverso la Dragovi\u0161tica che si getta nella Struma in Bulgaria.\nMaggiori Fiumi.\nNella tabella che segue sono riportati i maggiori fiumi serbi con l'indicazione della loro lunghezza totale, dalla sorgente alla foce, compreso il corso di tali fiumi oltre le frontiere serbe.\nMaggiori tratti di fiume.\nAlcuni tratti di fiume hanno assunto, nel corso della storia, nomi diversi rispetto alla denominazione generale del fiume di cui fanno parte. Nella tabella che segue sono riportati i maggiori di questi segmenti fluviali con la loro lunghezza che \u00e8, comunque, ricompresa, nella tabella precedente, nel fiume cui si riferiscono.\nFiumi pi\u00f9 corti di 50 km.\nQuesti sono alcuni dei fiumi serbi che hanno una lunghezza inferiore a 50\u00a0km."}
{"id": "1363655", "revid": "125731966", "url": "https://it.wikipedia.org/wiki?curid=1363655", "title": "Montagne della Serbia", "text": "Il territorio della Serbia \u00e8 caratterizzato da una forte alternanza di situazioni ambientali. A nord si estende la propaggine meridionale della Pianura Pannonica in cui si trovano i bassi rilievi della Fru\u0161ka Gora () che raggiungono al massimo i 500 m s.l.m. di altitudine.\nNel versante settentrionale della Fru\u0161ka Gora scorre il Danubio, ed \u00e8 qui che vi confluiscono il Tibisco e la Sava. Il Danubio si apre, poi, la strada verso il confine romeno, attraverso le gole del \u0110erdap (le Porte di Ferro) che si susseguono massicce per circa 100 km.\nSe il nord della Serbia \u00e8, quindi, essenzialmente pianeggiante, il centro-sud \u00e8, invece attraversato da diverse catene montuose.\nNel sud-ovest del paese \u00e8 si estende il tratto orientale delle Alpi dinariche (\"Dinaridi\", \u0414\u0438\u043d\u0430\u0440\u0438\u0434\u0438) di cui i Monti \u0160ar (\u0428\u0430\u0440 \u041f\u043b\u0430\u043d\u0438\u043d\u0430) costituiscono la propagine sud, al confine con la Macedonia.\nPi\u00f9 ad est rispetto al sistema dello \u0160ar, si eleva il massiccio del Rodope (\u0420\u043e\u0434\u043e\u043f\u0438), condiviso con la Romania e con la Grecia. \u00c8 in questa regione che si trovano le cime pi\u00f9 alte dell'orografia serba, che superano i 2.000 metri, tra cui i Monti Mid\u017eor (\u041c\u0438\u045f\u043e\u0440) e Kopaonik (\u041a\u043e\u043f\u0430\u043e\u043d\u0438\u043a).\nA nord dei Rodopi, s'innalzano i rilievi calcarei dei Balcani occidentali che costituiscono, lungo il confine con la Romania, una continuazione delle Alpi Transilvaniche.\nE a nord dei Balcani, anch'essa lungo il confine con la Romania, si estende la parte terminale della catena dei Carpazi."}
{"id": "1363661", "revid": "125892999", "url": "https://it.wikipedia.org/wiki?curid=1363661", "title": "Stazione di Bergamo", "text": "La stazione di Bergamo \u00e8 la principale stazione ferroviaria del capoluogo orobico. Stazione di tipo passante di superficie e di diramazione \u00e8 situata nel centro della citt\u00e0. \u00c8 capolinea delle linee provenienti da Lecco, da Brescia, da Treviglio e da Seregno.\nStoria.\nLa stazione fu costruita dalla \"S\u00fcdbahn\" nell'ambito del progetto della ferrovia Ferdinandea (Milano-Venezia), e fu inaugurata il 12 ottobre 1857, assieme al tronco Treviglio-Bergamo-Coccaglio. Nel 1863 divenne stazione di diramazione, con l'attivazione della linea per Lecco.\nNel 1878 l'attivazione della tratta Treviglio-Rovato (via Chiari) permise di collegare Milano a Venezia in modo pi\u00f9 diretto; da quella data la stazione di Bergamo perse improvvisamente di importanza, restando ai margini della rete ferroviaria principale.\nNel 1889 venne attivata la linea per Carnate, che nelle intenzioni avrebbe dovuto costituire un percorso pedemontano est-ovest; nei fatti, questo collegamento non acquis\u00ec mai l'importanza prevista.\nSolo nei primi anni del XXI secolo furono iniziati lavori di potenziamento delle linee convergenti su Bergamo, al fine di migliorare i collegamenti verso Milano e (in un futuro pi\u00f9 lontano) di potenziare i collegamenti suburbani nell\"'hinterland bergamasco\".\nNel 2012 il piazzale antistante venne riqualificato assieme alla stazione intera.\nStrutture e impianti.\nIl fabbricato viaggiatori \u00e8 collegato a nove binari passanti, a cui si aggiungono due binari tronchi, tramite un sottopasso che congiunge la stazione a via Gavazzeni, nei pressi della quale \u00e8 ubicato il polo scolastico cittadino. Il sottopasso \u00e8 stato aperto nell'autunno 2008, dopo quasi cinquant'anni dai primi progetti. I binari per il servizio merci sono sei.\nMovimento.\nLa stazione, servita da relazioni a lunga percorrenza Trenitalia, NTV e TPER e da relazioni regionali svolte da Trenord nell'ambito del contratto di servizio stipulato con la Regione Lombardia, registra annualmente un flusso medio di oltre dieci milioni di viaggiatori. La stazione \u00e8 servita anche da 3 coppie di treni Frecciarossa 1000 (A/R) da e per Roma (di cui una prolungata su Napoli) e da una coppia di Italo (A/R) da e per Roma e Napoli. \nInoltre la stazione \u00e8 servita dai treni RegioExpress RE2 Bergamo - Pioltello - Milano.\nServizi.\nLa stazione, la cui area commerciale \u00e8 gestita da Centostazioni, dispone di:\nInterscambi.\nLa stazione \u00e8 servita da una fermata della rete automobilistica urbana gestita dall'ATB, e risulta adiacente al capolinea del Tram delle Valli che collega Bergamo con Albino.\nIn passato la stazione fungeva da snodo principale di una estesa rete costituita dalla rete tranviaria di Bergamo, in seguito sostituita da una rete filoviaria, dalle ferrovie della val Seriana e della val Brembana, nonch\u00e9 dalle tranvie Monza-Trezzo-Bergamo, Bergamo-Albino, Bergamo-Trescore-Sarnico, Bergamo-Trescore-Lovere, Bergamo-Soncino e Lodi-Treviglio-Bergamo."}
{"id": "1363662", "revid": "149587", "url": "https://it.wikipedia.org/wiki?curid=1363662", "title": "Nenetsia", "text": ""}
{"id": "1363664", "revid": "6923", "url": "https://it.wikipedia.org/wiki?curid=1363664", "title": "Hans Cornelius", "text": "Vita.\nHans (Johannes Wilhelm) Cornelius fu figlio dello storico vecchio cattolico Carl Adolph Cornelius e di sua moglie Elisabeth, nata Simrock. Studi\u00f2 matematica, fisica e chimica e ottenne il grado di dottore in chimica nel 1886. Nel 1894 con lo scritto \"Versuch einer Theorie der Existentialurteile\" (\"Schizzo di una teoria dei giudizi esistenziali\") consegu\u00ec l'abilitazione in filosofia a Monaco di Baviera, dove divenne professore straordinario nel 1903. Nel 1910 ottenne la cattedra professore ordinario in filosofia all'\"Akademie f\u00fcr Sozialwissenschaften\" a Francoforte sul Meno, la quale nel 1914 entr\u00f2 a far parte dell'universit\u00e0 recentemente fondata, dove divenne emerito nel 1928.\nNel 1898 Cornelius e Theodor Lipps, divennero membri onorari del \"Psychologischer Verein\" a Monaco, che divenne la culla della Fenomenologia di Monaco.\nAnche Stanis\u0142aw Le\u015bniewski studi\u00f2 brevemente con lui a Monaco, negli anni 1909-1910, seguendo i suoi corsi di logica ed epistemologia.\nA Francoforte, Cornelius fu relatore della dissertazione (1923) e dell'abilitazione (1925) di Max Horkheimer, entrambe su Kant. Fu anche direttore della dissertazione di Theodor W. Adorno, su Edmund Husserl. Cornelius e Horkheimer per\u00f2 espressero critiche riguardo allo scritto di abilitazione di Adorno \"Der Begriff des Unbewu\u00dften in der transzendentalen Seelenlehre\", che successivamente ottenne l'abilitazione con il teologo Paul Tillich con uno scritto su Kierkegaard.\nPensiero.\nLa filosofia di Cornelius, che si bas\u00f2 sull'epistemologia di Ernst Mach e sulla filosofia trascendentale di Immanuel Kant, volle radicalizzare l'apriorismo kantiano ed evincere lo schematismo categoriale, che in Kant deriva dall'unit\u00e0 della coscienza, solamente dall'analisi dell'intuizione immediata. Cornelius tent\u00f2 di chiarire i concetti humeani di oggetto, causalit\u00e0 e persona, fondamentali per l'unit\u00e0 della coscienza, andando oltre la loro reinterpretazione kantiana. Cos\u00ec arriv\u00f2 ad una nuova concezione dell'essenza della coscienza, ponendo il concetto di \"Gestalt\" come categoria fondamentale della filosofia, tramite il quale idealismo e materialismo erano paradossalmente uniti.\nCornelius, come forte oppositore alla prima guerra mondiale, negli anni 20 propose un piano per una confederazione degli stati europei."}
{"id": "1363673", "revid": "1543377", "url": "https://it.wikipedia.org/wiki?curid=1363673", "title": "Riserva naturale orientata Saline di Priolo", "text": "La riserva naturale orientata Saline di Priolo \u00e8 un'area naturale protetta situata nel comune di Priolo Gargallo, in provincia di Siracusa ed \u00e8 stata istituita nel 2000.\nTerritorio.\nLa riserva, ricadente nel territorio del comune di Priolo Gargallo (SR), tutela un'area di circa 55 ettari sulla quale si sviluppava in passato l'attivit\u00e0 delle saline di Priolo.\nL'area \u00e8 stata riconosciuta dalla Comunit\u00e0 europea come Zona di Protezione Speciale e come Sito di Interesse Comunitario (ITA 0900013), individuato dalla Direttiva Habitat (92/43/CEE) per \"La Conservazione degli habitat naturali e seminaturali e della Flora e della Fauna selvatiche\" e dalla Direttiva Uccelli (79/409/CEE) concernente la conservazione degli uccelli selvatici.\nNel 2008 la riserva ha vinto il premio nazionale \"Oasi pi\u00f9 bella d'Italia\" della associazione di \"birdwatching\" EBN Italia.\nFlora.\nNel territorio della riserva coesistono diversi elementi vegetazionali: dalla flora tipica delle zone dunali e retrodunali, alla vegetazione delle zone umide, alla macchia mediterranea.\nTra le specie tipiche delle zone sabbiose si possono citare il papavero delle sabbie (\"Glaucium flavum\"), il fiordaliso delle spiagge (\"Centaurea sphaerocephala\") e il giglio marino (\"Pancratium maritimum\").\nLa vegetazione delle zone umide si caratterizza per la presenza di fitte aggregazioni di cannuccia di palude (\"Phragmites communis\") frammista a tamerice (\"Tamarix gallica\"). In prossimit\u00e0 delle sponde si sviluppa il salicornieto caratterizzato dalla salicornia fruticosa (\"Sarcocornia fruticosa\"), la sueda marittima (\"Suaeda maritima\"), l'atriplice portulacoide (\"Atriplex portulacoides\") e la statice virgata (\"Limoniun virgatum\"). Sui terreni pi\u00f9 elevati e meno interessati da fenomeni di sommersione prosperano specie legnose quali l'enula viscosa (\"Inula viscosa\") e l'enula marittima (\"Limbarda crithmoides\") che si alternano a fitti cespugli di giunco pungente (\"Juncus acutus\").\nLa vegetazione della macchia mediterranea \u00e8 rappresentata da mirto (\"Myrtus communis\"), lentisco (\"Pistacia lentiscus\"), euforbia arborea (\"Euphorbia dendroides\"), olivastro (\"Olea europea\" var. \"sylvestris\"), alloro (\"Laurus nobilis\"), rovi (\"Rubus ulmifolius\"), alaterno (\"Rhamnus alaternus\") e asparago pungente (\"Asparagus acutifolius\").\nAl confine occidentale della riserva sono presenti alcune specie non autoctone, introdotte in passato a scopo ornamentale, per fissare le dune sabbiose o per creare barriere frangivento, tra cui il pino d'Aleppo (\"Pinus halepensis\"), la casuarina (\"Casuarina equisetifolia\"), il Myrioporum (\"Myoporum tenuipholium\") e l'acacia (\"Acacia longipholia\"), che crescono frammiste a asteraceae autoctone come la scarlina (\"Galactites tomentosa\"), la cardogna (\"Scolymus hispanicus\") ed il cardo (\"Cynara cardunculus\").\nFauna.\nLa riserva \u00e8 area di sosta, nidificazione e svernamento per un elevato numero di specie di uccelli: sono state osservate pi\u00f9 della met\u00e0 delle specie presenti in Sicilia e circa il 40% di quelle presenti in Italia.\nLa composizione dell'avifauna varia a seconda delle stagioni. Nel periodo estivo-autunnale la riserva \u00e8 luogo di sosta di numerose specie migratorie con popolazioni di alcune migliaia di esemplari di specie limicole quali il gambecchio (\"Calidris minuta\"), il piovanello (\"Calidris ferruginea\"), il piovanello pancianera (\"Calidris alpina\"), il corriere grosso (\"Charadrius hiaticula\"), la pettegola (\"Tringa totanus\"), il piro piro boschereccio (\"Tringa glareola\"), il fratino (\"Charadrius alexandrinus\"), e specie meno comuni come l'avocetta (\"Recurvirostra avosetta\") e la beccaccia di mare (\"Haematopus ostralegus\"). Molto ricco, nella tarda estate, anche il contingente degli ardeidi con la presenza di centinaia di esemplari di airone cenerino (\"Ardea cinerea\"), garzetta (\"Egretta garzetta\") e airone rosso (\"Ardea purpurea\"). Tra i laridi \u00e8 particolarmente significativa la presenza della sterna maggiore (\"Hydroprogne caspia\") e del gabbiani roseo (\"Larus genei\"). Notevole anche la presenza di fenicotteri rosa (\"Phoenicopterus roseus\").\nNel periodo invernale la riserva \u00e8 sito di svernamento di numerose specie di anatidi come la moretta tabaccata (\"Aythya nyroca\"), la volpoca (\"Tadorna tadorna\"), l'alzavola (\"Anas crecca\", il mestolone (\"Anas clypeata\"), il fischione (\"Anas penelope\"), il tuffetto (\"Tachybaptus ruficollis\"), il moriglione (\"Aythya ferina\"), lo svasso piccolo (\"Podiceps nigricollis\") e occasionalmente il cigno reale (\"Cygnus olor\"). Significativa anche la regolare presenza invernale della folaga (\"Fulica atra\"), del piviere dorato (\"Pluvialis apricaria\") e del chiurlo maggiore (\"Numenius arquata\").\nMeritano infine una menzione il pollo sultano (\"Porphyrio porphyrio\"), oggetto di un programma di reintroduzione, e le numerose specie accidentali registrate occasionalmente nel corso degli anni tra cui il corriere di Leschenault (\"Charadrius leschenaultii\"), il beccaccino codastretta (\"Gallinago stenura\"), il piro piro fulvo (\"Tryngites subruficollis\"), il piro piro di Terek (\"Xenus cinereus\"), la sterna di R\u00fcppell (\"Sterna bengalensis\"), la bigia di R\u00fcppell (\"Sylvia ruppeli\") e il rarissimo chiurlottello (\"Numenius tenuirostris\").\nTra i mammiferi presenti si annoverano il riccio (\"Erinaceus europaeus\"), la crocidura siciliana (\"Crocidura sicula\"), il mustiolo (\"Suncus etruscus\"), il topolino selvatico (\"Apodemus sylvaticus\"), il ratto nero (\"Rattus rattus\"), il topolino delle case (\"Mus musculus\"), il coniglio selvatico (\"Oryctolagus cuniculus\"), la volpe (\"Vulpes vulpes\"), la donnola \"Mustela nivalis\") e il rinolofo maggiore (\"Rhinolophus ferrumequinum\").\nNegli ambienti acquitrinosi della riserva sono stati osservati anfibi come il discoglosso dipinto (\"Discoglossus pictus\") e la rana verde (\"Rana esculenta\").\nTra i rettili meritano una menzione particolare due specie endemiche della Sicilia: la tartaruga palustre siciliana (\"Emys trinacris\") e la lucertola siciliana (\"Podarcis waglerianus\"); altri sauri presenti sono il ramarro occidentale (\"Lacerta bilineata\"), il gongilo (\"Chalcides ocellatus\") e il geco comune (\"Tarentola mauritanica\"). Sono presenti anche diverse specie di serpenti tra cui il biacco (\"Hierophis viridiflavus\"), il colubro leopardino (\"Zamenis situla\") e la biscia dal collare (\"Natrix natrix\")..\nStrutture ricettive.\nLa sede della riserva \u00e8 dotata di varie bacheche didattiche e di una biblioteca naturalistica.\nGli operatori didattici della LIPU organizzano laboratori sul campo e visite guidate per stimolare la conoscenza della biodiversit\u00e0 presente nella riserva.\n\u00c8 disponibile un sentiero attrezzato per permettere l'accesso a soggetti diversamente abili e numerosi capanni per l'osservazione dell'avifauna.\nRecentemente la riserva \u00e8 stata estesa permettendo l'accesso anche al monumento di epoca romana chiamato Guglia di Marcello."}
{"id": "1363678", "revid": "110157", "url": "https://it.wikipedia.org/wiki?curid=1363678", "title": "Bishi Bashi", "text": " \u00e8 una serie di videogiochi arcade prodotta da Konami e successivamente convertita per PlayStation. Si tratta di minigiochi di varia ambientazione in cui si affrontano tra loro pi\u00f9 giocatori. Le versioni arcade supportano da 1 a 6 giocatori, quelle per PlayStation da 1 a 8; in mancanza di altri giocatori, il gioco supplisce con un avversario gestito dal computer.\n\"Bishi Bashi\" comprende una ampia selezione di minigiochi. Alcuni di questi riprendono, con altri nomi, dei classici dell'arcade come \"Pac-Man\", altri ancora sono demenziali o insoliti come creare un robot unendo tre astronavi o impersonare un culturista su un pogo che salta in alto cercando di prendere un pezzo di carne. La meccanica di gioco \u00e8 lineare, ma richiede abilit\u00e0 e prontezza di riflessi. \nSerie arcade.\nLa serie arcade include:\nIl controllo di gioco \u00e8 semplice e utilizza tre pulsanti di colore rosso, blu e verde posizionati, rispettivamente, a sinistra, al centro e a destra nella postazione di ogni giocatore. Il sistema di controllo viene spiegato dal gioco prima dell'inizio della partita.\nUna simulazione prima della partita illustra come affrontare le prove che vanno risolte nel minor tempo possibile \"picchiando\" velocemente sui grossi tasti della console.\nSerie per PlayStation.\nAlcuni giochi arcade sono stati convertiti su Sony PlayStation e ripubblicati col nome di \"Bishi Bashi Special\" (\u30d3\u30b7\u30d0\u30b7\u30b9\u30da\u30b7\u30e3\u30eb)\nLa versione per PlayStation non utilizza sempre i pulsanti con lo stesso colore della versione arcade presenti nel controller DualShock."}
{"id": "1363682", "revid": "486946", "url": "https://it.wikipedia.org/wiki?curid=1363682", "title": "Sartenese", "text": ""}
{"id": "1363692", "revid": "188402", "url": "https://it.wikipedia.org/wiki?curid=1363692", "title": "Accettore di elettroni", "text": "Un accettore di elettroni (spesso si usa pi\u00f9 semplicemente il termine non del tutto corretto di accettore) \u00e8 una specie chimica in grado di accettare elettroni da un'altra durante una reazione di ossidoriduzione. Gli accettori di elettroni sono agenti ossidanti che nella reazione vengono ridotti.\nDescrizione.\nUn tipico agente ossidante si sottopone ad una trasformazione chimica permanente attraverso una reazione di tipo covalente o ionica, il risultato \u00e8 un trasferimento completo ed irreversibile di uno o pi\u00f9 elettroni. In molte reazioni comunque il trasferimento di carica elettrica da un donatore di elettroni pu\u00f2 essere solo frazionaria, in questo senso un elettrone non \u00e8 completamente trasferito, ma risulta una risonanza fra il donatore e l'accettore di elettroni. Ci\u00f2 porta alla formazione di trasferimenti di carica complessi in cui \u00e8 conservata l'identit\u00e0 chimica delle specie in gioco. Questo tipo di reazioni prende il nome di redox.\nLa capacit\u00e0 di accettare elettroni di una molecola \u00e8 misurata dalla sua affinit\u00e0 elettronica che \u00e8 l'energia rilasciata quando viene riempito il suo pi\u00f9 alto orbitale molecolare.\nIl bilancio energetico totale (\u0394E), i.e., l'energia persa o acquisita, in un trasferimento di elettroni donatore-accettore \u00e8 determinata dalla differenza fra l'affinit\u00e0 elettronica dell'accettore (A) e l'energia di ionizzazione (I) del donatore.\nIn chimica, una classe di accettori di elettroni che acquista non solo uno ma doppietti elettronici che formano un legame covalente con il donatore, sono detti acidi di Lewis. Questo fenomeno d\u00e0 vita all'ampio campo della chimica acido-base di Lewis. Le forze che spingono gli elettroni da un donatore ad un accettore di elettroni sono basate sul concetto di elettropositivit\u00e0 (per i donatori) ed elettronegativit\u00e0 (per gli accettori) di atomi o molecole.\nIn biochimica, si definisce accettore terminale di elettroni un composto che riceve elettroni nel corso della respirazione cellulare o della fotosintesi. Tutti gli organismi viventi, infatti, producono energia attraverso il trasferimento di elettroni da un donatore di elettroni ad un accettore. Il meccanismo alla base di tale fenomeno \u00e8 la catena di trasporto degli elettroni. Queste reazioni sono di elevato interesse non solo dal punto di vista energetico, ma anche perch\u00e9 sono coinvolte nella naturale degradazione di molecole organiche, anche contaminanti.\nAlcuni accettori di particolare rilevanza sono l'ossigeno, il nitrato, gli ioni Fe3+ e Mn4+, il solfato, l'anidride carbonica e, in alcuni microorganismi, i solventi clorurati come il tetracloroetilene, il tricloroetilene, il dicloroetene ed il vinilcloruro."}
{"id": "1363695", "revid": "723947", "url": "https://it.wikipedia.org/wiki?curid=1363695", "title": "Accettore", "text": "In chimica si definisce accettore (dal latino \"colui che riceve\") una entit\u00e0 chimica in grado di ricevere e legare una specie chimica proveniente da una terza entit\u00e0, definita \"donatore\".\nUn esempio specifico di accettore sono gli accettori di elettroni, solitamente coinvolti in reazioni redox catalizzate da ossidoreduttasi.\nAltri accettori sono coinvolti in reazioni di trasferimento (solitamente catalizzate dalle transferasi):"}
{"id": "1363698", "revid": "729019", "url": "https://it.wikipedia.org/wiki?curid=1363698", "title": "Mike Gibson", "text": "Biografia.\nGibson comp\u00ec gli studi superiori al Campbell College di Belfast, sua citt\u00e0 natale, e stud\u00ec\u00f2 Giurisprudenza a Cambridge, della cui squadra di rugby universitaria fu capitano durante il \"Varsity Match\" del 1965.\nDopo una brevissima parentesi ai London Irish, torn\u00f2 in Irlanda del Nord dove fu ingaggiato dal North of Ireland, club scomparso nel 1999.\nEsord\u00ec in Nazionale irlandese nel corso del Cinque Nazioni 1964, il primo di 16 consecutivi fino al , con due vittorie, una condivisa nel e una assoluta nel .\nNel corso della sua carriera internazionale Gibson prese parte a cinque \"tour\" dei British Lions, dal 1966 al 1977, disputando 12 \"test match\" in tre di essi (fino al 1971).\nNel \"tour\" 1966 fu in campo in 4 \"test match\" e vinse 2-0 la serie contro l', perdendo 0-4 quella contro la ; nel \"tour\" 1968 in Sudafrica (serie persa 1-3), Gibson fu il primo giocatore in assoluto della storia dei British Lions a subentrare dalla panchina durante il primo \"test match\" della serie; nel 1971 la spedizione in Nuova Zelanda si risolse in una vittoria della serie sugli \"All Blacks\" per 2-1 (due vittorie, una sconfitta e un pareggio); nei \"tour\" del 1974 e 1977, pur convocato, non pot\u00e9 mai essere schierato per motivi fisici.\nTermin\u00f2 la sua carriera internazionale nel corso del Cinque Nazioni 1979 dopo 69 incontri (di cui 56 nel torneo) con la maglia dell' e 12 con quella dei British Lions; inoltre, dal 1963 al 1976, fu invitato 9 volte a giocare nei Barbarians, e fu presente nell'incontro vinto a Cardiff il 27 gennaio 1973 contro gli \"All Blacks\", nel corso del quale il gallese Gareth Edwards realizz\u00f2 quella che viene comunemente chiamata \u00abla meta\u00bb per antonomasia.\nDa dopo il ritiro ha continuato a gestire il suo studio legale a Belfast, iniziando alla professione, tra gli altri, anche il pi\u00f9 giovane David Humphreys, internazionale irlandese a cavallo tra gli anni novanta e duemila.\nNel 1997 fu tra i primi ammessi nella neoistituita International Rugby Hall of Fame e, pi\u00f9 recentemente, nel 2011, ricevette analogo riconoscimento in quella dell'International Rugby Board."}
{"id": "1363699", "revid": "6923", "url": "https://it.wikipedia.org/wiki?curid=1363699", "title": "Comune di Rebild", "text": "Rebild \u00e8 un comune danese situato nella regione dello Jutland settentrionale.\nIl comune \u00e8 stato costituito in seguito alla riforma amministrativa del 1\u00ba gennaio 2007 accorpando i precedenti comuni di N\u00f8rager, Sk\u00f8rping e St\u00f8vring."}
{"id": "1363700", "revid": "44939", "url": "https://it.wikipedia.org/wiki?curid=1363700", "title": "Accettore terminale di elettroni", "text": ""}
{"id": "1363701", "revid": "123385449", "url": "https://it.wikipedia.org/wiki?curid=1363701", "title": "Aree naturali protette della Serbia", "text": "Le aree naturali protette della Serbia coprono circa il 5% del territorio nazionale. Ci sono 5 parchi nazionali, 120 riserve naturali, 20 parchi naturali, e circa 470 monumenti naturali.\nL'ente serbo preposto alle tematiche ambientali \u00e8 l\"'Istituto per la Protezione della Natura della Serbia\" (SEPA), organo del \" Ministero della Protezione ambientale della Repubblica di Serbia\". Il SEPA compie il monitoraggio delle aree protette, rileva e gestisce i dati ambientali, anche relativi all'inquinamento.\nIl territorio della Serbia a fine anni novanta per i bombardamenti avvenuti durante la guerra ha subito notevoli danni ambientali, e in alcuni casi le contaminazioni del suolo e delle acque avranno conseguenze per alcuni decenni a venire. Per questo l'istituzione di aree protette e l'operato del SEPA, agevolato da alcune organizzazioni internazionali, \u00e8 un importante passo avanti nel recupero del territorio.\nParchi nazionali.\nSono stati istituiti 5 parchi nazionali:\nParchi naturali.\nAlcuni parchi naturali:\nRiserve naturali speciali.\nAlcune riserve naturali speciali:\nPaesaggi protetti.\nAlcuni paesaggi protetti:\nRAMSAR.\nZone umide protette in base alla Convenzione di Ramsar: "}
{"id": "1363707", "revid": "729019", "url": "https://it.wikipedia.org/wiki?curid=1363707", "title": "Colin Charvis", "text": "Ha disputato due incontri con la maglia dei British and Irish Lions."}
{"id": "1363708", "revid": "547992", "url": "https://it.wikipedia.org/wiki?curid=1363708", "title": "Dagmar Lassander", "text": "Biografia.\nBellezza dal corpo statuario, con lunghi capelli rossi che incorniciano un volto dai lineamenti perfetti, con intensi occhi verdi dallo sguardo ora dolce, ora conturbante, nata nell'allora Protettorato tedesco di Boemia e Moravia, figlia di una tedesco-cilena e di un francese, inizi\u00f2 come costumista lavorando fra l'altro alla Deutsche Oper di Berlino. Dopo aver preso lezioni di recitazione da Claus Holm, ottenne il primo piccolo ruolo nel 1966 in un film di Will Tremper. Successivamente venne diretta da ottimi registi emergenti di lingua tedesca tra i quali Werner Jacobs, Werner Klingler e Ulrich Schamoni e da Hans Schott-Sch\u00f6binger, uomo di cinema e di cultura di lungo corso in due lungometraggi di un certo interesse. L'attrice, tuttavia, si leg\u00f2 presto al ruolo della seduttrice lasciva e dal 1969 inizi\u00f2 a farsi conoscere nel cinema internazionale, specialmente di produzione italiana. Negli anni settanta e ottanta lavor\u00f2, spesso come attrice protagonista, in un gran numero di film erotici, polizieschi e d'orrore diretti da maestri del genere quali: Lucio Fulci, Mario Bava, Lamberto Bava, Fernando Di Leo e Joe D'Amato recitando inoltre in \"Piedone l'africano\" al fianco di Bud Spencer diretta da Steno, in \"Il Corsaro Nero\" al fianco di Kabir Bedi e in \"Il comune senso del pudore\" diretta da Alberto Sordi. Memorabili le sue interpretazioni nei due classici horror di Lucio Fulci \"Black Cat (Gatto nero)\" e \"Quella villa accanto al cimitero\" come nella pellicola cult di Mario Bava \"Il rosso segno della follia\". Negli anni ottanta \u00e8 nel cast del film pluripremiato e nomination all'Oscar \"La famiglia\" di Ettore Scola. Nella sua lunga carriera recita accanto a nomi noti nel grande cinema quali: Vittorio Gassman, Fanny Ardant, Philippe Leroy, Kim Rossi Stuart, Michele Placido, Florinda Bolkan, Philippe Noiret, Martin Balsam, Lee J. Cobb, Luc Merenda, Mel Ferrer, Rutger Hauer, Laura Betti, Gabriele Ferzetti, Valentina Cortese, Virna Lisi, Ottavia Piccolo, Ricky Tognazzi e Sergio Castellitto. Quasi sempre doppiata, la si pu\u00f2 ascoltare recitare con la sua voce in \"W la foca\" e nelle serie televisive \"I ragazzi della 3\u00aa C\" e \"I ragazzi del muretto\"."}
{"id": "1363716", "revid": "729019", "url": "https://it.wikipedia.org/wiki?curid=1363716", "title": "Martin Johnson", "text": "Ha partecipato a tre Coppe del Mondo, vincendo l\u2019edizione del 2003.\nHa militato dal 1989 al 2005, anno del suo ritiro, nel e tra il 2008 fino alla fu commissario tecnico della nazionale inglese\nBiografia.\nNato a Solihull nelle Midlands Occidentali come secondo di tre fratelli, dei quali il pi\u00f9 giovane, Will, intraprese anch'egli la carriera professionistica di rugbista, Johnson crebbe nel Leicestershire, dove la sua famiglia si trasfer\u00ec quando egli aveva sette anni.\nDa adolescente si dedic\u00f2 al football americano, giocando anche in una squadra di Leicester, i Panthers, finch\u00e9 non fu notato dall'ex \"All Black\" Colin Meads che nel 1988 lo convinse ad accettare un provino per i neozelandesi del King County.\nIl test and\u00f2 bene e Johnson rimase nella squadra per due stagioni, alternandosi dal 1989 con la militanza nei Leicester Tigers.\nJohnson fu persino convocato dalla nazionale neozelandese Under-21 per un \"tour\" in Australia.\nTuttavia, alla fine del 1990, il giocatore torn\u00f2 in Inghilterra, anche per venire incontro al desiderio della sua giovane consorte neozelandese di stabilirsi nel Regno Unito.\nIl debutto in Nazionale di Martin Johnson avvenne a Twickenham nel gennaio 1993 durante il Cinque Nazioni di quell'anno: il giocatore entr\u00f2 in campo come sostituto di Wade Dooley, infortunatosi in fase di gioco.\nCon poco riscaldamento e ancora non affiatato con i compagni Johnson entr\u00f2 subito in mischia e, in un contrasto, fece un testa contro testa con il pilone francese Laurent Seigne, che lasci\u00f2 i due sul terreno in stato semiconfusionale.\nRipresosi, Johnson tenne bene e anche grazie a lui l' riusc\u00ec a battere la .\nNel 1995 Johnson fu parte della nazionale inglese alla III Coppa del Mondo in Sudafrica.\nNominato capitano della Nazionale una prima volta nel 1997 dopo il ritiro di Dean Richards, lo fu una seconda volta nel 1999 quando uno scandalo giornalistico costrinse Lawrence Dallaglio a restituire la fascia da poco consegnatagli.\nChiamato due volte consecutive dai British Lions, nel 1997 e nel 2001, guid\u00f2 entrambi i \"tour\" da capitano,lui e Sam Warburton sono gli unici rugbisti nella storia ad aver raggiunto un simile risultato\nJohnson partecip\u00f2 anche alla IV Coppa del Mondo in Galles nel 1999 e soprattutto alla V Coppa, quella australiana che diede all' il suo primo titolo mondiale (la sua ultima partita in Nazionale corrisponde, tra l'altro, alla finale di Sydney vinta 20-17 contro i padroni di casa dell').\nTra il 1997 e il 2003, da capitano dei Leicester Tigers, Johnson vinse anche quattro Premiership e due Heineken Cup.\nIl ritiro di Johnson avvenne il 4 giugno 2005 con un \"match\" d'addio a Twickenham tra due selezioni, una capitanata dallo stesso Johnson, l'altra dal rientrante - dopo una lunghissima assenza dovuta a un trapianto di rene - \"All Black\" Jonah Lomu: l'incasso dell'incontro fu devoluto in beneficenza, in parte a favore della ricerca sul cancro, in parte per l'assistenza all'infanzia.\nCon 84 incontri in Nazionale, Johnson \u00e8 il quarto giocatore per presenze internazionali nella storia del rugby inglese, dopo Jason Leonard, Lawrence Dallaglio e Rory Underwood.\nDopo il ritiro Johnson fu ammesso nell'International Rugby Hall of Fame.\nAppassionato di football americano (\u00e8 tifoso dei San Francisco 49ers), nel febbraio 2007 Johnson fu chiamato dalla ITV a commentare e analizzare la partita valida per il 46\u00b0 Super Bowl.\nNel maggio dello stesso anno fu chiamato anche a partecipare a un incontro di beneficenza con la squadra di football dei Panthers a Leicester.\nPer la cronaca, il match fu vinto 20-3 dalla squadra di Johnson.\nIl 16 aprile 2008 la Rugby Football Union annunci\u00f2 l'ingaggio di Johnson come commissario tecnico della nazionale, incarico che Johnson assunse dal 1\u00ba luglio successivo, per stare vicino alla moglie, in attesa della nascita del secondo figlio della coppia, e quindi impossibilitato a seguire la squadra in \"tour\" in Nuova Zelanda, compito assunto dallo stesso Rob Andrew."}
{"id": "1363718", "revid": "287204", "url": "https://it.wikipedia.org/wiki?curid=1363718", "title": "Gruppi etnici della Serbia", "text": "I Gruppi etnici della Serbia sono assai numerosi: la Popolazione della Repubblica \u00e8 fortemente eterogenea, a causa delle frequenti migrazioni e degli esodi susseguitesi nel corso della travagliata storia dei Balcani. Il principale \u00e8 il gruppo etnico dei serbi con l'assoluta maggioranza dell'83% circa, il secondo pi\u00f9 numeroso \u00e8 quello dei magiari che sono il 3% del totale. Ogni gruppo etnico restante non riesce a superare da solo l'1-1,5% e si va a inserire in quel 14% assieme a tutti gli altri.\nSecondo il censimento del 2002, l'82,86% degli abitanti \u00e8 di etnia serba, ma nel Paese sono presenti altre 37 nazionalit\u00e0, alle quali, secondo la Costituzione, sono garantiti uguali diritti e doveri.\nLa maggior parte dei cittadini appartenenti a minoranze etniche si trova nella regione della Voivodina dove vivono oltre ai serbi che sono la maggioranza al 70% circa, vivono i Magiari che ne costituiscono il 13-14% circa; il resto sono Croati, Slovacchi, Romeni, Rom, Macedoni, Ucraini, Cechi e Ruteni.\nNella Serbia Centrale vivono, tra gli altri, Bosniaci, Albanesi, Bulgari, Croati, Rom e Macedoni per\u00f2 in minor parte non riuscendo a raggiungere nemmeno il 5% della popolazione tutti insieme. La maggior parte degli Albanesi vive nel Sud della Provincia del Kosovo e Metochia, migliaia dei quali vi sono giunti dall'Albania negli ultimi anni, in particolare durante il conflitto degli anni novanta del XX secolo."}
{"id": "1363720", "revid": "228587", "url": "https://it.wikipedia.org/wiki?curid=1363720", "title": "Campionati del mondo di atletica leggera indoor 2004", "text": "I Campionati del mondo di atletica leggera indoor 2004 (10\u00aa edizione) si sono svolti alla Sports Arena di Budapest, in Ungheria, dal 5 al 7 marzo."}
{"id": "1363721", "revid": "599013", "url": "https://it.wikipedia.org/wiki?curid=1363721", "title": "Jerry Flannery", "text": "Biografia.\nGiocatore di interesse nazionale gi\u00e0 dai tempi della scuola, tanto da venire convocato nell' Under-16, inizi\u00f2 la carriera professionistica nel Connacht, con cui debutt\u00f2 in Celtic League nel 2001; nel 2003 pass\u00f2 al Munster con cui vinse la Celtic Cup nel 2005.\nA fine novembre di quello stesso anno debutt\u00f2 in Nazionale irlandese a Dublino contro la , e nel 2006 si laure\u00f2 campione d'Europa con Munster.\nFu parte della squadra che partecip\u00f2 alla in Francia e, nel 2008, vinse un altro titolo europeo con il club.\nIl 2009 lo vide nell'ordine conquistare il Grande Slam nel Sei Nazioni con l', vincere il titolo celtico con Munster ed essere convocato dai British and Irish Lions per il loro \"tour\" in Sudafrica.\nTuttavia, prima dell'inizio del \"tour\" Flannery si ruppe i legamenti del gomito durante una seduta d'allenamento e fu rimpiazzato dallo scozzese Ross Ford.\nDue anni pi\u00f9 tardi fu di nuovo campione celtico con Munster e ricevette la convocazione per la in Nuova Zelanda: anche in tale competizione, tuttavia, fu colpito da un infortunio il giorno dopo essere sceso in campo nella fase a gironi contro gli : nuovamente in allenamento si strapp\u00f2 il muscolo del polpaccio sinistro e fu indisponibile per il resto della competizione.\nIl citato incontro con gli si rivel\u00f2 essere poi l'ultima uscita internazionale di Flannery, che si ferm\u00f2 a 41 \"test match\".\nDopo avere combattuto con tale ultimo infortunio per tutta la stagione seguente, nel corso della quale non scese mai in campo, Flannery annunci\u00f2 il suo ritiro il 21 marzo 2012.\nNel frattempo specializzatosi in scienze motorie, Flannery fu ingaggiato nel luglio 2013 come preparatore atletico del club calcistico inglese di Premier League dell'Arsenal insieme al suo ex collega e compatriota Johnny O'Connor.\nA maggio 2014, tuttavia, dopo il conferimento ad Anthony Foley dell'incarico di allenatore-capo del Munster, questi ha offerto a Flannery la posizione di allenatore della mischia e degli avanti, che lo stesso Flannery ha accettato."}
{"id": "1363723", "revid": "5695", "url": "https://it.wikipedia.org/wiki?curid=1363723", "title": "Pisco (distillato)", "text": "Il pisco \u00e8 un'acquavite sudamericana tutelata da due denominazioni di origine, ricavata dalla distillazione di vino bianco e rosato, aromatico e no. \u00c8 una bevanda nazionale in Per\u00f9.\nPur essendo un distillato di vino, non appartiene alla famiglia dei brandy perch\u00e9 non subisce invecchiamento.\nL'Italia non riconosce tutela a questa denominazione per ragioni di commercio internazionale.\nStoria.\nVicino a Lima si trova il porto peruviano di El Callao, del quale si narra che nell'Ottocento le navi mercantili non ripartissero senza aver fatto un buon carico di un'ottima acquavite della citt\u00e0 di Pisco, che ha dato il nome a questo distillato.\nSi vuole che l'uva dalla quale deriva fosse gi\u00e0 coltivata al tempo degli Inca, ma l'ipotesi pi\u00f9 credibile \u00e8 quella avanzata nel 1595 dal mercante fiorentino Francesco Carletti, il quale sosteneva che l'uva fosse stata portata in Per\u00f9 dagli spagnoli, dato che il loro vino non avrebbe resistito alla traversata dell'Atlantico per giungere in Sud America, o comunque i costi di trasporto sarebbero stati proibitivi.\nPer\u00f9 e Cile disputano sulla denominazione di origine, poich\u00e9 i due paesi sudamericani sono entrambi produttori di \"pisco\". Il Per\u00f9 afferma che il distillato dev'essere considerato esclusivamente peruviano, essendo originario di Pisco (citt\u00e0 che esiste ancora prima della scoperta dell'America); il Cile non si oppone a questo argomento visto che tra i suoi confini esiste dal 1936 una citt\u00e0 con il nome di \"Pisco Elqui\", ma pretende che il termine \"pisco\" sia riferito unicamente alla bevanda da lungo tempo prodotta anche nel loro paese.\nMetodi e zone di produzione.\nPisco peruviano.\nIl \"pisco\" si distilla con alambicco continuo o discontinuo da vino di uva moscata chiamata anche Italia, e da altre uve, coltivate sia nella regione di Ica sia in altre aride valli costiere del Per\u00f9 meridionale. La gradazione alcolica va dal 40 al 50 percento.\nPisco cileno.\nIn Cile il pisco viene prodotto nella zona centro-settentrionale del paese. Le zone di produzione si trovano lungo la costa oceanica.\nClassificazione e denominazioni.\nPisco peruviano.\nLe qualit\u00e0 prodotte si distinguono in quattro categorie:\nPisco cileno.\nIn Cile le variet\u00e0 prodotte si distinguono secondo gradazione alcolica:\nUsi e degustazione.\nLa degustazione liscia del pisco viene detta \"trago corto\", e consiste nel sorseggiarlo e trattenerlo in bocca qualche secondo prima della deglutizione, in modo da apprezzarne il \"bouquet\".\nIl \"pisco\" viene utilizzato anche nella preparazione di \"cocktail\" tra i quali il \"chalaquito\" e il pi\u00f9 noto \"pisco sour\"; quest'ultimo prevede l'aggiunta di succo di \"lime\", ghiaccio, sciroppo di zucchero e albume d'uovo.\nSi usa anche mischiato alle bevande come la Coca-Cola col nome di \"piscola\", diffusa in Cile soprattutto tra i ragazzi, e talvolta con la Sprite, che rendono il \"pisco\" pi\u00f9 leggero e meno amaro.\nConsumo.\nFra i consumatori noti di \"pisco\" vi erano Orson Welles e John Wayne."}
{"id": "1363731", "revid": "729019", "url": "https://it.wikipedia.org/wiki?curid=1363731", "title": "Pieter de Villiers", "text": "Biografia.\nSudafricano di famiglia ugonotta, de Villiers giunse in Francia nel 1994 e fu ingaggiato dallo Stade fran\u00e7ais, che fu anche il club con il quale divenne professionista.\nNel 1999 acquis\u00ec il diritto a militare nella Nazionale francese; esord\u00ec nei test di preparazione alla in Galles e poi fu selezionato per prendere parte alla rassegna mondiale, dove scese in campo tre volte; disput\u00f2 il suo primo Sei Nazioni nel 2000.\nNel 2003, poco dopo avere ottenuto la cittadinanza francese, rimase coinvolto in un'indagine sportiva che gli fece perdere la convocazione alla Coppa del Mondo successiva: de Villiers fu, infatti, trovato positivo alla cocaina e all'ecstasy.\nNonostante il giocatore avesse sostenuto di non essere un consumatore abituale di stupefacenti, ma di avere assunto, con tutta probabilit\u00e0, tali sostanze in maniera occasionale in un dopo partita in cui aveva bevuto troppi alcoolici, sub\u00ec una squalifica non grave (fino alla fine del Sei Nazioni) ma che, vista la motivazione della stessa (condotta indecorosa con conseguente pregiudizio per l'immagine del rugby), gli imped\u00ec di prendere parte alla successiva Coppa del Mondo in Australia.\nRitornato in squadra per il Sei Nazioni 2004, torn\u00f2 a essere un punto fermo della Nazionale, e a 35 anni fu convocato per la che la disputava in casa.\nNel corso di tale competizione disput\u00f2 la sua ultima partita internazionale, il 13 ottobre, la semifinale contro l' vinta da quest'ultima.\nGi\u00e0 sofferente di un dolore alla cervicale procuratogli da un contrasto di gioco durante la manifestazione mondiale, nell'aprile 2008 de Villiers ha comunicato ufficialmente la fine della sua attivit\u00e0 agonistica al termine della stagione.\nOltre ai cinque titoli di campione di Francia, de Villiers vanta con il suo club la vittoria nella Coppa di Francia del 1999, nonch\u00e9 il raggiungimento di due finali di Heineken Cup, nel 2001 (sconfitta dal Leicester) e nel 2005 (battuta dal Tolosa); con la Nazionale ha vinto i Sei Nazioni del , e ."}
{"id": "1363732", "revid": "3343", "url": "https://it.wikipedia.org/wiki?curid=1363732", "title": "Pianotolli Caldarello", "text": ""}
{"id": "1363735", "revid": "228587", "url": "https://it.wikipedia.org/wiki?curid=1363735", "title": "24 Carrots", "text": "24 Carrots \u00e8 un album di Al Stewart del 1980.\nIl disco.\n\"24 Carrots\" \u00e8 un disco realizzato insieme agli Shot in the Dark. Come sempre, parlando di Al Stewart, varie le canzoni a sfondo storico: \"Constantinople\", \"Merlin's Time\", \"Murmansk Run/Ellis Island\".\nAll'interno del disco \u00e8 riportata una (falsa) intervista rilasciata da Stewart ad un \"critico di passaggio\". In questa \"intervista\" il cantautore scozzese illustra l'argomento di alcune canzoni specificando, per esempio, che il Maometto (Mohammed) citato in \"Constantinople\" non \u00e8 il profeta ma il sultano Maometto II mentre il Merlino di \"Merlin's Time\" non \u00e8 il famoso mago bens\u00ec un poeta guerriero scozzese.\n\"Rocks in the Ocean\" \u00e8 basata su una canzone tradizionale intitolata \"The Bold Fisherman\".\nTra i musicisti figura Robin Williamson, amico di Stewart di vecchia data e fondatore della Incredible String Band.\nIl progetto grafico della copertina \u00e8 di Al Stewart.\nDi questo disco esistono successive versioni CD con alcune bonus tracks."}
{"id": "1363739", "revid": "6923", "url": "https://it.wikipedia.org/wiki?curid=1363739", "title": "Comune di Vesthimmerland", "text": "Vesthimmerland \u00e8 un comune danese situato nella regione dello Jutland settentrionale.\nIl comune \u00e8 stato costituito in seguito alla riforma amministrativa del 1\u00ba gennaio 2007 accorpando i precedenti comuni di Aalestrup, Fars\u00f8, L\u00f8gst\u00f8r e Aars."}
{"id": "1363742", "revid": "729019", "url": "https://it.wikipedia.org/wiki?curid=1363742", "title": "Josh Sole", "text": "Biografia.\nNato in Nuova Zelanda da famiglia italo-britannica (sua madre \u00e8 di origine napoletana, suo padre scozzese), Josh Sole crebbe rugbisticamente in patria e milit\u00f2 nell'ormai defunto National Provincial Championship, nelle file del Waikato.\nBench\u00e9 originariamente seconda linea, fin dal suo arrivo in Italia nel 2005 fu utilizzato in terza linea, sia come flanker che come numero 8, nel Viadana prima e poi anche in Nazionale.\nEsord\u00ec in Nazionale, avendo diritto alla cittadinanza italiana, nel 2005 contro l' sotto la gestione di Berbizier; con il tecnico francese prese parte anche a due Sei Nazioni, nel e , e alla in Francia; nella nuova gestione Mallett ha preso parte al Sei Nazioni 2008 e ai successivi \"test match\", collezionando per\u00f2 due sole vittorie in tutto l'anno contro la e l'.\nImpiegato anche nel Sei Nazioni 2009, ma non per il \"tour\" di met\u00e0 anno in Australasia, ha ripreso il suo posto per i \"test\" di fine anno contro , e e il successivo Sei Nazioni 2010.\nCon l'entrata della federazione italiana in Celtic League e la creazione della \"franchise\" degli Aironi di cui il Viadana \u00e8 stato il principale attore, Sole \u00e8 entrato nella neonata squadra che prende parte dal 2010 al torneo in precedenza riservato alle squadre professionistiche di Scozia, Irlanda e Galles; allo scioglimento della squadra nel 2012 e il subentro nella rinnovata Pro12 delle Zebre, Sole \u00e8 passato in quest'ultima squadra dalla stagione 2012-13.\nDalla stagione sportiva 2013-14 ha fatto ritorno nella sua terra d'origine in Nuova Zelanda, militando nelle ."}
{"id": "1363747", "revid": "1305772", "url": "https://it.wikipedia.org/wiki?curid=1363747", "title": "Partecipanza agraria", "text": "La partecipanza agraria \u00e8 un'antica forma di propriet\u00e0 collettiva di terreni interessati a bonifiche, che trae origine dal medioevo, tuttora in uso in Emilia e in Veneto nel Polesine di Rovigo.\nLo stesso nome \u00e8 utilizzato, per una propriet\u00e0 collettiva riguardante un territorio boschivo, in Piemonte, a Trino Vercellese.\nOrigini storiche.\nUn'antica tradizione attribuisce l'istituzione delle partecipanze ai lasciti effettuati da Matilde di Canossa, che era signora di vasti feudi dall'una e dall'altra parte dell'Appennino. Non vi sono per\u00f2 prove documentarie di tali donazioni. Pi\u00f9 probabile \u00e8 che le partecipanze siano nate da enfiteusi perpetue volute dall'abate di Nonantola e dal vescovo di Bologna.\nLo sviluppo di questa forma di propriet\u00e0 fu probabilmente dovuto all'incontro di diverse circostanze, quali le esigenze di bonifiche idrauliche di vasta portata, che richiedevano la disponibilit\u00e0 di molte \"braccia\" e nello stesso tempo di un coordinamento delle iniziative, i lasciti e le donazioni di interi feudi alle abbazie e ad altre istituzioni ecclesiastiche, la concessione in enfiteusi di vaste zone paludose agli abitanti di alcuni paesi, l'abitudine invalsa di gestire i terreni secondo turni fissati da estrazione a sorte."}
{"id": "1363749", "revid": "729019", "url": "https://it.wikipedia.org/wiki?curid=1363749", "title": "Will Carling", "text": "Tra i pi\u00f9 famosi rugbisti inglesi ad avere vissuto il passaggio dal dilettantismo al professionismo, Carling guid\u00f2 l' attraverso due Coppe del Mondo e 10 edizioni consecutive del Cinque Nazioni, per un totale di 72 incontri internazionali (12 le mete segnate), pi\u00f9 uno con la maglia dei British Lions. Spirito polemico, fu allontanato dalla Nazionale nel 1995 dopo una diatriba con i vertici federali per esservi poi riammesso poco dopo dietro pressione dell'opinione pubblica; ritiratosi dal rugby nel 1998, accett\u00f2 di rientrare un anno dopo e disputare un'ulteriore stagione al fine di guidare gli Harlequins in Europa.\nBiografia.\nWill Carling \u00e8 nato a Bradford on Avon, Wiltshire. Suo padre Bill Carling era un tenente militare, con un passato da rugbista tra le file di Bath e Cardiff. Dopo gli studi superiori a Sedbergh in Cumbria, Carling frequent\u00f2 l'Universit\u00e0 di Durham dalla quale usc\u00ec con il dottorato in psicologia. Subito dopo si arruol\u00f2 nell'esercito britannico dove serv\u00ec con il grado di sottotenente nel Reale reggimento di fanteria del Galles. Inizi\u00f2 a giocare a rugby ai tempi del liceo giocando nel Rosslyn Park per poi passare agli Harlequins nel febbraio 1987. Nonostante la natura, alla fine degli anni ottanta, ancora dilettantistica del gioco, Carling si conged\u00f2 dall'esercito per impiegarsi nel reparto vendite di una compagnia petrolifera, al fine di potersi dedicare all'attivit\u00e0 sportiva; nel 1988, infatti, anno del suo abbandono della carriera militare, Carling aveva gi\u00e0 esordito in Nazionale inglese, nel Cinque Nazioni di quell'anno. Sempre nel 1988 aveva guidato i \"Quins\" alla vittoria della Coppa Anglo-Gallese segnando due mete nella finale contro il Bristol.\nQuasi subito divenne capitano della squadra, a soli 22 anni (il pi\u00f9 giovane capitano inglese) e ne fu praticamente titolare fisso per nove anni: dal 1988 al 1997 non salt\u00f2 una singola gara del Cinque Nazioni, vincendone cinque edizioni di cui tre consecutive (, , , e ), tutte con il \"Triple Crown\" (vittoria sulle altre tre Nazionali delle Isole Britanniche) e realizzando in tre occasioni anche il \"Grande Slam\" (1991, 1992 e 1995). Nonostante le critiche rivolte alla Nazionale capitanata da Carling per il suo gioco difensivo e speculativo, paradossalmente fu proprio quando cambi\u00f2 tattica per adottare una strategia pi\u00f9 offensiva, nella finale della Coppa del Mondo 1991, che incorse in una sconfitta da parte dell', che a Twickenham si impose per 12-6; tuttavia fu proprio nel decennio di Carling che l' prese a battere con sistematicit\u00e0 le potenze del Tri Nations, cosa questa che diede un nuovo impulso alla diffusione del rugby inglese. Nel 1993 Carling fu chiamato dai British Lions per il loro tour in Oceania: l'unico test cui prese parte fu quello contro gli \"All Blacks\". Carling divenne il primo capitano inglese a guidare la sua Nazionale alla vittoria contro tutte le maggiori potenze dell'emisfero australe, ovvero , , e .\nAlla vigilia della , l'ambiente fu scosso da un'affermazione di Carling nei confronti del comitato esecutivo della Rugby Football Union, da lui definito \u00abun gruppo di 57 vecchi tromboni\u00bb (traduzione della frase originale \u00ab57 old farts\u00bb). La polemica, nata in seno al dibattito sulla trasformazione del gioco da dilettantistico a professionistico, fu originata dalla dichiarazione di un consigliere della RFU, Dudley Wood, il quale aveva fatto alcune considerazioni su una supposta volont\u00e0 dei rugbisti inglesi di tradire l'etica del gioco. A Carling fu tolta la fascia di capitano (che venne data temporaneamente a Rob Andrew), ma poche settimane pi\u00f9 tardi, dietro la sollevazione dell'opinione pubblica e previa presentazione di scuse formali da parte del giocatore, la questione fu ricomposta. L'Inghilterra arriv\u00f2 fino alle semifinali di quella Coppa del Mondo perdendo contro la con Carling che segn\u00f2 due mete durante la partita.\nNell'estate del 1995, con l'avvento del professionismo, firm\u00f2 con gli Harlequins un contratto record da 100.000 sterline all'anno. Nel 1997 giunse il ritiro dall'attivit\u00e0 internazionale, dopo 72 incontri disputati con la maglia della Nazionale inglese (di cui 59 da capitano), 40 dei quali nel Cinque Nazioni e 11 nella Coppa del Mondo. Proprio il Cinque Nazioni fu l'inizio e la fine della carriera internazionale di Carling: in quello del 1988 Carling esord\u00ec nell'incontro di apertura contro la , in quello del 1997 disput\u00f2 la sua ultima partita in Nazionale, nell'incontro di chiusura contro il . Un anno pi\u00f9 tardi, nel gennaio 1998, arriv\u00f2 anche il ritiro dall'attivit\u00e0 agonistica ma, appena 13 mesi dopo, i dirigenti degli Harlequins proposero a Carling di tornare in rosa, sia pure da riserva, per aiutare la squadra in Heineken Cup.\nIl giocatore accett\u00f2 la proposta, e fu anche schierato in Europa in alcune occasioni.\nNell'aprile del 2000, comunque, a causa di un infortunio alla spalla, Carling chiuse definitivamente con il rugby giocato all'et\u00e0 di 34 anni. In totale coi \"Quins\" gioc\u00f2 177 partite di Premiership segnando 33 mete, 11 calci di punizione e 35 calci di trasformazione.\nDa allora Will Carling si \u00e8 occupato della sua azienda di counseling, attivit\u00e0 che alterna a quella di commentatore sportivo ed editorialista sulla carta stampata. Carling \u00e8 sposato con la sua seconda moglie Lisa, la coppia ha due figli, e la famiglia vive nell'Hampshire. Ha un figlio maggiore avuto dall'ex compagna Ali Cockayne. Carling era stato precedentemente sposato anche con la presentatrice televisiva Julia Carling. Durante la sua carriera Carling divenne un personaggio sportivo molto famoso in Inghilterra tanto che apparve sulla copertina delle riviste \"GQ\" e \"Esquire\" e come ospite in diversi programmi televisivi. Tra i rumour che hanno accompagnato il passato di Carling, anche quello di avere avuto una relazione, a met\u00e0 degli anni novanta, con la principessa Diana. Nel 1991 Carling fu insignito dell'onorificenza di Ufficiale dell'Ordine dell'Impero Britannico (OBE)."}
{"id": "1363752", "revid": "119313901", "url": "https://it.wikipedia.org/wiki?curid=1363752", "title": "Grunuovo", "text": "Grunuovo \u00e8 la pi\u00f9 popolosa frazione del comune di Santi Cosma e Damiano; \u00e8 collocata lungo la via Francesco Baracca, una delle principali vie del Comune. Confina con la frazione di Cerri Aprano e con quella di San Lorenzo in zona Campomaggiore, in localit\u00e0 Taverna vi \u00e8 il confine con il territorio di Minturno.\nIl toponimo deriva dalla contrazione dell'espressione \"agro nuovo\"; la localit\u00e0 infatti, malgrado sorga sull'antica via che collega i centri di Santi Cosma e Damiano, Castelforte e Suio a Minturno e da cui si snoda la via che collega la valle dell'Ausente con Ausonia, \u00e8 di recente messa in coltura e urbanizzazione.\nLo storico Giuseppe Tommasino ha indicato come campo della battaglia del Veseris, episodio chiave della Guerra Latina, la zona tra le attuali contrade di San Lorenzo e Taverna Cinquanta, quindi una zona comprendente per intero Grunuovo. Tale battaglia vide opposti i Romani e la lega degli Aurunci nel IV secolo a.C. ed \u00e8 descritta da Livio negli Annales. Nella notte tra il 28 ed il 29 dicembre 1503, durante la battaglia del Garigliano delle Guerre d'Italia, mentre il generale Gonzalo Fern\u00e1ndez de C\u00f3rdoba pernotta nella rocca di Castelforte, Bartolomeo d'Alviano in avanguardia pernotta a met\u00e0 percorso tra Castelforte e Traetto, probabilmente a Grunuovo.\nFu sede della stazione ferroviaria di Castelforte-Santi Cosma e Damiano-Suio della ferrovia Gaeta - Sparanise, fino alla sua distruzione durante la Seconda guerra mondiale; ancora oggi \"La stazione\" \u00e8 un nome alternativo per Grunuovo. La localit\u00e0 \u00e8 sede di uno dei tre uffici postali del comune di Santi Cosma e Damiano."}
{"id": "1363758", "revid": "729019", "url": "https://it.wikipedia.org/wiki?curid=1363758", "title": "Steve Borthwick", "text": "Biografia.\nCresciuto a Preston (Lancashire), Borthwick comp\u00ec gli studi presso la Hutton Grammar School, della cui squadra di rugby, con la quale intraprese anche un \"tour\" in Australia, fu capitano.\nSuccessivamente fu ingaggiato dai Preston Grasshoppers R.F.C. e, nel 1998, ebbe il suo contratto da professionista con il Bath; contemporaneamente si iscrisse alla locale Universit\u00e0 per ivi compiere gli studi economico/politici.\nCon il Bath Borthwick visse la sua miglior stagione di campionato nel 2003-04: impiegato di frequente a causa dell'assenza di molti giocatori impegnati nella Coppa del Mondo, guid\u00f2 la squadra con successo al primo posto della Premiership, anche se la squadra perse poi la finale; le sue prestazioni gli valsero comunque l'ingresso nella rosa dei nominati al titolo di giocatore dell'anno.\nBorthwick esord\u00ec in Nazionale nel 2000, nel corso del \"tour\" in Sudafrica.\nConsiderato troppo leggero per il rugby internazionale, ciononostante riusc\u00ec a ritagliarsi un ruolo stabile nella squadra.\nChiamato anche dall'Inghilterra \"A\", della quale fu capitano dal 2001, fece ritorno alla selezione maggiore in occasione dei \"test match\" d'avvicinamento alla , dalla cui rosa fu comunque tenuto fuori insieme ad altri giocatori come ad esempio Simon Shaw: questi furono aggregati alla spedizione come riserve.\nDivenne titolare pi\u00f9 o meno fisso dopo la Coppa del Mondo, e rimase in squadra nei Sei Nazioni 2006 e 2007.\nIl tecnico Brian Ashton lo incluse nella rosa inglese alla Coppa del Mondo 2007 in Francia, nel corso della quale disput\u00f2 tre incontri nella fase a gironi; convocato per il Sei Nazioni 2008, disput\u00f2 tutti gli incontri di tale edizione del torneo e, il 10 febbraio 2008, a Roma contro l', vest\u00ec per la prima volta la fascia da capitano a causa dell'assenza di Phil Vickery.\nNel gennaio 2008 Borthwick annunci\u00f2 la sua decisione di lasciare il Bath a fine stagione per trasferirsi ai Saracens, club londinese anch'esso militante in Premiership; lasci\u00f2 in eredit\u00e0 alla sua ex squadra la Challenge Cup 2007-2008, vinta poco prima di trasferirsi.\nCon i Saracens Borthwick si aggiudic\u00f2 la Premiership 2009-10 e disput\u00f2 altre due finali, entrambe perse, nel 2013 e 2014, oltre alla finale di Heineken Cup 2013-14; a novembre 2013 annunci\u00f2 il suo ritiro a fine stagione, dopo avere rifiutato un'offerta di prolungamento di contratto; dopo il ritiro \u00e8 divenuto allenatore in seconda della Nazionale giapponese come assistente del C.T. Eddie Jones, che fu colui che lo ingaggi\u00f2 ai Saracens come giocatore."}
{"id": "1363762", "revid": "729019", "url": "https://it.wikipedia.org/wiki?curid=1363762", "title": "Olly Barkley", "text": "Biografia.\nNato nel quartiere londinese di Hammersmith, Barkley crebbe tuttavia in Cornovaglia e frequent\u00f2 le scuole superiori a Bristol; con la squadra scolastica vinse nel 2000 un torneo rugbistico nazionale di categoria organizzato dal \"Daily Mail\".\nUn anno pi\u00f9 tardi fece l'ingresso nel rugby professionistico e firm\u00f2 per il : schierato fin dall'inizio anche in ambito europeo, esord\u00ec in Heineken Cup contro lo e realizz\u00f2 la sua prima meta in Italia contro il .\nNotato da Andy Robinson e Brian Ashton, all'epoca assistenti di Clive Woodward, Barkley fu chiamato in Nazionale in occasione del \"tour\" in Nordamerica, esordendo contro gli a San Francisco da subentrato.\nSingolarmente, all'epoca del suo debutto internazionale non aveva ancora registrato alcuna presenza in prima squadra a livello di club.\nBarkley ritorn\u00f2 in Nazionale in occasione del Sei Nazioni 2004, con la maglia numero 10 che fino a tutta la era stata di Jonny Wilkinson, ma che all'epoca era fuori per il primo di una lunga serie di infortuni che lo avrebbe tenuto lontano dai campi per quasi tre anni.\nNella posizione di mediano d'apertura segn\u00f2 27 punti in due \"match\" contro e .\nNel successivo Sei Nazioni 2005 part\u00ec da riserva ma si impose da titolare nel resto del torneo; torn\u00f2 riserva nei \"test\" estivi contro e .\nNel giugno 2006, dopo un Sei Nazioni a mezzo servizio a causa di un infortunio, fu parte del \"tour\" inglese in Australia, giocando nel secondo dei due \"test match\" previsti contro gli \"Wallabies\"; l'anno successivo fu inserito da Brian Ashton, nel frattempo divenuto C.T. della Nazionale, nella rosa dei convocati alla Coppa del Mondo 2007, nel corso della quale disput\u00f2 tre incontri nella fase a gironi.\nA febbraio 2008 Barkley annunci\u00f2 il trasferimento al per la stagione successiva, dopo 7 anni al Bath; nell'estate del 2009 torn\u00f2 al Bath continuandovi a giocare per altri tre anni.\nNel settembre 2012, a campionato iniziato, si trasfer\u00ec al come rimpiazzo per infortuni di squadra, con un accordo fino a fine stagione; terminato l'impegno con la squadra parigina, rimase in Francia al , dal quale tuttavia si separ\u00f2 a met\u00e0 contratto per divergenze tecniche con l'allenatore Fabrice Landreau.\nPer il prosieguo della stagione di Pro12 2013-14 si accord\u00f2 quindi per un impegno quadrimestrale con i gallesi di Llanelli e, a fine campionato, fu ingaggiato dai neopromossi in English Premiership.\nIl campionato si concluse con la retrocessione e il ritorno in Championship ma prima della fine della stagione Barkley firm\u00f2 un'estensione di contratto decidendo di rimanere nel club anche in seconda divisione."}
{"id": "1363763", "revid": "47767", "url": "https://it.wikipedia.org/wiki?curid=1363763", "title": "Rina (nome)", "text": ""}
{"id": "1363764", "revid": "729019", "url": "https://it.wikipedia.org/wiki?curid=1363764", "title": "Gavin Duffy", "text": "Biografia.\nProveniente dal calcio gaelico, disciplina nella quale rappresent\u00f2 nel 1999 la contea di Mayo a livello giovanile, debutt\u00f2 nel 2001 per la provincia di in Celtic League; tutta la sua carriera rugbistica \u00e8 legata a tale squadra, eccezion fatta per due periodi in Inghilterra agli , in cui ha vinto l'unico trofeo della sua carriera, la Challenge Cup 2013-14.\nIn Nazionale irlandese esord\u00ec il 19 giugno 2004 a Citt\u00e0 del Capo contro il e fece parte della rosa che gareggi\u00f2 nella in Francia.\nA tutto il 2009 furono 10 le convocazioni per l'.\nNel 2014 giunse, a 33 anni, la fine del contratto con Connacht e anche quella dell'attivit\u00e0 da rugbista per tornare a giocare a calcio gaelico nella rappresentativa di Mayo, senza tuttavia riuscirvi, dapprima per problemi sulla residenza \u2014 bench\u00e9 di Ballina, nella contea di Mayo, Duffy vive e milita in un club della contea di Galway \u2014 e, una volta risolti i primi, perch\u00e9 non fu scelto per la rappresentativa di contea."}
{"id": "1363767", "revid": "125301795", "url": "https://it.wikipedia.org/wiki?curid=1363767", "title": "Under My Skin", "text": "Under My Skin \u00e8 il secondo album della cantautrice canadese Avril Lavigne, prodotto da Don Gilmore, Raine Maida e Butch Walker.\nIl disco ha venduto 381.000 copie solo nella prima settimana dalla pubblicazione ed ha successivamente ottenuto tre dischi di platino (luglio 2004, novembre 2004, gennaio 2006); l'album ha venduto pi\u00f9 di 12 milioni di copie in tutto il mondo.\nDescrizione.\nLavigne scrisse gran parte dell'album con la cantautrice canadese Chantal Kreviazuk, con la quale aveva maturato un'amicizia nell'estate 2003. Realizz\u00f2 inoltre \"Nobody's Home\" a quattro mani con Ben Moody, in precedenza membro degli Evanescence, e le tracce restanti con Evan Taubenfeld. Kreviazuk, il cui marito Raine Maida degli Our Lady Peace aveva aperto i concerti europei di Lavigne, si era presentata ad un concerto di beneficenza per il SARS tenuto a Toronto nel giugno 2003. La maggior parte dell'album \u00e8 stato prodotto a Malib\u00f9 (California, USA), negli studi Maida, che appartengono al marito di Chantal Kreviazuk, mentre il resto \u00e8 stato registrato nelle vicinanze.\nL'ultima canzone dell'album, \"Slipped Away\", \u00e8 una ballad triste e malinconica che Lavigne ha dedicato al nonno scomparso a cui era molto affezionata. La canzone \"Who Knows\" \u00e8 stata cantata alle olimpiadi invernali di Torino del 2006.\nAccoglienza.\nDavid Browne da \"Entertainment Weekly\" ha affermato che nell'album \"Avril Lavigne \u00e8 diventata molto, molto pi\u00f9 complicata\", ribattendo che \"sembra anche pi\u00f9 affranta\".\nSal Cinquemani da \"Slant Magazine\" ha affermato che le sonorit\u00e0 di Avril sono divenute pi\u00f9 penetranti e oscure e l'ha paragonata a Amy Lee degli Evanescence.\nCarly Carioli dalla rivista \"Blender\" ha affermato che Avril \"ha reso le sue sonorit\u00e0 pi\u00f9 profonde e cupe senza sacrificare le sue melodie rivestite di platino\".\nKelefa Sanneh dal \"Rolling Stone\" ha esaltato le qualit\u00e0 canore di Avril Lavigne, \"la vacuit\u00e0 \u00e8 la caratteristica che rende i suoi pezzi pi\u00f9 belli irresistibili\". La sonorit\u00e0 del disco \u00e8 stata paragonata a \"quelle chitarre punk schricchiolanti che suonano corde estremamente vigorose, tutto mescolato allo stesso brio perfetto che ha caratterizzato il pop-punk dal momento in cui i Green Day hanno lanciato \"Dookie\"\", afferma PopMatters."}
{"id": "1363768", "revid": "729019", "url": "https://it.wikipedia.org/wiki?curid=1363768", "title": "Craig Quinnell", "text": ""}
{"id": "1363770", "revid": "536103", "url": "https://it.wikipedia.org/wiki?curid=1363770", "title": "It's Now or Never", "text": ""}
{"id": "1363772", "revid": "599013", "url": "https://it.wikipedia.org/wiki?curid=1363772", "title": "Justin Marshall", "text": "Biografia.\nNato a Gore, nella regione neozelandese del Southland, debutt\u00f2 per la sua rappresentativa provinciale nel 1992; dopo due anni si trasfer\u00ec a Canterbury ed entr\u00f2 anche nella relativa \"franchise\" di Super Rugby, i Crusaders.\nSubito dopo la Marshall fece parte del gruppo di nuove leve degli \"All Blacks\" che affront\u00f2 il \"tour\" di fine anno in Europa, nel corso del quale esord\u00ec al Parco dei Principi di Parigi contro la .\nNel 1997 divenne capitano della squadra e due anni pi\u00f9 tardi prese parte alla in Galles, perdendo la semifinale e piazzandosi alfine quarto.\nTra il 1998 e il 2002 fece parte dei Crusaders che vinsero quattro edizioni su cinque del Super Rugby, l'ultima delle quali con un percorso netto (13 vittorie consecutive tra stagione regolare e \"play-off\"\u00a0); fu, ancora, alla con una nuova sconfitta in semifinale e la conquista del terzo posto finale.\nNel 2005 disput\u00f2 la sua ultima stagione in Nuova Zelanda e le sue ultime partite internazionali; dalla stagione successiva fu in Inghilterra al per un contratto biennale; tuttavia, dopo la retrocessione del club alla fine della stagione, l'ingaggio di Marshall divenne troppo oneroso e fu rilasciato; si accord\u00f2 quindi per un nuovo biennale con i gallesi Ospreys in Celtic League.\nAlla prima stagione in tale torneo Marshall si laure\u00f2 campione, e alla fine di quella successiva decise di non rinnovare il contratto per via della competizione con il neoacquisto Mike Phillips, suo concorrente di ruolo; accett\u00f2 quindi un ingaggio in Francia per un anno pi\u00f9 l'opzione per uno successivo dal Montpellier; dopo solo met\u00e0 campionato, quando fu chiaro che n\u00e9 la societ\u00e0 n\u00e9 Marshall avrebbero rinnovato il contratto, i francesi acconsentirono al rilascio anticipato del giocatore su richiesta degli inglesi del Saracens, che avevano bisogno di un rimpiazzo urgente del titolare sudafricano Neil de Kock.\nInizialmente valido fino a fine stagione, il contratto fu rinnovato fino a tutto il 2009-10, quando Marshall annunci\u00f2 il suo ritiro per dedicarsi alla carriera di commentatore e conduttore televisivo in patria.\nNel 2013 \u00e8 divenuto imprenditore alberghiero, avendo acquistato un h\u00f4tel a Laugharne, in Galles, citt\u00e0 dove risiedette il poeta Dylan Thomas."}
{"id": "1363773", "revid": "1904508", "url": "https://it.wikipedia.org/wiki?curid=1363773", "title": "Anne Jules di Noailles", "text": "Famiglia.\nEra il figlio di Anne de Noailles, e di sua moglie, Louise Boyer, dama di compagnia della regina Anna d'Austria.\nCarriera.\nBen presto intraprese la carriera militare. Nel 1666 divenne aiutante del re e preso parte alla guerra olandese nel 1672. \u00c8 stato nominato feldmaresciallo nel 1677 e a tenente generale nel luglio 1681. Serv\u00ec nelle Fiandre nel 1685 e successe al padre come duca di Noailles e pari di Francia nel 1678. \n\u00c8 stato il responsabile per sopprimere insurrezioni calvinisti in Linguadoca dopo la revoca dell'Editto di Nantes (1685), governatore del Roussillon e del Linguadoca.\n\u00c8 stato uno dei principali generali di Francia verso la fine del regno di Luigi XIV, e, dopo aver eretto il reggimento di Noailles nel 1689, comand\u00f2 in Spagna, sia durante la Guerra della Grande Alleanza che la guerra di successione spagnola, e fu creato maresciallo di Francia nel 1693.\nDopo aver vinto la Battaglia di Toroella nel 1694, prese parte all'assedio di Palam\u00f3s (7 giugno 1694), quello di Gerona (16 giugno) e di Castellfollit nel mese di settembre. \nNel 1700, ha accompagnato Filippo V, nipote di Luigi XIV, al confine con la Spagna per prendere il potere e l'installazione sul trono di Spagna. \nMatrimonio.\nSpos\u00f2, il 13 agosto 1671, Marie-Fran\u00e7oise de Bournonville (1656-1748), figlia d'Ambroise Fran\u00e7ois de Bournonville, duca de Bournonville. Ebbero diciotto figli:"}
{"id": "1363774", "revid": "1104133", "url": "https://it.wikipedia.org/wiki?curid=1363774", "title": "Freak of Nature (Anastacia)", "text": "Freak of Nature \u00e8 il secondo album della cantautrice americana Anastacia, pubblicato il 23 novembre 2001 in Australia e nel resto del mondo il 26 novembre dello stesso anno. \u00c8 arrivato al 27\u00ba posto della Billboard 200 ed ha raggiunto le prime posizioni nelle classifiche di tutta Europa. \u00c8 stato ripubblicato l'11 novembre 2002 con il titolo \"Freak of Nature: Collectors edition\", con una nuova copertina ed un bonus CD contenente tracce extra, remix e registrazioni dal vivo estrapolate dai concerti in Giappone.\nDescrizione.\n\"Freak of Nature\" \u00e8 stato prodotto da Ric Wake, Sam Watters, Louis Biancaniello e Richie Jones. L'album amalgama numerosi generi musicali: Jose F. Promis di \"AllMusic\" afferma che con \"Freak of Nature\" Anastacia replica il mix di funk, soul e pop degli anni '80 che caratterizzava \"Not That Kind\", aggiungendovi un'importante componente rock. Michael Paoletta su \"Billboard\" definisce l'album un mix di pop, rock, R&amp;B e dance. Gianni Sibilla su \"Rockol\" descrive le canzoni come una \"fortunata miscela di soul-pop\". L'album contiene anche elementi gospel (\"Overdue Goodbye\") e hip hop (\"I Thought I Told You That\", duetto con Faith Evans, presente solo nell'edizione americana). Nel CD 2 dell'edizione deluxe europea e australiana dell'album \u00e8 stata inserita la traccia \"Someday My Prince Will Come\", cover dell'omonimo brano tratto dalla colonna sonora del primo film di animazione Disney \"Biancaneve e i sette nani\"."}
{"id": "1363776", "revid": "818832", "url": "https://it.wikipedia.org/wiki?curid=1363776", "title": "Tallero di Zurigo", "text": "Il tallero \u00e8 stata una moneta d'argento del cantone di Zurigo coniata fino al 1798. Era suddiviso in 2 \"Gulden\", ognuno di 36 \"Schillinge\". Lo Schillinge a sua volta era suddiviso in 4 \"Rappen\" o 12 \"Haller\". Fu sostituito dal Frank della Repubblica elvetica nel 1798. Questo a sua volta fu sostituito, nel cantone, dal franco di Zurigo. Il tallero valeva 1/110 del marco di Colonia.\nMonete.\nLe prime monete vengono coniate con il nome di Guldiner nel 1512 e verso il 1515 con il nome di talleri. I doppi talleri (\"Doppeltaler\") sono del 1556 e l\"'Halbe taler\" (1/2 tallero) dello stesso anno ed il \"Viertel Taler\" (1/4) nel 1557. \nLe prime monete recano al diritto lo stemma civico sostenuto da un leone che reca nella zampa anteriore destra il globo sovrastato da una croce, con la leggenda:MON'[eta] NO'[minis] TVRICENSIS CIVIT'[atis] IMPERI[alis]: Al rovescio l'aquila bicipite e la leggenda: DOMINE : CONSERVA : NOS : IN : PACE \nLe monete sono coniate frequentemente anche nei secoli successivi; solo nel XVIII secolo si contano pi\u00f9 di 50 monete diverse per tipo ed anno di emissione.\nAlla fine del XVIII secolo venivano emesse monete da 5 e 20 Schillinge (o 1/2 Gulden), e da \u00bd ed 1 Thaler.\nNel 1813 sar\u00e0 anche coniata un Neutaler con l'indicazione del valore da 40 Batzen. "}
{"id": "1363777", "revid": "599013", "url": "https://it.wikipedia.org/wiki?curid=1363777", "title": "Carlos Spencer", "text": "Biografia.\nProveniente da Levin, nella regione del Manawatu-Wanganui, Spencer si mise in evidenza nel 1993, a soli 17 anni, quando con la squadra di terza divisione dell'Horowhenua sfid\u00f2 Auckland per la Ranfurly Shield di quell'anno; la sua prestazione fu notata da Graham Henry, all'epoca allenatore di Auckland, che lo volle in squadra nella stagione successiva.\nQuando la disciplina pass\u00f2 professionistica nel 1995 e nacquero le \"franchise\" del neoistituito campionato del Super 12, Spencer entr\u00f2 a fare parte della selezione di Auckland in tale nuovo torneo, i Blues, vincendone la prima edizione e bissando il successo la stagione successiva.\nNel 1997 debutt\u00f2 negli \"All Blacks\" a Wellington in un \"test match\" contro l' e prese successivamente parte alla in Galles, anche se nel corso di tale torneo non mise mai piede in campo.\nFu invece, a partire dal 2000, presenza regolare in Nazionale, e prese parte alla subito dopo avere vinto il suo terzo titolo del Super Rugby con i Blues.\nNella semifinale della Coppa del Mondo contro i padroni di casa dell' fu proprio un suo passaggio errato a innescare un intercetto del \"wallaby\" Stirling Mortlock concluso in meta per il provvisorio 0-7; gli \"All Blacks\" persero l'incontro 10-22 e dovettero disputare la finale per il terzo posto, vinta sulla .\nDisput\u00f2 altri incontri nel Tri Nations 2004, i suoi ultimi in Nazionale, poi, a causa di un infortunio, salt\u00f2 tutta la stagione 2005 di Super Rugby con i Blues; nel maggio di tale anno firm\u00f2 un contratto triennale con la squadra inglese del Northampton.\nAlla fine del triennio rinnov\u00f2 per ulteriori due anni, fino al 2010, ma a gennaio 2009 giunse a un accordo di risoluzione consensuale per via della situazione finanziaria del club.\nPochi giorni dopo si accord\u00f2 per 17 mesi con il Gloucester.\nIn realt\u00e0 anche tale contratto fu risolto in anticipo di qualche mese sulla sua scadenza naturale: a gennaio 2010 Spencer fu lasciato libero di tornare nell'Emisfero Sud, nei sudafricani Bulls con un contratto di giocatore-allenatore.\nNel 2011, dopo la fine dell'attivit\u00e0 agonistica, divenne assistente allenatore dei tre quarti del tecnico dei Lions, il suo connazionale John Mitchell; tuttavia alla fine della stagione 2012 tutto lo staff tecnico fu esonerato per via degli scarsi risultati.\nAll'inizio del 2013 \u00e8 stato per qualche settimana consulente tecnico dei tre quarti della \"franchise\" degli Sharks, sempre in Sudafrica."}
{"id": "1363780", "revid": "729019", "url": "https://it.wikipedia.org/wiki?curid=1363780", "title": "Adam Jones (rugbista 1981)", "text": ""}
{"id": "1363781", "revid": "767487", "url": "https://it.wikipedia.org/wiki?curid=1363781", "title": "Massimiliano Catena", "text": "Carriera.\nCresciuto calcisticamente nel , esordisce con i granata in Serie A il 6 novembre 1988 in un match casalingo contro il (2-0). Al termine della stagione Catena, pur essendo esordiente, riesce a totalizzare 16 presenze, ma il Torino non riesce a salvarsi retrocedendo in Serie B.\nLa stagione successiva viene ceduto in prestito alla , neopromossa in Serie B. Con la squadra di Pippo Marchioro sfiora la promozione in A. All'inizio della stagione 1990-91 viene acquistato dal , allora militante in Serie B: nella sua prima stagione in Calabria gioca 34 partite (compresa la gara spareggio contro la Salernitana) e realizza un gol (contro il ).\nNella stagione successiva, con Edy Reja in panchina, totalizza 34 presenze in un campionato in cui il Cosenza sfiora la promozione nella massima serie, perdendola nell'ultima giornata a Lecce. Nonostante le richieste sul mercato, Catena viene riconfermato anche per la stagione 1992-93 dove gioca le prime 4 gare di campionato. La sua ultima partita (27 settembre 1992: Cosenza-) lo ha visto protagonista indiscusso. Il Cosenza sotto di un gol, riesce a pareggiare a 10 minuti dalla fine grazie alla sua rete realizzata con tiro da fuori area. In quell'occasione, il giovane centrocampista rossoblu attravers\u00f2 di corsa tutto il rettangolo di gioco per festeggiare e raccogliere l'abbraccio dei suoi tifosi come in un drammatico addio. Dopo quella partita, era infatti partito in licenza per andare a trovare il padre Monaldo malato di tumore.\nMuore tragicamente 4 giorni dopo all'et\u00e0 di 23 anni a causa di un incidente stradale in prossimit\u00e0 dello svincolo autostradale di Tarsia Nord a pochi chilometri da Cosenza, con la sua auto andata a schiantarsi contro un guard-rail. Oggi la Curva Nord dello Stadio San Vito porta il suo nome.\nIn carriera ha totalizzato complessivamente 16 presenze in Serie A e 107 presenze e 2 reti in Serie B."}
{"id": "1363783", "revid": "729019", "url": "https://it.wikipedia.org/wiki?curid=1363783", "title": "Julien Bonnaire", "text": "Biografia.\nNativo del dipartimento dell'Is\u00e8re, Bonnaire prese le mosse nella disciplina nel club di Saint-Savin e, nel 1999 esord\u00ec in campionato con la maglia del Bourgoin-Jailleu, squadra della sua citt\u00e0 natale.\nNel corso del Sei Nazioni 2004, contro la , Bonnaire debutt\u00f2 a livello internazionale; dal 2005 non ha mai saltato un incontro di tale torneo, che ha vinto due volte consecutive, nel e .\nHa preso inoltre parte alla nel corso della quale ha disputato 6 incontri (tutti fino alla semifinale compresa), nel ruolo di terza linea centro (numero 8), bench\u00e9 di elezione sia un flanker.\nDal 2007 milita nel Clermont-Auvergne (Clermont-Ferrand), con cui nel 2009-10 si \u00e8 laureato campione di Francia."}
{"id": "1363791", "revid": "44939", "url": "https://it.wikipedia.org/wiki?curid=1363791", "title": "Accettore finale di elettroni", "text": ""}
{"id": "1363792", "revid": "110157", "url": "https://it.wikipedia.org/wiki?curid=1363792", "title": "Sud\u017ea (citt\u00e0)", "text": "Sud\u017ea (anche traslitterata come \"Sudzha\") \u00e8 una cittadina della Russia europea, nella Oblast' di Kursk vicino al confine ucraino; sorge alla confluenza dei fiumi Sud\u017ea e Ol\u00eb\u0161nja, un centinaio di chilometri a sudovest del capoluogo Kursk ed \u00e8 capoluogo del Sud\u017eanskij rajon.\nSud\u017ea venne fondata nel corso del XVII secolo come fortezza a guardia dei confini meridionali del territorio della Moscovia; divenne citt\u00e0 nel 1664.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1363793", "revid": "729019", "url": "https://it.wikipedia.org/wiki?curid=1363793", "title": "Florian Fritz", "text": "Biografia.\nCresciuto a Villeurbanne, dove mosse i primi passi rugbistici, esord\u00ec in campionato nelle file del Bourgoin-Jallieu; passato nel 2004 al Tolosa, con il club dell'Alta Garonna si \u00e8 laureato campione d'Europa nel 2005 e di Francia nel 2008.\nGi\u00e0 presente in Nazionale francese fin dal 2005 (esord\u00ec durante un \"tour\" estivo nel giugno di quell'anno a Durban contro il ), e parte delle rose che vinsero i Sei Nazioni 2006 e , non fu convocato per la e trascorsero altri due anni prima di tornare a disputare un \"match\" internazionale, contro l' a Twickenham nel Sei Nazioni 2009; pi\u00f9 tardi \u00e8 stato incluso dal C.T. Li\u00e8vremont nella lista dei giocatori impegnati nel \"tour\" estivo 2009 della in Australasia."}
{"id": "1363796", "revid": "110157", "url": "https://it.wikipedia.org/wiki?curid=1363796", "title": "Java Community Process", "text": "JCP \u00e8 l'acronimo per Java Community Process, ovvero quell'istituzione che si occupa di regolare lo sviluppo della tecnologia Java. Si tratta di un'organizzazione aperta, che raccoglie le richieste e le proposte sia dei suoi membri che degli esterni, e si occupa specificatamente di approvare e regolare le specifiche tecniche di Java.\nTali specifiche, sia quelle in fase di approvazione, sia quelle gi\u00e0 approvate, vengono raccolte sotto il nome di \"Java Specification Requests\" (o \"JSR\"), numerate, e rese pubbliche sul sito istituzionale.\nLa partecipazione a questo processo \u00e8 pubblica, e non \u00e8 necessario essere membri paganti per potervi prender parte.\nIter istituzionale.\nInnanzi tutto, per prendere parte al processo di approvazione e all'iter decisionale \u00e8 richiesta l'associazione al JCP, e quindi essere un Membro del JCP stesso. In particolare, sono previste tre entit\u00e0 distinte: le entit\u00e0 commerciali (con fini di lucro), le entit\u00e0 no-profit o legate al mondo dell'istruzione, e singole persone, esperti o interessati. Il costo associativo \u00e8 nullo solo per l'ultima categoria di entit\u00e0. Tuttavia \u00e8 possibile contribuire come partecipante pubblico senza necessariamente essere un membro del JCP, attraverso suggerimenti, consigli, revisioni al lavoro in corso.\nGli attori del processo sono sostanzialmente quattro: \nCi\u00f2 premesso, la definizione di una nuova specifica segue un iter sostanzialmente semplice, che si compone di quattro momenti legati tra loro.\nInitiation.\nL'idea iniziale deve essere sottoposta al JCP da un Membro, come richiesta di modifica, aggiornamento o creazione di una nuova specifica (la JSR). Nelle due settimane successive dalla richiesta, pubblico, Membri ed Esperti hanno la possibilit\u00e0 di rivederla e commentarla, fino a darle l'eventuale forma definitiva che sar\u00e0 sottoposta, al termine di tale periodo, alla votazione del Comitato Esecutivo (EC). Se la proposta passa positivamente la votazione, la richiesta va avanti nel suo iter e passa alla fase successiva.\nEarly Draft.\nIl primo passo da compiere \u00e8 quello di fornire una prima bozza della futura JSR. Per fare ci\u00f2, nei 2-3 mesi successivi, il capo progetto, normalmente chi ha effettuato la richiesta, lavora per formare un gruppo di Esperti, che si preoccuperanno di scrivere una prima bozza della specifica. Al termine, la bozza viene presentata, e sottoposta alla revisione da parte di altri Esperti, Membri o del pubblico, per ricevere commenti ed eventualmente aggiornarne i contenuti.\nComplete the Specification, Public Draft/Final Release.\nQuando viene stabilito che la prima bozza pu\u00f2 andar bene, si procede con lo sviluppo dettagliato della JSR, sempre attraverso la partecipazione del gruppo di Esperti collegati alla JSR stessa, di altri Esperti o Membri esterni, e del pubblico. Questo processo, che normalmente dura da uno a tre mesi, termina con la preparazione di una bozza pubblica, che viene sottoposta nuovamente al voto del Comitato Esecutivo, incaricato di vagliarne la correttezza complessiva. Se la bozza passa positivamente la votazione, il gruppo di Esperti si deve occupare di proporre una bozza finale, mentre il capo progetto deve preparare un prototipo che esplicitamente faccia riferimento all'implementazione. In altre parole, deve realizzare una implementazione \"concettuale\" della specifica. Sempre in questa fase, il capo progetto deve preoccuparsi di preparare il Kit di Compatibilit\u00e0 Tecnologica (TCK), ovvero quell'insieme di test, strumenti e documenti che mettano in condizione, chi volesse implementare la specifica, di comprendere se la propria implementazione \u00e8 aderente alla JSR proposta. Al termine, tutta questa documentazione passa ancora al vaglio del Comitato Esecutivo, che pu\u00f2 approvarne o meno la sua pubblicazione sotto forma di \"Versione Finale\". In caso di votazione positiva, il gruppo di Esperti associato alla JSR si scioglie, e la proposta diventa standard a tutti gli effetti.\nMaintenance.\nQualora il capo progetto reputi che siano necessarie alcune modifiche, possono essere distribuiti degli aggiornamenti di manutenzione. Nel mese seguente, Esperti, Membri e pubblico possono partecipare e contribuire alla stesura dell'aggiornamento, che infine viene passata alla votazione del Comitato Esecutivo: lo scopo \u00e8 quello di approvare l'inclusione nella JSR come aggiornamento minore."}
{"id": "1363799", "revid": "228587", "url": "https://it.wikipedia.org/wiki?curid=1363799", "title": "Sud\u017ea", "text": ""}
{"id": "1363800", "revid": "1573940", "url": "https://it.wikipedia.org/wiki?curid=1363800", "title": "Serpula", "text": "Serpula \u00e8 un genere di anellidi policheti della famiglia dei Serpulidae.\nLe serpole sono vermi molto simili ai vermi tubiformi della famiglia dei Sabellidae, eccetto che le serpole hanno un \"operculum\" cartilagineo che chiude l'ingresso del loro tubo protettivo una volta che l'animale vi si \u00e8 rifugiato. Il tratto pi\u00f9 distintivo del genus \"Serpula\" \u00e8 la loro \"corona\" colorata a forma di ventaglio, usata per respirare e per alimentarsi.\nSpecie.\nLa tassonomia del genus \"Serpula\" non \u00e8 ben compresa, con certe fonti che hanno attribuito al genere 383 specie e sottospecie differenti, anche se il genus comprende, nel 2018, 29 specie riconosciute che sono oggetto di studio e rivalutazione da parte dei tassonomisti."}
{"id": "1363801", "revid": "729019", "url": "https://it.wikipedia.org/wiki?curid=1363801", "title": "Shane Horgan", "text": "Biografia.\nProveniente da Bellewstown, sobborgo di Drogheda, comp\u00ec gli studi superiori e si form\u00f2 sportivamente alla locale St. Mary Diocesan School; a 19 anni, terminata la scuola, entr\u00f2 nel , club di Dublino, e successivamente, durante la militanza in tale squadra, esord\u00ec nella formazione Under-21 irlandese; nel 1998 pass\u00f2 a rappresentare la provincia di nel campionato interprovinciale nazionale.\nAll'istituzione della Celtic League nel 2001 Horgan, che nel frattempo aveva intrapreso studi di giurisprudenza all'Universit\u00e0 di Dublino, vi debutt\u00f2 con il Leinster e ne vinse subito la prima edizione; nel 2000 aveva, nel frattempo, esordito nell' durante un incontro del Sei Nazioni contro la realizzando una meta al debutto.\nCon l' partecip\u00f2 alla in Australia marcando due mete, e nel 2005 Clive Woodward lo incluse nella rosa dei che affront\u00f2 il \"tour\" in Nuova Zelanda, scendendo in campo in tutti e tre i \"test match\" previsti contro gli \"All Blacks\" e anche in un quarto contro l', come prologo alla spedizione.\nFu, ancora, alla in Francia, e disput\u00f2 nel il suo ultimo Sei Nazioni; in quello stesso anno vinse di nuovo la Celtic League.\nL'anno successivo il neo C.T. irlandese Declan Kidney lo estromise dalla rosa Sei Nazioni che si concluse con una vittoria con il Grande Slam e Horgan raccont\u00f2, dopo il suo ritiro, di non essere riuscito, al momento, ad accettare completamente tale esclusione, tanto da non sapere se essere contento o meno della conquista dello Slam senza lui in squadra; in quello stesso anno, comunque, si laure\u00f2 campione d'Europa vincendo per la prima volta la Heineken Cup, e nel novembre successivo fu chiamato di nuovo in Nazionale disputandovi il suo ultimo incontro, a Dublino contro .\nNel 2010 fu di nuovo campione d'Europa con Leinster, poi una serie di infortuni lo tennero lontano dal campo per circa met\u00e0 della stagione 2010-11; non torn\u00f2 pi\u00f9 a giocare fino a marzo 2012, quando annunci\u00f2 il suo ritiro dalle competizioni.\nIn carriera Horgan vanta anche due inviti, nel 2004, nei Barbarians, con tre mete, due delle quali nell'incontro d'esordio contro un XV della .\nDopo il ritiro Horgan ha conseguito l'abilitazione da avvocato ed \u00e8 stato ingaggiato dalla televisione di Stato irlandese RT\u00c9 come commentatore di rugby; insieme a sua sorella Maria ha fondato una casa di produzione televisiva ed \u00e8 dirigente di un'azienda di pubblicit\u00e0."}
{"id": "1363802", "revid": "287204", "url": "https://it.wikipedia.org/wiki?curid=1363802", "title": "Sudza", "text": ""}
{"id": "1363803", "revid": "80339", "url": "https://it.wikipedia.org/wiki?curid=1363803", "title": "Sudzha", "text": ""}
{"id": "1363806", "revid": "599013", "url": "https://it.wikipedia.org/wiki?curid=1363806", "title": "Gordon Bulloch", "text": ""}
{"id": "1363809", "revid": "729019", "url": "https://it.wikipedia.org/wiki?curid=1363809", "title": "Serpulinae", "text": "I Serpulinae sono una sottofamiglia di anellidi policheti della famiglia dei Serpulidae."}
{"id": "1363811", "revid": "729019", "url": "https://it.wikipedia.org/wiki?curid=1363811", "title": "Mark Cueto", "text": "Biografia.\nDi lontana origine spagnola (il suo bisnonno, Antonio, proveniva da Santander ed emigr\u00f2 in Cumbria dove avvi\u00f2 un'attivit\u00e0 di ristorazione ai primi del '900) Cueto crebbe in un'area pi\u00f9 affine alla pratica del rugby a XIII che a quella del XV; tuttavia, sebbene proprio il rugby fosse stato il primo sport che inizi\u00f2 a giocare a 8 anni, non lo pratic\u00f2 pi\u00f9 fino alle superiori: quando aveva 10 anni, infatti, la sua famiglia si trasfer\u00ec a Wolverhampton e l\u00ec inizi\u00f2 a giocare a calcio, divenendo, da allora, anche tifoso del Manchester Utd. A 17 anni avvenne la conversione definitiva al rugby XV, e inizi\u00f2 la carriera presso un club dilettantistico locale, l'Altrincham Kersal.\nCueto \u00e8 sposato con Suzie Richards, una impiegata nel reparto ospitalit\u00e0 del Manchester Utd. La coppia ha un figlio chiamato Max, il loro primogenito, nato il 6 agosto 2010. Vivono insieme a Altrincham. Cueto si \u00e8 laureato alla Manchester Metropolitan University. \u00c8 apparso sulla copertina della versione britannica del videogioco della EA Sports \"Rugby 08\".\nCarriera.\nNel 2001 Cueto firm\u00f2 il suo primo contratto da professionista con il Sale Sharks e nell'autunno di quell'anno debutt\u00f2 in Premiership contro il Bristol.\nQuasi subito entr\u00f2 nel giro delle selezioni nazionali: nel 2002, infatti, fu convocato e schierato sia per l'Inghilterra \u201cA\u201d che per l' VII, e aggregato infine alla squadra maggiore che intraprese il \"tour\" argentino 2002. Ciononostante, il debutto con quest'ultima selezione non avvenne che due anni dopo, nel 2004, a Twickenham contro il .\nL'anno successivo giunse anche la convocazione nei British Lions per il \"tour\" in Nuova Zelanda in sostituzione di Iain Balshaw, indisponibile per infortunio: Cueto fu schierato nel terzo \"test match\" della serie contro gli \"All Blacks\" ad Auckland. A livello di club, Mark Cueto ha vinto un campionato inglese e due European Challenge Cup, tutte con il Sale Sharks e, con 72 mete realizzate in Premiership \u00e8 a tutto il 2011 il secondo miglior realizzatore del torneo.\nNel 2007 il C.T. inglese Brian Ashton lo inser\u00ec nella rosa dei convocati alla VI Coppa del Mondo di rugby in Francia, nel corso della quale disput\u00f2 4 partite, contro , e nella fase a gironi, e poi la finale contro il . Proprio in quest'ultimo incontro Cueto si mise in luce, anche se per un episodio non positivo per gli inglesi (alla fine gli \"Springbok\" prevalsero 15-9 e vinsero la Coppa): in apertura di ripresa, sul 9-3 per i sudafricani, Cueto schiacci\u00f2 la palla oltre la linea di meta avversaria, ma l'arbitro irlandese Rolland, indeciso sul da farsi, chiese consulto al giudice televisivo, l'australiano Stuart Dickinson. Questi, dopo aver esaminato il video, nonostante le immagini siano tuttora controverse, stabil\u00ec che la gamba sinistra di Cueto, sebbene in volo, era fuori dalla linea laterale al momento della schiacciata in meta, e convinse Rolland ad annullare quello che sarebbe stato il temporaneo 8-9.\nInoltre, le difficolt\u00e0 linguistiche con gli operatori video francesi allungarono i tempi della decisione, il che contribu\u00ec ad aumentare le polemiche. La settimana successiva il commentatore sportivo Ian Robertson, della BBC, sostenne che secondo lui il giudice australiano ebbe ragione ad annullare la meta inglese. Lo stesso giudice video si dichiar\u00f2 \u00abfelice al 100%\u00bb di quella decisione, anche se Cueto si \u00e8 dichiarato di avviso contrario: \u00abFinch\u00e9 campo rimarr\u00f2 della convinzione che quella meta fosse valida e che, grazie alla probabile trasformazione di Jonny Wilkinson, ci saremmo potuti portare in vantaggio e difenderlo, invece di inseguire il punteggio per tutto l'incontro\u00bb. Ancora quattro anni dopo quell'episodio, Cueto annoverava quella mancata concessione come il momento peggiore della sua carriera.\nNonostante la convocazione di Brian Ashton per il Sei Nazioni 2008, Cueto non fu mai utilizzato causa infortunio. Torn\u00f2 disponibile per la Nazionale solo nel 2009, sotto la direzione del nuovo C.T. Martin Johnson, e disput\u00f2 i Sei Nazioni 2009, e , nonch\u00e9 la in Nuova Zelanda. A maggio 2010 Cueto \u00e8 stato inserito nella \"Hall of Fame\" del Sale Sharks. Nel 2013 Cueto \u00e8 diventato il recordman di mete segnate nella Premiership con 76 marcature. Nel gennaio 2015 ha annunciato il ritiro dal rugby alla fine della stagione."}
{"id": "1363812", "revid": "111319", "url": "https://it.wikipedia.org/wiki?curid=1363812", "title": "Nuoto ai Giochi della XXVII Olimpiade - 1500 metri stile libero maschili", "text": "Si sono svolte 6 batterie di qualificazione. I primi 8 atleti si sono qualificati direttamente per la finale.\nBatterie.\n22 settembre 2000\nFinale.\n23 settembre 2000"}
{"id": "1363824", "revid": "729019", "url": "https://it.wikipedia.org/wiki?curid=1363824", "title": "S\u00e9bastien Bruno", "text": "Biografia.\nOriginario di N\u00eemes, Bruno ha militato dal 1997 al 2004 al B\u00e9ziers, con l'eccezione di una stagione al Pau.\nFlanker, esord\u00ec in Nazionale francese nel corso del Sei Nazioni 2002 contro il ; il suo incontro successivo fu quasi tre anni pi\u00f9 tardi, alla fine del 2004 contro l'; dopo di allora ha disputato tutti i tornei fino al , riportando la vittoria in tutte le edizioni disputate tranne quella del .\nHa preso parte anche alla nella quale vanta due incontri, contro la nella fase a gironi e la finale per il terzo posto contro l'.\nDal 2004 al 2009 ha militato in Guinness Premiership nel Sale Sharks, con il quale ha vinto una European Challenge Cup nel 2005 e si \u00e8 laureato campione inglese nel 2006.\nNel 2009, nel quadro di rinnovamento e rinforzo del Tolone, Bruno fu tra gli acquisti di rilievo del club insieme ad altri giocatori internazionali come Rory Lamont, Pierre Mignoni e Jonny Wilkinson."}
{"id": "1363825", "revid": "287204", "url": "https://it.wikipedia.org/wiki?curid=1363825", "title": "Serpulidae", "text": "I Serpulidae sono una famiglia di anellidi policheti."}
{"id": "1363829", "revid": "986213", "url": "https://it.wikipedia.org/wiki?curid=1363829", "title": "Luisa Maria Adelaide di Borbone", "text": "Spos\u00f2 Luigi Filippo II, duca d'Orl\u00e9ans, il regicida \"Philippe \u00c9galit\u00e9\", e fu la madre di Luigi Filippo, re dei Francesi. \nFu la cognata della principessa di Lamballe ed ebbe buone relazioni con la regina Maria Antonietta.\nBiografia.\nInfanzia.\nLuisa Maria Adelaide nacque il 13 marzo 1753 all'H\u00f4tel de Toulouse, la residenza parigina di famiglia dal 1712, quando suo nonno, il Conte di Tolosa, lo acquist\u00f2 da Louis Ph\u00e9lypeaux de La Vrilli\u00e8re. Sua madre mor\u00ec di parto l'anno successivo. Denominata \"Mademoiselle d'Ivoy\" inizialmente, da ragazza, fino al suo matrimonio, \"Mademoiselle de Penthi\u00e8vre\" (derivato dal ducato ereditato dal padre). Il titolo di \"Mademoiselle de Penthi\u00e8vre\" era stato in precedenza attribuito alla sorella \"Maria Luisa di Borbone\" (1751\u20131753) che era morta sei mesi dopo la nascita di Maria Adelaide.\nEducazione.\nAlla nascita, fu affidata alle cure di \"Madame de Sourcy\" e, come era consuetudine per molte ragazze della nobilt\u00e0, fu in seguito allevata in convento, l\"'Abbaye de Montmartre\", con vista su Parigi, dove trascorse dodici anni.\nMaria Adelaide era graziosa, timida, e pia. Da bambina, fu incoraggiata a partecipare attivamente alla beneficenza per il quale suo padre era diventato noto come \"Principe dei Poveri\". La sua reputazione per la lo rese popolare attraverso tutta la Francia, successivamente, lo salv\u00f2 durante la Rivoluzione.\nMatrimonio.\nAlla morte, l'8 maggio 1768, del suo unico fratello, il principe di Lamballe, Maria Adelaide divenne erede di quella che sarebbe diventata la pi\u00f9 grande fortuna di Francia.\nIl suo matrimonio con Luigi \"Filippo\" Giuseppe d'Orl\u00e9ans, Duca di Chartres, figlio del Duca d'Orl\u00e9ans, era stato previsto in precedenza e, mentre il duca di Penthi\u00e8vre vide in essa l'opportunit\u00e0 per la figlia di sposarsi nella famiglia del Primo Principe del Sangue, gli Orl\u00e9ans non volevano un'unione con un ramo illegittimo della famiglia reale. Tuttavia, l'opinione degli Orl\u00e9ans cambi\u00f2 quando la morte del principe di Lamballe lasci\u00f2 sua sorella unica erede della fortuna di famiglia. Sebbene Maria Adelaide fosse molto innamorata di suo cugino Orl\u00e9ans, Luigi XV mise in guardia Penthi\u00e8vre contro un tale matrimonio a causa della reputazione del giovane duca di Chartres come libertino.\n\"Siete in errore, cugino, disse Luigi XV a Penthi\u00e8vre, il Duca di Chartres ha una cattiva tempra, cattive abitudini: \u00e8 un libertino, vostra figlia non sar\u00e0 felice. Non abbiate fretta, aspettate!\"\n Luigi XV temeva anche l'influenza potente che il ramo Orl\u00e9ans avrebbe acquisito se avesse ereditato la fortuna di Penthi\u00e8vre.\n\"Mademoiselle de Penthi\u00e8vre\" fu presentata al Re il 7 dicembre 1768, in una cerimonia chiamata \"de nubilit\u00e9\", dalla zia materna, la contessa de la Marche. Fu accolta da Luigi XV, dal Delfino (il futuro Luigi XVI) e dagli altri membri della famiglia reale. In quel giorno, fu battezzata da Charles Antoine de La Roche-Aymon, grande elemosiniere di Francia, e le furono imposti i nomi di \"Louise Marie Ad\u00e9la\u00efde\". La quindicenne principessa, informalmente chiamata \"Marie-Ad\u00e9la\u00efde\", divent\u00f2 nota a corte per la sua bellezza ed il carattere virtuoso.\nIl suo matrimonio con il Duca di Chartres ebbe luogo alla Reggia di Versailles il 5 aprile 1769 in una sontuosa cerimonia a cui tutti i \"principi del sangue\" parteciparono. Il contratto di matrimonio du firmato da tutti i membri della famiglia reale. Successivamente, Luigi XV diede una cena di nozze che comprendeva l'intera famiglia reale, i principi del sangue, e molti degli ospiti invitati.\n\"Mlle de Penthi\u00e8vre\" port\u00f2 alla gi\u00e0 facoltosa Casata d'Orl\u00e9ans una dote di sei milioni di livres, una rendita annuale di 240.000 livres (in seguito incrementata di 400.000 di livres), e l'aspettativa di molto altro dopo la morte del padre.\nLa \"comtesse de Genlis\".\nDurante i primi mesi del loro matrimonio, la coppia apparve devota l'uno all'altro, ma il duca torn\u00f2 alla sua vita di \"libertinaggio\" che aveva condotto prima del suo matrimonio. \u00c8 durante l'estate del 1772, un paio di mesi dopo che sua moglie aveva dato alla luce una bambina nata morta, che Filippo intraprese una segreta liaison con una delle sue dame di compagnia, St\u00e9phanie F\u00e9licit\u00e9 Ducrest de St-Albin, comtesse de Genlis, la nipote di Madame de Montesson, la consorte morganatica del padre di Filippo. Passionale in un primo momento, la liaison si raffredd\u00f2 in pochi mesi e, entro la primavera del 1773, si disse fosse \"defunta\". Dopo che la relazione romantica era terminata, F\u00e9licit\u00e9 rimase al servizio di Maria Adelaide al Palais-Royal, amica fidata sia di Maria Adelaide che di Filippo. Entrambi apprezzavano la sua intelligenza e, nel luglio 1779, divent\u00f2 la governante delle figlie gemelle della coppia nate nel 1777, anno nel quale Maria Adelaide entr\u00f2 in massoneria su domanda del marito, che ne era il gran maestro, divenne poi lei stessa gran maestra delle logge femminili, dette d'adozione. \nEra usanza tra i reali francesi e le famiglie nobili \"trasferire i ragazzi agli uomini\" quando avevano sette anni. Nel 1782, il giovane Luigi Filippo di quasi nove anni aveva un disperato bisogno di disciplina. Tuttavia, il Duca di Chartres non riusciva a pensare a qualcuno di meglio qualificato di \"volgere suo figlio\" che Mme de Genlis. Ecco come, nove anni dopo la loro appassionata liaison si era conclusa e trasformata in profonda amicizia, F\u00e9licit\u00e9 divenne la \"gouverneur\" dei bambini del duca e della duchessa de Chartres. Insegnanti e alunni lasciarono il Palais-Royal e andarono a vivere in una casa costruita appositamente per loro sulla base del convento di Bellechasse (\"couvent des Dames de Bellechasse\") a Parigi.\nMme de Genlis era un'insegnante eccellente, ma come quelle del suo ex amante, il duca di Chartres, le sue visioni politiche liberali la resero impopolare presso la regina Maria Antonietta, ferma sostenitrice dell'assolutismo. Nella diffusione delle sue idee, la contessa riusc\u00ec ad alienarsi le simpatie dalla loro madre, che era molto conservatrice e legata alla cognata, la principessa de Lamballe, entrambe fedeli alla monarchia assoluta.\nMaria Adelaide cominci\u00f2 a contestare l'educazione data ai suoi figli dalla sua ex dama di compagnia. Il rapporto tra le due donne divent\u00f2 intollerabile quando Luigi-Filippo, il 2 novembre 1790, un mese dopo il suo diciassettesimo compleanno, ader\u00ec al Club dei Giacobini rivoluzionario. Il rapporto di Maria Adelaide con suo marito era giunto, a questo punto, al suo peggio, e l'unico modo in cui i due avrebbero comunicato sarebbe stato attraverso lettere.\nNelle memorie della \"baronessa d'Oberkirch\", la \"duchessa d'Orl\u00e9ans\" \u00e8 descritta come: \nIn seguito alla morte di suo suocero Luigi Filippo d'Orl\u00e9ans nel novembre 1785, suo marito divent\u00f2 il nuovo Duca d'Orl\u00e9ans, e Primo Principe del Sangue, assumendo il rango subito dopo l'immediata famiglia del re. Come moglie di un \"prince du sang\" aveva diritto che le si appellassero come \"vostra altezza serenissima\", un trattamento a cui il proprio ramo illegittimo dei Borbone non aveva diritto.\nRivoluzione.\nIl 5 aprile 1791, Maria Adelaide lasci\u00f2 suo marito, e and\u00f2 a vivere con suo padre allo \"ch\u00e2teau de Bizy\" con vista sulla citt\u00e0 di Vernon in Normandia. Nel settembre 1792, essendosi schierato con la Rivoluzione, il Duca d'Orl\u00e9ans fu eletto alla convenzione nazionale sotto il nome di \"Philippe \u00c9galit\u00e9\". Schieratosi con il gruppo radicale chiamato Montagnardi (\"La Montagne\"), fu il sospettato fin dall'inizio agli occhi dei Girondini (\"Girondins\"), che volevano che tutti i Borbone fossero banditi dalla Francia. Il destino della famiglia Orl\u00e9ans fu segnato quando il figlio maggiore Maria-Adelaide, il duca de Chartres, \"G\u00e9n\u00e9ral \u00c9galit\u00e9\" combattente nell'Esercito del Nord comandato da Charles Fran\u00e7ois Dumouriez, chiese asilo politico agli austriaci nel marzo 1793. Il 6 aprile, tutti i membri della famiglia Orl\u00e9ans che erano rimasti in Francia furono arrestati.\nDopo il loro arresto a Parigi, Philippe \u00c9galit\u00e9 e suo figlio, il conte de Beaujolais, furono imprigionati nella prigione dell'Abbaye (\"prison de l'Abbaye\") a Parigi.\nIn seguito i due furono trasferiti alla prigione di Fort Saint-Jean a Marsiglia, dove presto furono raggiunti dal duc de Montpensier che era stato arrestato mentre serviva da ufficiale nell'Esercito delle Alpi. Il giorno prima che suo padre ed i suoi fratelli fossero arrestati in Francia, il duca de Chartres si precipit\u00f2 a Tournai, vicino al confine francese, dove sua sorella aveva vissuto da quando Philippe \u00c9galit\u00e9 le aveva fatte emigrare nel novembre 1792.\nIl duca de Chartres le accompagn\u00f2 al sicuro in Svizzera. Nel frattempo, a causa delle sue cattive condizioni di salute, a Maria Adelaide fu permesso di rimanere in Francia, sotto sorveglianza, allo ch\u00e2teau de Bizy, dove suo padre era morto il mese precedente. La sua eredit\u00e0, tuttavia, fu confiscato dal governo rivoluzionario.\nNonostante avesse votato per la morte di suo cugino Luigi XVI di Francia, e avendo denunciato la defezione di suo figlio, Philippe \u00c9galit\u00e9 fu ghigliottinato il 6 novembre 1793.\nVedova \u00c9galit\u00e9.\nDopo l'esecuzione di suo marito, Maria Adelaide, ora nota come \"Veuve \u00c9galit\u00e9\" (Vedova \"\u00c9galit\u00e9\"), fu incarcerata al Palazzo del Lussemburgo, che era stato trasformato in prigione durante la Rivoluzione. L\u00ec incontr\u00f2 chi sarebbe diventato \"l'amore della sua vita\", un ex membro della convenzione nazionale chiamato Jacques-Marie Rouzet, che era stato imprigionato alla caduta dei \"Girondins\". Quasi giustiziata prima della caduta di Robespierre, nel luglio 1794 alla fine del Regime del Terrore, fu poi trasferita alla \"Pension Belhomme\", un ex istituto psichiatrico che era stato trasformato in una \"prigione per ricchi\" durante la Rivoluzione. Dopo che Rouzet, che dopo la sua liberazione era diventato un membro del Consiglio dei Cinquecento, ebbe successo, nel 1796, nell'ottenere la sua liberazione e quella dei suoi due figli ancora imprigionati a Marsiglia, i due rimasero sempre insieme e vissero a Parigi fino al 1797, quando un decreto band\u00ec i restanti membri del Casato dei Borbone dalla Francia.\nMaria Adelaide fu esiliata in Spagna, come sua cognata Batilde d'Orl\u00e9ans, l'ultima \"princesse de Cond\u00e9\". Rouzet le accompagn\u00f2 al confine spagnolo border e riusc\u00ec a raggiungerle segretamente a Barcellona, dove divenne il suo cancelliere, e lei ottenne per lui il titolo di \"comte de Folmont\". Maria Adelaide non rivide mai i suoi due figli minori, Montpensier e Beaujolais, che morirono in esilio prima della restaurazione borbonica del 1814.\nMaria Adelaide, Rouzet e gli Orl\u00e9ans che vivevano in esilio in Spagna ritornarono in Francia nel 1814 al tempo della prima restaurazione borbonica. Dopo le battaglie legali che durarono fino alla sua morte, la maggior parte della sua eredit\u00e0 fu infine recuperata. Mor\u00ec nel suo castello ad Ivry-sur-Seine il 23 giugno 1821, dopo aver sofferto di cancro al seno.\nRouzet era morto nove mesi prima, il 25 ottobre 1820, e lo fece inumare nella nuova cappella di famiglia che aveva costruito a Dreux nel 1816, come ultimo luogo di riposo per le due famiglie, Borbone-Penthi\u00e8vre e Orl\u00e9ans. L'originale cripta della famiglia Borbone-Penthi\u00e8vre nella Coll\u00e9giale de Saint-\u00c9tienne de Dreux era stata profanata durante la Rivoluzione e i corpi gettati insieme in una tomba nel cimitero di \"Chanoines\" della \"Coll\u00e9giale\". Anche lei fu sepolta nella nuova cappella, che dopo l'ascesa al trono di suo figlio Luigi Filippo, fu ampliata, abbellita e rinominata \"Chapelle royale de Dreux\", divenendo la necropoli per l'ormai famiglia reale Orl\u00e9ans.\nMaria Adelaide non visse abbastanza per vedere suo figlio Luigi Filippo diventare il \"Re dei Francesi\" nel 1830.\nNote culturali.\nNel film del 2006 \"Marie Antoinette\", Maria Adelaide aveva un ruolo minore ed \u00e8 interpretata dall'attrice francese Aurore Cl\u00e9ment.\nDiscendenza.\nLa duchessa e Philippe \u00c9galit\u00e9 ebbero sei figli:"}
{"id": "1363831", "revid": "1386670", "url": "https://it.wikipedia.org/wiki?curid=1363831", "title": "Salice Calabro", "text": ""}
{"id": "1363838", "revid": "729019", "url": "https://it.wikipedia.org/wiki?curid=1363838", "title": "Joe van Niekerk", "text": "Biografia.\nRugbista dalla precoce carriera, van Niekerk fu capitano della rappresentativa scolastica sudafricana nel 1998 e, pi\u00f9 avanti, anche delle selezioni Under-19 (1999) e Under-21 (2001).\nNel 2001 esord\u00ec negli \"Springbok\" contro un'avversaria di rango, la , prima ancora di avere debuttato sia in Currie Cup che in Super Rugby con i (oggi Lions).\nFece poi parte della selezione sudafricana alla , competizione nella quale fu presente solo nella fase a gironi per poi essere sostituito in corso di torneo a causa di un infortunio al legamento crociato del ginocchio; nella stagione successiva si trasfer\u00ec agli Stormers, sempre in Super Rugby; tornato ai Lions, firm\u00f2 nel giugno del 2007 un contratto con gli inglesi del Northampton Saints, ma una serie di infortuni a carico della spina dorsale, e il responso negativo delle visite di controllo da parte del club, indussero i Saints a non dare seguito al contratto; a causa di tali infortuni van Niekerk aveva saltato anche la .\nUn anno pi\u00f9 tardi, nel settembre 2008, ristabilitosi dagli infortuni, si trasfer\u00ec in Francia al . club del quale divenne capitano dalla stagione 2009-10; con il club mediterraneo van Niekerk si aggiudic\u00f2 il titolo di campione d'Europa nel 2012-13 per poi nella stagione successiva, quella del suo ritiro dall'attivit\u00e0, bissare il titolo continentale e aggiudicarsi anche il campionato francese, la cui finale fu anche la sua ultima partita ufficiale.\nVanta anche due presenze nei , la pi\u00f9 recente delle quali nel maggio 2011 in occasione di un incontro con un XV dell'."}
{"id": "1363840", "revid": "339392", "url": "https://it.wikipedia.org/wiki?curid=1363840", "title": "Kushana", "text": ""}
{"id": "1363847", "revid": "44939", "url": "https://it.wikipedia.org/wiki?curid=1363847", "title": "Polietilenglicole", "text": ""}
{"id": "1363848", "revid": "729019", "url": "https://it.wikipedia.org/wiki?curid=1363848", "title": "Jason White (rugbista)", "text": ""}
{"id": "1363851", "revid": "44939", "url": "https://it.wikipedia.org/wiki?curid=1363851", "title": "Polietileneglicole", "text": ""}
{"id": "1363855", "revid": "339392", "url": "https://it.wikipedia.org/wiki?curid=1363855", "title": "Yueh Chi", "text": ""}
{"id": "1363858", "revid": "1305772", "url": "https://it.wikipedia.org/wiki?curid=1363858", "title": "MUMPS", "text": "MUMPS (\"Massachusetts General Hospital Utility Multi-Programming System\"), oppure M, \u00e8 un linguaggio di programmazione creato nel 1960, originariamente per l'uso nella sanit\u00e0/industrie farmaceutiche/sanitarie.\n\u00c8 stato disegnato per scrivere/amministrare facilmente applicazioni database mantenendo contemporaneamente un uso efficiente delle risorse del computer. \nAnche se non ha mai avuto una larga diffusione, fu scelto come linguaggio adottato per molti database che gestivano informazioni sanitarie o finanziarie (specialmente dal 1970 al 1980) e continua ad essere utilizzato dai medesimi clienti ancora oggi. \nRispetto al C e molti linguaggi oggi di uso comune, ha una grande differenza di sintassi e terminologia. Offre un numero di funzionalit\u00e0 non disponibili negli altri linguaggi, includendo alcune raramente usate, concepite per la programmazione di database.\nLo standard SQL::99 prevede la possibilit\u00e0 di usare MUMPS (oltre a diversi altri linguaggi) per la programmazione di routine esterne.\nDescrizione.\nMUMPS \u00e8 un linguaggio per creare applicativi database. Una funzione secondaria inclusa nel linguaggio \u00e8 aiutare i programmatori a creare applicazioni che usino risorse minime del computer. Nell'implementazione originaria era un linguaggio interprete, bench\u00e9 le moderne implementazioni lo rendano parzialmente o totalmente compilatore."}
{"id": "1363860", "revid": "1869172", "url": "https://it.wikipedia.org/wiki?curid=1363860", "title": "Heineken Cup 2000-2001", "text": "La Heineken Cup 2000-01 fu la 6\u00aa edizione della coppa d'Europa di rugby a 15 per club.\nStabilizzata nel suo svolgimento, si tenne per la seconda volta consecutiva con una prima fase a gironi di 24 squadre ripartite in sei gruppi da quattro.\nLe migliori sei, le prime classificate di ogni girone, accedettero ai quarti di finale; di fianco a loro, le due migliori seconde classificate.\nPer stabilire l'ordine di classificazione, a parit\u00e0 di punti valsero le mete segnate e, in caso di ulteriore parit\u00e0. la differenza punti marcati.\nNei gironi, per stabilire l'ordine di precedenza tra due squadre a pari punteggio, valse come primo criterio discriminante il risultato complessivo nei due incontri diretti di andata e di ritorno tra le squadre.\nPer quanto riguarda l'Italia, essa vide due esordienti assolute: il , campione d'Italia 1999-2000, e , finalista per lo scudetto; nessuna delle due squadre riusc\u00ec tuttavia a conseguire almeno un punto nella fase a gironi.\nLa finale vide di nuovo la vittoria di una squadra inglese, il Leicester, che nella finale giocata al Parco dei Principi di Parigi si impose 34-30 sullo Stade fran\u00e7ais.\nPrimo turno.\nGirone 5.\n "}
{"id": "1363862", "revid": "203463", "url": "https://it.wikipedia.org/wiki?curid=1363862", "title": "Bruno Barilli", "text": "Biografia.\nNacque a Fano nel 1880, da Cecrope, pittore parmigiano, e dalla marchigiana Anna Adanti. Si trasfer\u00ec dopo poco tempo a Parma, dove inizi\u00f2 a studiare composizione musicale al Conservatorio Arrigo Boito e prosegu\u00ec con la direzione orchestrale alla \"Dirigentschule\" di Monaco di Baviera, ma scelse tuttavia di dedicarsi all'attivit\u00e0 di critico musicale. \nA Monaco Barilli conobbe la studentessa serba Danitza Pavlovic (nipote del re Pietro Kara\u0111or\u0111evi\u0107), che poi spos\u00f2 e dalla quale ebbe una figlia, la famosa pittrice Milena Pavlovi\u0107 Barilli. Come compositore lasci\u00f2 soltanto due opere teatrali. Tornato in Italia nel 1910, inizi\u00f2 la realizzazione di \"Medusa\", un'opera in tre atti su libretto di O. Schanzer, che nel 1914 vinse a Milano il concorso Mac Cormick, ma il lavoro non fu mai rappresentato. \nInsieme a \"Medusa\", l'altro suo titolo \u00e8 \"Emiral\" (libretto del compositore), considerata una dei suoi temi pi\u00f9 riusciti, difatti ottenne premi e riconoscimenti, tra i quali quello di un noto concorso romano per opere musicali presieduto da Giacomo Puccini.\nNel 1919 Barilli fond\u00f2 a Roma, dove si era intanto trasferito, la rivista \"La Ronda\", mantenendo una rubrica permanente dal titolo \"Delirama\". Nello stesso periodo fu un assiduo frequentatore del Caff\u00e8 Aragno, noto ritrovo letterario della capitale.\nBen presto i suoi interessi, pur restando legati all'ambiente artistico, si indirizzarono soprattutto verso una peculiare critica musicale, frutto della sua esperienza di compositore e volta non tanto al confronto fra i compositori e gli interpreti, quanto a cogliere l'essenza della musica nell'atto nascente.\nNel 1925 fu tra i firmatari del \"Manifesto degli intellettuali fascisti\", redatto dal filosofo Giovanni Gentile. Dal 1939 al 1941 fu collaboratore fisso del settimanale \"Oggi\" di Arrigo Benedetti.\nBarilli fu soprattutto scrittore. Anche se in parte anticipato da Renato Fondi, compone nel 1929 una serie di racconti dal titolo \"Il paese del melodramma\", dove si avvalse della collaborazione di alcuni suoi amici artisti; ne pubblic\u00f2 anche un'edizione in Francia nel 1938. Il testo rappresent\u00f2 la concretizzazione della sua grande passione per il melodramma classico italiano e in particolar modo per quello di Giuseppe Verdi.\nFra le altre opere si possono ricordare \"Delirama\" del 1924 e 1944 con inediti, dal titolo della sua omonima rubrica di critica, \"Il sorcio nel violino\" (1926), \"Il sole in trappola\", pubblicato dopo essere tornato da un lungo viaggio nel continente africano (1941), ed infine \"Capricci di vegliardo\" l'anno precedente la sua scomparsa. Mor\u00ec a Roma, a settantuno anni, nel 1952.\nIl suo modello di critica musicale si rivel\u00f2 piuttosto originale, in quanto Barilli non apprezzava la musicologia e nemmeno le considerazioni tecniche e gli esami linguistici, bens\u00ec le \"impressioni\" d'opera, sorte da un gusto sopraffino.\nI suoi fratelli Arnaldo e Latino sono stati rispettivamente uno storico dell'arte e un pittore. Sua nipote Carlotta (1935-2020) \u00e8 stata un'attrice di cinema, teatro e televisione.\nOpere.\nLe sue opere sono state raccolte e riordinate in due volumi a cura di Enrico Falqui:"}
{"id": "1363866", "revid": "729019", "url": "https://it.wikipedia.org/wiki?curid=1363866", "title": "Serge Betsen", "text": "Biografia.\nNato in Camerun e cresciuto a Clichy, mosse i suoi primi passi rugbistici nel club di tale cittadina, fino a quando, a 18 anni, fu ingaggiato dal Biarritz con il quale debutt\u00f2 in campionato nel 1992.\nFlanker dal fisico potente (96\u00a0kg), con il club basco ha vinto tre titoli di campione di Francia e vanta anche una finale, persa, nella Heineken Cup 2005-06.\nEsord\u00ec in Nazionale il 22 marzo 1997 a Grenoble nella finale di Coppa FIRA in occasione della prima sconfitta dei francesi contro l' (32-40).\nNon fu pi\u00f9 convocato fino al 2000, anno in cui venne utilizzato in due incontri del Sei Nazioni.\nDisput\u00f2 il suo primo incontro da titolare nel novembre 2001 contro l', e fino a tutto il 2007 prese parte a tutte le edizioni del Sei Nazioni, vincendone tre, di cui due ( e ) con il Grande Slam.\nDisput\u00f2 inoltre la in Australia e quella del 2007 in Francia.\nFu per la prima volta capitano nel \"test match\" dell'agosto 2007 contro il ; a gennaio 2008 comunic\u00f2 il suo ritiro internazionale per continuare la sua attivit\u00e0 di club.\nAlla fine della stagione 2007-08, dopo 16 anni al Biarritz, accett\u00f2 l'offerta dei London Wasps di giocare nelle loro file in English Premiership.\nDopo la fine del contratto con gli Wasps rimase senza club pur senza essersi formalmente ritirato dall'attivit\u00e0 agonistica; il ritiro effettivo avvenne a marzo 2012."}
{"id": "1363880", "revid": "33689", "url": "https://it.wikipedia.org/wiki?curid=1363880", "title": "Lee Byrne", "text": "Ha indossato in un'occasione la maglia dei British and Irish Lions."}
{"id": "1363883", "revid": "1305772", "url": "https://it.wikipedia.org/wiki?curid=1363883", "title": "Vizinga", "text": "Vizinga (in lingua russa \u0412\u0438\u0437\u0438\u043d\u0433\u0430) \u00e8 una citt\u00e0 di 7.140 situata nella Repubblica dei Komi, in Russia."}
{"id": "1363884", "revid": "124123", "url": "https://it.wikipedia.org/wiki?curid=1363884", "title": "Morti nel 570", "text": ""}
{"id": "1363891", "revid": "124123", "url": "https://it.wikipedia.org/wiki?curid=1363891", "title": "Nati nel 975", "text": ""}
{"id": "1363892", "revid": "116522", "url": "https://it.wikipedia.org/wiki?curid=1363892", "title": "Arena football", "text": ""}
{"id": "1363895", "revid": "729019", "url": "https://it.wikipedia.org/wiki?curid=1363895", "title": "Michael Lynagh", "text": "Mediano d'apertura, vinse con l' la Coppa del Mondo 1991 e milit\u00f2, tra le altre, in Italia nel e in Inghilterra nei .\nCon 911 punti \u00e8 il miglior marcatore internazionale per l'.\nBiografia.\nDi ascendenze irlandesi e scozzesi, Lynagh, proveniente dal St. Joseph's College di Brisbane, nella cui prima squadra milit\u00f2 negli ultimi due anni delle superiori, pratic\u00f2 il cricket prima di passare al rugby; a farlo propendere definitivamente per quest'ultima disciplina fu la convocazione, a soli 19 anni, nella prima squadra della rappresentativa di Stato del Queensland.\nNel 1984 debutt\u00f2 negli \"Wallabies\" a Suva, in un \"test match\" contro nel corso del quale realizz\u00f2 i suoi primi punti internazionali (9, frutto di 3 calci piazzati); in quello stesso anno prese parte al \"tour\" in cui l' realizz\u00f2 il Grande Slam in Europa, battendo nell'ordine (19-3), (16-9), (28-9) e (37-12) con 42 punti personali di Lynagh, a segno in tutti e quattro gli incontri (2 mete, 5 trasformazioni, 7 calci piazzati e un \"drop\").\nInizialmente tre quarti centro, pass\u00f2 poi al ruolo di mediano d'apertura.\nIn tale posizione fu selezionato per la che si tenne in Nuova Zelanda e Australia; nonostante il buon \"score\" personale (82 punti nel torneo), gli \"Wallabies\" persero la semifinale contro la e la successiva finale per il terzo posto contro il .\nQuattro anni pi\u00f9 tardi, in Inghilterra, fu proprio Lynagh a porre le basi per la vittoria australiana nella : nel quarto di finale contro l' al Lansdowne Road di Dublino, una sua invenzione permise di ribaltare le sorti dell'incontro che stava conducendo la squadra di casa verso la semifinale.\nL' conduceva, infatti, 18 punti a 15 a pochi minuti dalla fine, quando l' usufru\u00ec di un calcio piazzato: la sua trasformazione avrebbe significato il pareggio, ma Lynagh decise di giocare il pallone alla mano e riusc\u00ec a realizzare una meta che permise agli \"Wallabies\" di portarsi a 19 e vincere l'incontro; nella finale di Twickenham Lynagh lasci\u00f2 la sua firma nel tabellino con 8 punti (due calci piazzati pi\u00f9 la trasformazione dell'unica meta dell'incontro, realizzata dal suo compagno Daly).\nDopo la fine della Coppa del Mondo si trasfer\u00ec in Italia: da qualche mese era stato, infatti, ingaggiato dal Benetton Treviso con cui vinse lo scudetto alla fine della sua prima stagione: nella finale del campionato 1991-92 disputata contro Rovigo, Lynagh fu protagonista con due mete, una delle quali, una sorta di \"coast-to-coast\" dalla linea di \"touche\" nella propria area dei 22 metri, \u00e8 considerata la pi\u00f9 bella realizzazione dell'epoca dei \"play-off\".\nSelezionato anche per la in Sudafrica, termin\u00f2 in tale torneo la sua carriera internazionale: dopo la sconfitta nei quarti di finale contro l' (in cui comunque realizz\u00f2 17 punti), Lynagh si ritir\u00f2 sia dalla Nazionale che dalla rappresentativa del Queensland, per la quale aveva disputato 100 incontri e realizzato 1.166 punti; con 911 punti marcati per l', all'epoca del ritiro era il miglior marcatore internazionale.\nAlla fine del campionato 1995-96, risoltosi nella terza finale-scudetto persa contro il Milan, Lynagh decise di trasferirsi in Inghilterra ai Saracens, insieme alla sua futura moglie Isabella, conosciuta in Italia; il miglior risultato di Lynagh a Londra fu il secondo posto nella Premiership 1997-98, persa di un punto nei confronti del Newcastle di Jonny Wilkinson, cui fece da contraltare la conquista della coppa Anglo-Gallese; tuttavia il 1998 fu anche l'anno in cui Lynagh decise il ritiro definitivo dal rugby, per dedicarsi alla sua attivit\u00e0 imprenditoriale e alla sua famiglia.\nDopo il suo ritiro, nel 2001, Lynagh fu ammesso nell'International Rugby Hall of Fame.\nVive tra Londra e Treviso, citt\u00e0 di origine di sua moglie, e alterna alla sua attivit\u00e0 manageriale quella di commentatore sportivo per diverse catene televisive britanniche.\nNell'aprile 2012, dopo un volo da Londra a Brisbane per visitare i suoi familiari, a seguito di un malore al capo e vista annebbiata Lynagh fu ricoverato e trattenuto in un ospedale della citt\u00e0 del Queensland per analisi, le quali rivelarono un ictus.\nLa rapidit\u00e0 del ricovero imped\u00ec danni peggiori; ripresosi, Lynagh dichiar\u00f2 alla stampa che l'unica conseguenza dell'ictus fu quella di avere perso circa met\u00e0 della vista all'occhio sinistro: \u00abIl mio medico mi ha detto che non ho schivato un proiettile, ma una palla di cannone\u2026\u00bb.\nIl neurologo che ebbe in cura Lynagh attribu\u00ec l'incidente alla rottura di una vena nella nuca causata da un trauma minore come un violento colpo di tosse."}
{"id": "1363897", "revid": "1745361", "url": "https://it.wikipedia.org/wiki?curid=1363897", "title": "Gandh\u0101ra", "text": ""}
{"id": "1363898", "revid": "6923", "url": "https://it.wikipedia.org/wiki?curid=1363898", "title": "Isofix", "text": ""}
{"id": "1363903", "revid": "1772671", "url": "https://it.wikipedia.org/wiki?curid=1363903", "title": "Sistema (disambigua)", "text": ""}
{"id": "1363908", "revid": "1501558", "url": "https://it.wikipedia.org/wiki?curid=1363908", "title": "Se il tempo fosse un gambero", "text": "Se il tempo fosse un gambero \u00e8 una commedia musicale scritta da Jaja Fiastri e Bernardino Zapponi nel 1986 e diretta da Pietro Garinei. Il debutto avvenne a Roma al Teatro Sistina il 23 dicembre 1986, con repliche per i due anni successivi.\nLa commedia tenne a battesimo l'esordiente Nancy Brilli che, nonostante non avesse precedentemente mai recitato in nessuno spettacolo, super\u00f2 il provino, assicurandosi il ruolo della protagonista. Le musiche furono scritte dal compositore Armando Trovajoli, che precedentemente aveva realizzato le colonne sonore di note commedie musicali del Sistina, come \"Rugantino\", \"Aggiungi un posto a tavola\", \"Bravo!\". Protagonista istrionico fu Enrico Montesano.\nLa commedia venne ripresa dalla RAI nel 1988, al terzo anno di repliche.\nHa riscosso grandissimo successo anche la recente interpretazione di Max Giusti (nel ruolo di Max) e di Roberta Lanfranchi (nel ruolo di Adelina).\nTrama.\nAdelina \u00e8 una pacifica vecchina che compie 80 anni, nubile e con la coscienza pulita. Nella circostanza del suo solitario compleanno, le appare un diavolo di seconda categoria, inviato in terra per redimersi agli occhi del Maligno (il capo dei diavoli): questo diavolo ha lo scopo di riportare Adelina indietro nel tempo, nel 1928 (cio\u00e8 a quando lei aveva 20 anni), perch\u00e9 ella accetti la corte del principe polacco Amedeo Poniatowskij, che a suo tempo aveva rifiutato ma che, nel corso degli anni, aveva acceso in lei il sentimento del pentimento. Il Maligno ha infatti voglia di divertirsi alle spalle della coscienziosa e pia donna, portandola al peccato che aveva in giovent\u00f9 scansato. Cos\u00ec Adelina si trova ringiovanita e catapultata in Campo de' Fiori a Roma, 60 anni prima, completamente immemore della sua vita \"futura\". Il diavolo segue le sue mosse, e quando vede che alla prima occasione Adelina si comporta allo stesso modo di prima, schiaffeggiando il principe Poniatowskij durante una sua \"avance\", decide di scendere in gioco personalmente: fa allontanare lo chauffeur del principe, Max, e si traveste da questi.\nIl diavolo-Max convince il principe a invitare Adelina ad un gran ballo al palazzo principesco, e convince anche la ragazza a recarvisi. Per fare questo, per\u00f2, deve prima lottare contro un bulletto locale, Peppe er Bertuccia, che ambiva pretese sulla bella Adelina. Nella serata del grande evento a palazzo, tuttavia, Adelina non cede ancora alle \"avances\" del principe e gli d\u00e0 un secondo schiaffo. Il diavolo-Max \u00e8 disperato e tenta il tutto per tutto onde evitare di essere radiato dall'ordine dei diavoli: travestitosi da Sora Cleofe, comare della madre di Adelina, vince a \"sbarazzetta\" tutti i risparmi della famiglia di Sora Lalla, che si trova impossibilitata a pagare un'ipoteca sulla casa. Allora la di lei figlia Adelina si presenta al proprietario della banca, che guarda caso \u00e8 proprio il principe Poniatowskij, e si concede a lui. Ma il diavolo-Max, invaghitosi ricambiato di Adelina, interviene in tempo e fa dare il terzo schiaffo al principe dalla giovane.\nIn seguito a questo episodio il Maligno appare al diavolo-Max e lo \"sdiavola\", privandolo dei poteri di diavolo e lasciandogli la sola identit\u00e0 posticcia di Max. Mentre Max, rassegnatosi alla sua nuova condizione, sta per correre da Adelina per dichiararsi, il principe \u00e8 gi\u00e0 in casa della donna e si \u00e8 dichiarato: la sua offerta \u00e8 allettante in quanto prevede anche l'abolizione dell'ipoteca sulla casa, che tanto preme a Sora Lalla. Come dimostrazione che tutti i nodi vengono al pettine, si scopre che Max, infatti, \u00e8 in realt\u00e0 un diavolo; egli cerca invano di spiegare che ha perso i poteri, ma Sora Cleofe presiede un processo che condanna Max al rogo; quando per\u00f2 questi sta per essere bruciato, la folla si accorge che il corpo del condannato proietta l'ombra: secondo la buona tradizione popolare, egli non pu\u00f2 essere un diavolo poich\u00e9 questi ultimi non proiettano le ombre come i mortali. Max viene quindi invitato a spiegare l'intera vicenda: dopo le spiegazioni di rito, viene accolto dalla comunit\u00e0 e sposer\u00e0 Adelina. Nel momento in cui la felicit\u00e0 collettiva \u00e8 al culmine, il Maligno fa per\u00f2 apparizione in scena per guastare le feste, volendo rimandare Adelina sessant'anni nel futuro, rimediando allo scarto temporale. Ma Max, con un astuto stratagemma, fa suonare le campane che fanno sparire il Maligno.\nLa scena torna cos\u00ec a sessant'anni dopo, sempre alla festa di compleanno di Adelina, ma stavolta festeggia anche Max, invecchiato anche lui. Lo spettacolo si conclude con un balletto dove compaiono tutti i personaggi che hanno segnato l'avventura dei due ormai anziani sposini."}
{"id": "1363913", "revid": "287204", "url": "https://it.wikipedia.org/wiki?curid=1363913", "title": "Lingua Friulana", "text": ""}
{"id": "1363914", "revid": "767487", "url": "https://it.wikipedia.org/wiki?curid=1363914", "title": "N.O.R.E.", "text": "\u00c8 membro del gruppo C-N-N (\"Capone-N-Noreaga\") insieme a Capone. Sua madre \u00e8 afro-americana e suo padre \u00e8 portoricano. Ha uno stile proprio, misto hip hop e reggaeton, tanto da essere legato anche alla casa discografica reggaeton di Jay-Z, Roc-La-Familia. N.O.R.E. ha fondato anche una propria casa discografica, la Thugged Out Militainment.\nHa collaborato con artisti come Fat Joe, Mobb Deep, Marley Marl, DJ Premier, Nas, Large Professor, Jadakiss, Kool G Rap, Pharrell Williams, Nina Sky, Busta Rhymes, Big Pun e i Trackmasters.\nOrigini del nome.\nN.O.R.E. \u00e8 un acronimo di \"Niggaz On (the) Run Eatin\"', come lui stesso ha spiegato. Il suo nome precedente, Noreaga, deriva dal generale panamense Manuel Noriega, arrestato per spaccio di droga. La sua etichetta, la Penalty Recordings, possiede il nome Noreaga che forz\u00f2 N.O.R.E. a cambiare nome quando si un\u00ec alla Def Jam Records."}
{"id": "1363915", "revid": "767487", "url": "https://it.wikipedia.org/wiki?curid=1363915", "title": "Prendimi l'anima", "text": "Prendimi l'anima \u00e8 un film del 2002 diretto da Roberto Faenza.\nPellicola biografica ispirata alla figura della psicoanalista russa Sabina Spielrein e al suo rapporto sia terapeutico che amoroso con Jung. Gli interpreti principali sono Emilia Fox e Iain Glen.\nTrama.\nMarie e Fraser, due giovani studiosi, l'una francese e l'altro scozzese, fanno reciproca conoscenza mentre si trovano entrambi a Mosca per svolgere ricerche sulla vita della psicoanalista russa Sabina Spielrein. I due ricostruiscono insieme la vita di Sabina, a partire dal suo ricovero a Zurigo nel 1904 per una grave forma di isteria.\nQui la paziente conosce il giovane medico Carl Gustav Jung, che, mettendo in pratica i nuovi metodi di psicoanalisi sviluppati da Freud, riuscir\u00e0 a guarirla. Sabina comincia ad interessarsi di psicoanalisi lei stessa, e nasce cos\u00ec un'intensa relazione amorosa tra lei e Jung. Ma, constatato che il suo amato Carl, sposato e con due figli, pur innamorato \u00e8 preda di dubbi morali, Sabina fa scoppiare uno scandalo. I due, infine, si separano.\nTematiche.\nNel film \u00e8 presente il quadro di Klimt \"Giuditta II\" (1909), che la Spielrein usa come esempio della propria idea di connubio fra Eros e Thanatos.\nDistribuzione.\nPresentato in anteprima il 27 settembre 2002 al \"Siena Film Festival\", \u00e8 uscito nelle sale a cominciare dal 17 gennaio 2003."}
{"id": "1363916", "revid": "767487", "url": "https://it.wikipedia.org/wiki?curid=1363916", "title": "Membrana epiretinica", "text": "La membrana epiretinica o pucker maculare (dall'inglese \"pucker\", \"grinza\", \"ruga\") \u00e8 una patologia dell'occhio che consiste nello sviluppo di una sottile membrana traslucida sopra la macula (la zona centrale della retina fondamentale per la visione). Quando tale membrana si contrae e si arriccia, causa una deformazione e una progressiva distorsione della macula stessa.\nSintomi.\nAl momento della comparsa della malattia si verifica una lieve distorsione delle immagini e, soprattutto, dei testi scritti con caratteri pi\u00f9 piccoli (le righe appariranno ondulate). Quando la trazione esercitata dalla membrana sulla macula aumenta, ci si accorge che la lettura dei testi diventa sempre pi\u00f9 difficile. L'evoluzione della malattia porta, infine, alla visione di una macchia che impedisce la visione centrale.\nDiagnosi.\nLa diagnosi viene fatta grazie all'esame del fondo oculare, che permette di visualizzare la membrana. Tuttavia, la conferma deve essere ottenuta tramite OCT, esame con cui si valuta l'entit\u00e0 della trazione: aiuta a controllare nel tempo l'evoluzione della patologia.\nCollegamenti esterni.\nAgenzia internazionale per la prevenzione della cecit\u00e0 (IAPB Italia)"}
{"id": "1363917", "revid": "599013", "url": "https://it.wikipedia.org/wiki?curid=1363917", "title": "Marcus Horan", "text": "Biografia.\nCresciuto a Clonlara, cittadina della contea di Clare non lontano da Limerick, Horan entr\u00f2 nella squadra di nel 1999, con cui partecip\u00f2 al campionato interprovinciale irlandese e, dal 2001, alla Celtic League.\nEsord\u00ec in Nazionale irlandese durante il \"tour\" di met\u00e0 anno 2000 contro gli a Manchester (New Hampshire); nel 2003 vinse la sua prima Celtic League con Munster e nello stesso anno prese parte alla in Australia, giungendo fino ai quarti di finale in cui l' fu sconfitta dalla .\nNel 2006 fu per la prima volta campione d'Europa ancora con Munster, e l'anno seguente partecip\u00f2 con l' alla in Francia.\nAncora, nel 2008, vinse il suo secondo titolo europeo di club con Munster.\nNel 2009 fu nella squadra che si aggiudic\u00f2 il Grande Slam nel Sei Nazioni, impresa mai riuscita all' da 61 anni a quella parte; pi\u00f9 tardi giunse la seconda vittoria celtica con Munster.\nTermin\u00f2 la sua carriera internazionale proprio alla vigilia della , nei cui \"test\" preparatori fu convocato: il suo ultimo incontro per l' fu un mese prima del torneo mondiale, a Edimburgo contro la ; un anno e mezzo pi\u00f9 tardi giunse pure il suo ritiro definitivo, annunciato ad aprile 2013.\nDopo la fine della carriera ha svolto diversi incarichi professionali, tra cui, relativamente al rugby, quello di direttore allo sviluppo presso l'associazione rugbisti irlandesi; in tale veste ha anche promosso incontri dei giocatori e dei dirigenti con professionisti qualificati al fine di gestire il post-fine carriera degli atleti e prevenire fenomeni di depressione e suicidio, citando quale esempio personale le difficolt\u00e0 affrontate nel adeguarsi alla nuova vita da ex giocatore."}
{"id": "1363918", "revid": "121208184", "url": "https://it.wikipedia.org/wiki?curid=1363918", "title": "Enrico Mazzanti", "text": "Biografia.\nDopo aver conseguito la laurea in ingegneria edile, si applic\u00f2 al disegno per l'editoria realizzando apparati iconografici per volumi scientifici e letterari ma specializzandosi soprattutto in illustrazioni per l'infanzia.\nIl suo nome \u00e8 legato alla prima edizione in volume de \"Le avventure di Pinocchio. Storia di un burattino\" di Collodi, pubblicato nel 1883 dalla Libreria Editrice Felice Paggi di Firenze. Il successo delle sue vignette fu enorme al punto che furono richieste anche per alcune delle prime edizioni straniere: Stati Uniti (1898, insieme a Magni), Spagna (Bemporad, 1901, con il titolo di \"Pinoncito\"), Francia (1902, con il titolo \"Les aventures de Pinocchio, histoire d'une marionette\", ancora insieme a Magni).\nLa collaborazione con Collodi che era iniziata fin dal 1876 con \"I racconti delle fate\", opera prima dello scrittore fiorentino, prosegu\u00ec negli anni successivi ancora per i tipi dell'editore Paggi, \"Macchiette\" (1884), e \"Storie allegre, libro per i ragazzi\" (1887) e poi con Bemporad che pubblic\u00f2 \"La lanterna magica di Giannettino\" (1890) e riedit\u00f2 \"I racconti delle fate\".\nIllustr\u00f2 alcuni dei testi di Emma Perodi, la scrittrice e giornalista che diresse per molti anni il \u201cGiornale dei bambini\u201d.\nIllustr\u00f2 i testi di numerosi altri scrittori per l'infanzia e lavor\u00f2 per alcune delle principali case editrici italiane, a Firenze per Giuseppe Ferroni, per Sansoni, per Felice Paggi libraio-editore, per Bemporad e Le Monnier; a Torino per Paravia."}
{"id": "1363928", "revid": "15756", "url": "https://it.wikipedia.org/wiki?curid=1363928", "title": "Lamiini", "text": "I Lamiini , sono una trib\u00f9 di coleotteri cerambicidi della sottofamigliaLamiinae.\nMorfologia.\nI rappresentanti dei Lamiini sono abbastanza facili da riconoscere tra gli altri Lamiinae per la presenza di una carena (denominata cicatrice) che forma un anello inspessito all'apice del primo segmento delle antenne.\nTale anello \u00e8 presente solo in altre trib\u00f9 facilmente riconoscibili: gli Gnomiini (indo-australiani, caratterizzati da protorace allungato) e i Batocerini (perlopi\u00f9 indo-australiani, caratterizzati da coxe anteriori aperte).\nAlcuni Lamiini (\"Macrohammus\") raggiungono dimensioni considerevoli, ma non come i rappresentanti della trib\u00f9 Batocerini.\nBiologia.\nI lamiini, di solito di medie o grandi dimensioni, sono tutti xilofagi e attaccano legno sia di conifere che di latifoglie. Alcuni si nutrono di legno in decomposizione, ma altri attaccano piante vive, producendo talora danni considerevoli.\nDa tempo sono noti, specialmente nelle Alpi, i danni provocati alle conifere dai lamiini del genere \"Monochamus\", ma recentemente sono balzati alla cronaca i danni provocati in Lombardia da \"Anoplophora chinensis malasiaca\". Questa specie orientale, \u00e8 stata casualmente importata dal Giappone in Italia, dove ha cominciato a provocare danni le latifoglie dei parchi e dei viali di questa regione, tali da obbligare all'abbattimento di decine di migliaia di piante.\nDistribuzione.\nI Lamiini sono diffusi in tutti i continenti, con particolare abbondanza nelle regioni tropicali, con circa milleduecento specie\nSpecie italiane.\nI Lamiini italiani sono rappresentati da quattro generi e otto specie:"}
{"id": "1363929", "revid": "1649409", "url": "https://it.wikipedia.org/wiki?curid=1363929", "title": "Gareth Thomas", "text": "Biografia.\nInternazionale per il Galles sia nel rugby a 15 che in quello a 13, da quindicista ha giocato come \"utility back\", nel tredici anche come seconda linea; nel rugby a 15 ha rappresentato a livello internazionale, oltre al Galles in 100 incontri (primo del suo Paese a raggiungere tale traguardo), anche i British and Irish Lions, di cui \u00e8 stato capitano nel 2005, e i Barbarians; dopo un'intera carriera nel rugby a 15, chiusa nel 2010, in cui ha vinto una Coppa Europa con i francesi del Tolosa, ha disputato due stagioni nel rugby a 13 con i Crusaders, formazione di Wrexham, e si \u00e8 ritirato definitivamente a ottobre 2011.\nVita privata.\nNel 2009 Gareth Thomas dichiar\u00f2 pubblicamente la sua omosessualit\u00e0. Nel novembre 2018, mentre si trovava a Cardiff, \u00e8 stato vittima di un'aggressione di stampo omofobo da parte di un gruppo di uomini, che gli ha causato delle tumefazioni al volto. \u00c8 stato salvato dell'intervento della polizia, che \u00e8 riuscita a trarre in arresto un sedicenne. Nel 2019 annuncia di aver contratto l'HIV.\nFilm.\nNel novembre 2011 l'attore americano Mickey Rourke ha annunciato di voler interpretare Gareth Thomas in un film sulla vita del rugbista. Successivamente Rourke ha annunciato di aver rifiutato la parte."}
{"id": "1363930", "revid": "729019", "url": "https://it.wikipedia.org/wiki?curid=1363930", "title": "Filippo II di Borbone-Orl\u00e9ans", "text": "Era figlio di Filippo I di Borbone-Orl\u00e9ans e della sua seconda moglie, Elisabetta Carlotta di Baviera, principessa Palatina (1652-1722); fu reggente di Francia durante la minorit\u00e0 di Luigi XV (1715-1723).\nBiografia.\nGiovinezza.\nEbbe la sua prima esperienza come soldato nell'assedio di Mons nel 1691. Combatt\u00e9 con onore a Steenkerque, Neerwinden e Namur (1692-1695) e negli anni successivi, trovandosi senza occupazioni, si dedic\u00f2 a studiare le scienze naturali.\nMatrimonio.\nNel 1692 spos\u00f2 Francesca Maria di Borbone-Francia, nota come \"Mademoiselle de Blois\" (1677-1749), figlia legittimata di suo zio Luigi XIV - quindi sua prima cugina - e di Fran\u00e7oise-Ath\u00e9na\u00efs di Montespan: questo matrimonio gli guadagn\u00f2 i favori del re (e gli valse uno schiaffo in pubblico da parte di sua madre).\nNeotemplarismo.\nPer accrescere il proprio prestigio resuscit\u00f2 il nome dell'antico ordine dei Cavalieri templari (un ordine religioso-militare che era stato definitivamente soppresso dal papa quattro secoli prima, nel 1314). Nel marzo del 1705 dichiar\u00f2 di \u201csuccedere\u201d a Jacques-Henry de Durfort come \"maestro del Tempio\" e pose fine alla presunta esistenza \u201csegreta\u201d dei Templari, convocando l'11 aprile un \"capitolo generale\" a Versailles, che promulgava nuovi statuti e con il quale veniva riconosciuto \"gran maestro\". Con questo fatto diede legittimazione al neotemplarismo.\nCarriera militare.\nFu mandato a combattere in Italia (1706) ed in Spagna (1707-1708) dove ottenne alcuni successi importanti, ma non dissimul\u00f2 le sue notevoli ambizioni e si pens\u00f2 ambisse a sostituire il cugino Filippo V di Spagna sul trono. Luigi XIV si arrabbi\u00f2 molto per questo e il duca perse temporaneamente i favori reali. Tuttavia, anche in seguito alla penuria di principi del sangue vivi, nel suo testamento lo nomin\u00f2 Presidente del Consiglio di Reggenza del nipote re Luigi XV (1715).\nReggenza.\nAlla morte di Luigi XIV (1\u00ba settembre 1715), l'unico discendente diretto maschio vivente del sovrano era il pronipote di cinque anni Luigi, che sal\u00ec al trono come Luigi XV di Francia. Il duca di Orl\u00e9ans and\u00f2 al Parlamento, fece invalidare il testamento sovrano, si invest\u00ec del potere regio e divenne Reggente del regno. Inizialmente fece diminuire le tasse, licenzi\u00f2 25.000 soldati e istitu\u00ec la Camera di giustizia per perseguire i sospettati di arricchimento finanziario. Ma le misure draconiane che stava impiegando contro i banchieri crearono problemi, non essendo un provetto economista: si dimostr\u00f2 abbastanza debole nei confronti delle rischiose operazioni del banchiere John Law, il cui fallimento condusse ad una crisi disastrosa degli affari pubblici e privati francesi.\nIl 6 giugno 1717, sotto l'influenza di Law e del Duca di San-Saint, il Reggente persuase il Consiglio di Reggenza a comprare da Thomas Pitt per \u00a3135.000 il pi\u00f9 grande diamante nel mondo a quel tempo, un brillante di 141 carati (28.2 g), per i gioielli della corona di Francia. Il diamante fu conosciuto da quel momento in poi come \"le R\u00e9gent\".\nEsisteva un partito degli scontenti che volevano trasferire la reggenza dall'Orl\u00e9ans a Filippo V di Spagna, suo cugino e nipote anch'esso di Luigi XIV. Sorse una cospirazione sotto la guida del cardinale Giulio Alberoni, primo ministro di Spagna, diretta dal Principe di Cellamare, ambasciatore spagnolo in Francia, con la complicit\u00e0 del Duca e della Duchessa del Maine (figlio legittimato di Luigi XIV e sua moglie) ma nel 1718 venne scoperta ed annientata. Guillaume Dubois, gi\u00e0 precettore del Duca di Orleans ed ora suo primo ministro, dichiar\u00f2 allora guerra alla Spagna, con l'alleanza dell'imperatore Carlo VI, dell'Inghilterra e dei Paesi Bassi (Quadruplice Alleanza).\nDopo alcuni successi del maresciallo francese, il Duca di Berwick, in Spagna, e delle truppe imperiali in Sicilia, Filippo V giunse ad un accordo di pace (1720).\nUltimi anni e morte.\nAlla maggior et\u00e0 del re, il 15 febbraio 1723, il duca di Orl\u00e9ans rinunci\u00f2 formalmente al potere, diventando solo il primo ministro del sovrano, carica che avrebbe mantenuto fino alla morte, il 23 dicembre 1723. Mor\u00ec al palazzo di Versailles e fu sepolto nella citt\u00e0 dov'era nato, Saint-Cloud.\nPersonalit\u00e0 ed opere.\nIl Reggente aveva molte grandi qualit\u00e0, messe in ombra per\u00f2 da un eccessivo amore per i piaceri ed il lusso. Le sue abitudini dissolute trovarono molti imitatori, e la Reggenza fu uno dei periodi pi\u00f9 corrotti nella storia francese. Filippo era un ateo che si vantava di leggere le opere satiriche di Fran\u00e7ois Rabelais, nascoste dentro una Bibbia, durante la Messa. Amava poi dare orge durante i periodi delle festivit\u00e0 religiose, in particolare durante il Venerd\u00ec Santo: proprio per il suo ateismo, favor\u00ec il giansenismo per avversare l'autorit\u00e0 papale. Contestualmente, Saint Simon riferisce che il Reggente spese cifre enormi per consultare medium e sedicenti maghi che promettessero di metterlo in contatto con Lucifero.\nRecit\u00f2 in opere teatrali di Moli\u00e8re e di Racine, compose un'opera e fu un pittore e un incisore dotato. Era un gran collezionista d'arte e la sua collezione di dipinti, in gran parte venduta a Londra dopo la Rivoluzione francese, fu una delle pi\u00f9 raffinate della sua epoca. Uomo liberale e pieno d'ingegno, fu anche spesso debole, contraddittorio e vacillante. Ci\u00f2 nonostante, come Reggente, mut\u00f2 i comportamenti del governo e della nobilt\u00e0 portandoli dalla zelante ipocrisia dei tempi di Luigi XIV alla sincerit\u00e0 completa che spesso sconfinava nel cinismo. Contro la censura ordin\u00f2 la ristampa dei libri vietati sotto il regno dello zio.\nInvertendo le politiche dello zio Luigi XIV, form\u00f2 un'alleanza con l'Inghilterra, l'Austria ed i Paesi Bassi e combatt\u00e9 una guerra vittoriosa contro la Spagna, gettando le basi per una stabile pace europea. Filippo promosse l'educazione, rendendo la Sorbona priva di tasse ed aprendo la biblioteca reale al pubblico (1720). \u00c8 per\u00f2 ancora oggi ricordato pi\u00f9 per la corruzione morale che port\u00f2 a Versailles e per lo scandalo bancario di John Law.\nLa citt\u00e0 di New Orleans, in Louisiana, ha preso il nome da lui.\nDiscendenza.\nIl 9 gennaio 1692 spos\u00f2 Francesca Maria di Borbone, la seconda Mademoiselle de Blois (1677\u20131749), dalla quale ebbe otto figli:\nFilippo ebbe anche svariati figli illegittimi dalle sue amanti; tra questi noti sono:\nCollezionismo.\nFilippo II fu uno dei pi\u00f9 grandi collezionisti dell'epoca moderna, in Francia come in Europa. La sua raccolta di pitture, ospitata al Palais Royal e smantellata a Londra alla fine del Settecento in occasione di vendite pubbliche, era costituita da alcuni dei pi\u00f9 pregevoli capolavori della pittura occidentale tra cui:\nNella cultura di massa.\nFilippo d'Orl\u00e9ans compare come personaggio del romanzo \"Le Bossu \"di Paul F\u00e9val padre e nei suoi numerosi adattamenti cinematografici. \u00e8 stato interpretato, tra gli altri, da Paul Cambo ne \"La spada degli Orl\u00e9ans \"(1959), da Philippe Noiret ne \"Il cavaliere di Lagard\u00e8re\" (1997) e da Pierre G\u00e9rard nel film per la televisione \"Lagard\u00e8re\" (2003). Inoltre, il duca di Orleans viene citato come personaggio anche nella collana di romanzi per ragazzi \"Le Folli Avventure di Eulalia di Potimaron\", di Anne-Sophie Silvestre. \u00c8 il protagonista del film di Bertrand Tavernier, Que la f\u00eate commence! (Che la festa cominci) del 1975, nel quale \u00e8 interpretato da Philippe Noiret."}
{"id": "1363931", "revid": "1851848", "url": "https://it.wikipedia.org/wiki?curid=1363931", "title": "Riccardo Taddei", "text": "Caratteristiche tecniche.\nFantasista dotato di ottima tecnica, ha avuto una carriera in tono minore a causa di gravi e ripetuti infortuni.\nCarriera.\nGiocatore.\nCrebbe nelle giovanili della Fiorentina.\nNel 1997 venne mandato in prestito al in Serie C2.\nNella stagione 1999-2000 esord\u00ec in Serie A con la maglia della .\nCon i viola totalizz\u00f2 soltanto cinque presenze in tre anni e venne ingaggiato a parametro zero dal Genoa.\nTrov\u00f2 continuit\u00e0 di gioco con la maglia della Cremonese nel 2003-04, accettando di giocare in C2.\nDurante quella stagione i lombardi ottennero la promozione in serie C1 e l'anno successivo in serie B, grazie anche alle sue 13 reti, una delle sue stagioni pi\u00f9 prolifiche. Le due stagioni successive lo videro poco protagonista a causa di un infortunio.\nNell'agosto 2007 viene ingaggiato dal Brescia di Serse Cosmi. Dopo le prime prestazioni, fu vittima dell'ennesimo infortunio che lo costrinse a saltare pi\u00f9 di mezza stagione. Nel giugno 2008 ha prolungato il contratto con le \"Rondinelle\" fino al 2011. Nel giugno 2010 con la squadra lombarda ottiene la promozione in Serie A.\nA causa del suo utilizzo praticamente nullo, il 31 gennaio 2011, durante l'ultimo giorno valido per la finestra di mercato invernale, \u00e8 stato ceduto a titolo definitivo alla , in Serie B. Il 9 luglio 2011 \u00e8 passato al , formazione di Seconda Divisione; dopo 15 reti con i nerostellati ha firmato un triennale poi rescisso anticipatamente per accettare, nell'estate 2013, l'offerta dell'Alessandria.\nIl 19 giugno 2015 la societ\u00e0 piemontese comunica che il contratto in scadenza di Taddei non sar\u00e0 rinnovato, lasciandolo cos\u00ec svincolato.\nIl 31 agosto seguente firma per il ; il 1\u00ba febbraio 2016 rescinde con la societ\u00e0 calabrese.\nAllenatore.\nIl 5 luglio 2016 si ritira dal calcio giocato e diventa il nuovo vice-allenatore di Luca D'Angelo al , il quale poi viene esonerato il 28 febbraio 2017.\nSegue il suo ex allenatore anche alla Casertana. e poi al Pisa."}
{"id": "1363933", "revid": "74801", "url": "https://it.wikipedia.org/wiki?curid=1363933", "title": "Mygalomorphae", "text": "I Mygalomorphae (conosciuti anche come Orthognatha), sono un infraordine di ragni caratterizzato dall'orientamento dei due cheliceri che, a differenza degli altri ragni, non si incrociano ma sono disposti longitudinalmente al corpo.\nIl nome deriva , proprio per indicare questi ragni tanto grandi e pelosi da somigliare a piccoli topi, e la desinenza latina \"-ae\" del nominativo plurale della prima declinazione, che designa l'appartenenza ad un infraordine o ad un sottordine.\nDescrizione.\nCome i primitivi Mesothelae, dispongono di due paia di polmoni a libro detti \"opercoli branchiali\" e di cheliceri rivolti verso il basso.\nA causa di questa caratteristica i due gruppi erano una volta considerati strettamente imparentati. In seguito si \u00e8 appurato che tale carattere era peculiare del comune progenitore di tutti gli Araneae (simplesiomorfia), e che i migalomorfi hanno mantenuto questa caratteristica mentre gli araneomorfi hanno sviluppato nuove caratteristiche (incluso il cribellum).\nQuasi tutte le specie di Mygalomorphae hanno otto occhi, solo alcune ne hanno meno (\"Masteria lewisi\" ha solo sei occhi).\nHanno ampie ghiandole velenifere che sono contenute nei loro cheliceri, ma fra tutti i Mygalomorphae sono veramente poche le specie il cui morso possa essere ritenuto pericoloso per l'uomo. Riguardo a ci\u00f2 vanno per\u00f2 citati i generi \"Atrax\", \"Hadronyche\" e \"Macrothele\" (tutti appartenenti alla famiglia Hexathelidae), che includono alcuni fra i ragni pi\u00f9 pericolosi al mondo, tra cui appunto il celebre \"Atrax robustus\".\nNon tutti i Mygalomorphae sono di grosse dimensioni, in base alla specie la lunghezza del corpo pu\u00f2 variare dai 2,5 ai , con una lunghezza totale (comprese le zampe) dagli 8 ai .\nI pi\u00f9 grossi appartengono alla Famiglia Theraphosidae (ovvero le famose migali), e in particolare al genere \"Theraphosa\": esemplari adulti di \"Theraphosa blondi\" e \"Theraphosa apophysis\", (entrambe originarie del Venezuela) possono superare i 100 grammi di peso, e toccare i di apertura di zampe.\nIl dimorfismo sessuale \u00e8 solitamente ben evidente: i maschi sono in genere pi\u00f9 snelli e presentano una lunghezza di zampe maggiore rispetto alle femmine, di corporatura pi\u00f9 robusta (con un opistosoma pi\u00f9 pronunciato) e di dimensioni maggiori. Queste ultime hanno anche una maggiore longevit\u00e0 (anche oltre i 10 anni).\nEvoluzione.\nFino a poco tempo fa si pensava che \"Megarachne servinei\" fosse un migalomorfo gigante del Pannsylvaniano (circa 350 milioni di anni fa), ma nel 2005 \u00e8 stato riclassificato come euripteride (Selden \"e altri\", 2005a). Pertanto il pi\u00f9 vecchio migalomorfo noto attualmente \u00e8 \"Rosamygale grauvogeli\" Selden &amp; Gall, 1992 (appartenente agli Hexathelidae) risalente al Triassico della Francia nord-orientale. Non sono noti migalomorfi fossili del Giurassico. (Selden \"e altri\", 2005b).\nDistribuzione.\nPrima della divisione della Pangea i Mygalomorphae avevano una diffusione ubiquitaria.\nLa maggior parte delle specie di questo infraordine vive attualmente nelle fasce climatiche tropicali e subtropicali, ma il loro areale si estende a nord sino agli stati meridionali e occidentali degli Stati Uniti.\nIn Europa sono presenti solo una dozzina di specie, appartenenti alle famiglie Atypidae, Nemesiidae, Ctenizidae, Hexathelidae, Theraphosidae e Cyrtaucheniidae.\nTassonomia.\nNel 1985 l'aracnologo Raven suddivise il sottordine Mygalomorphae in due infraordini: Tuberculotae e Fornicephalae, distribuendovi le famiglie in base a considerazioni plesiomorfiche e sinapomorfiche.\nSuccessivi approfondimenti (Coddington &amp; Levi del 1991 e Goloboff del 1993) hanno consolidato ed ampliato questa suddivisione.\nAttualmente, a maggio 2017, \u00e8 suddiviso in due infraordini, che comprendono 16 famiglie, 351 generi e specie:\nFilogenesi.\nI rapporti filogenetici tra i vari taxon sono illustrati nel seguente cladogramma, secondo un lavoro dell'aracnologo Coddington del 2005 :\nCollegamenti esterni.\nTaxonomy, husbandry and captive breeding of Dipluridae"}
{"id": "1363934", "revid": "1566286", "url": "https://it.wikipedia.org/wiki?curid=1363934", "title": "Fulvia Franco", "text": "Biografia.\nNel 1948 la conquista del titolo di Miss Italia nella finale di Stresa la port\u00f2 a una breve apparizione, nei panni di s\u00e9 stessa, nel film \"Tot\u00f2 al Giro d'Italia\", di Mario Mattoli.\nTriestina, la sua elezione rappresent\u00f2 un simbolo patriottico, in quanto la citt\u00e0 di Trieste all'epoca era parte del Territorio Libero di Trieste.\nLa carriera cinematografica di Fulvia Franco, imperniata sulla sua avvenenza fisica, prosegu\u00ec principalmente in film in cui interpretava ruoli di \"femme fatale\", in commedie ambientate nel mondo dello spettacolo e in pellicole del filone mitologico.\nVita privata.\nNel 1950 spos\u00f2 il pugile e attore Tiberio Mitri, anche lui triestino e tra gli sportivi simbolo dell'Italia di quegli anni. Il matrimonio fu messo subito a dura prova dalla trasferta in America, dove Mitri doveva sostenere alcuni incontri, e dalle ambizioni hollywoodiane della Franco. I due, che nel 1951 ebbero un figlio, Alessandro (successivamente morto nel 1979, all'et\u00e0 di 28 anni, per overdose di droga), si separarono nel 1954.\nMuore a Roma nel maggio 1988, pochi giorni prima di compiere 57 anni, a causa di un tumore. La famiglia ne dette l'annuncio solamente nella mattina del 23 maggio, a esequie avvenute."}
{"id": "1363935", "revid": "1882588", "url": "https://it.wikipedia.org/wiki?curid=1363935", "title": "Baby Bash", "text": "Biografia.\nBaby Bash cresce con il lato Latino della sua famiglia. La madre era infatti messicana e il padre anglo-americano, entrambi fruitori abituali di eroina. Crescendo, i suoi zii e i suoi nonni lo avvicinarono a diversi generi musicali.\nBash sogna di diventare un giocatore di basket professionista e nel College si unisce alla squadra della scuola. Dopo il primo anno, per\u00f2, scopre che vendendo metanfetamina si possono guadagnare pi\u00f9 soldi che giocando a basket e abbandona la scuola per coltivare questo commercio illegale. Bash si era anche slogato la caviglia pi\u00f9 volte, allontanando il sogno di diventare un giocatore professionista come avrebbe voluto.\nLa carriera di Baby Bash inizia quando si trasferisce a Houston dove incontra l'amico rapper South Park Mexican. Decide dunque di vivere qui.\nPrima di iniziare la carriera solista, Baby Bash \u00e8 parte dei gruppi rap N2DEEP, Latino Velvet e Potna Deuce. L'album d'esordio di Baby Bash \u00e8 \"Savage Dreams\", pubblicato con la casa discografica indipendente Dope House Records nel 2001. Egli ricevette critiche positive che attirarono l'attenzione della Universal Records, che lo fece firmare un contratto alla fine del 2001. Nel 2003 Baby Bash pubblica il suo album in una casa discografica importante, \"Tha Smokin' Nephew\", seguito da \"Super Saucy\" nel 2005. Nel corso della sua carriera ha collaborato con vari artisti, tra cui E-40, T-Pain, Mac Dre, Kate Alexa e alcuni cantanti R&amp;B come Akon, Avant e Nate Dogg."}
{"id": "1363937", "revid": "109924203", "url": "https://it.wikipedia.org/wiki?curid=1363937", "title": "Usogorsk", "text": "Usogorsk () \u00e8 una citt\u00e0 di 5.400 abitanti situata nella Repubblica dei Comi, in Russia."}
{"id": "1363940", "revid": "186283", "url": "https://it.wikipedia.org/wiki?curid=1363940", "title": "Video Hits One", "text": ""}
{"id": "1363945", "revid": "729019", "url": "https://it.wikipedia.org/wiki?curid=1363945", "title": "Stazione di Cancello", "text": "La stazione di Cancello \u00e8 uno dei pi\u00f9 importanti nodi ferroviari della Campania, in quanto in essa confluiscono 3 linee, tutte di notevole importanza e ben frequentate. La stazione si trova a Cancello, la maggiore frazione del comune di San Felice a Cancello. L'impianto \u00e8 classificato da RFI nella categoria \"Silver\",(pur mancando i dati effettivi del movimento viaggiatori che si servono della tratta), attualmente in fase di restauro nell'ambito del progetto \"Pegasus\".\nStoria.\nLa stazione di Cancello viene inaugurata nel dicembre 1843 insieme alla linea Napoli - Caserta. Nonostante la stazioni si trovi in una zona poco abitata, la sua importanza crebbe con il passare del tempo grazie all'integrazione con altre linee, facendo in modo che questa diventasse un vero e proprio nodo di interscambio.\nStrutture e impianti.\nIl fabbricato viaggiatori della stazione \u00e8 una struttura abbastanza moderna, dalle forme semplici e ben definite: al suo interno si trovano la sala d'attesa, due edicole e biglietteria automatica attiva.\nI binari sono 5, tutti passanti, muniti di banchine con pensiline in muratura e collegati tramite un sottopassaggio: vi sono altri tre binari tronchi sempre per il servizio passeggeri.\nNonostante la stazione disponga di uno scalo merci questo \u00e8 scarsamente utilizzato visto che tutto il traffico merci \u00e8 stato spostato all'interporto di Marcianise: parte dello scalo oggi \u00e8 utilizzato come parcheggio. Inoltre dalla stazione partiva anche un raccordo per un'industria nelle vicinanze: tale raccordo, rimasto in opera, \u00e8 abbandonato.\nMovimento.\nNonostante la presenza nel territorio della valle di altre stazioni minori che servono solo la tratta Benevento-Cancello, la stazione di Cancello serve l'intero territorio della Valle di Suessola ed una popolazione di circa quarantamila abitanti, per cui il traffico passeggeri \u00e8 abbastanza intenso visto anche lo scambio che avviene tra le diverse linee. Vi fermano tutti i treni Regionali e Regionali veloci.\nLa stazione \u00e8 un importante snodo ferroviario per il traffico regionale campano.\nServizi.\nLa stazione dispone di:"}
{"id": "1363949", "revid": "767487", "url": "https://it.wikipedia.org/wiki?curid=1363949", "title": "Kenneth Gergen", "text": "Esponente di spicco del costruzionismo sociale e della psicologia sociale contemporanea. Fondatore del \"Taos Institute\" istituto per lo studio del costruttivismo sociale in tutti i suoi ambiti, compresi quelli psicoterapici. Divenne noto per il suo articolo \"La psicologia sociale come storia\", apparso su \"Journal of Personality and Social Psychology\", nel quale si var\u00f2 un profondo esame critico nei confronti della psicologia sociale e i rapporti di essa con altre scienze. Il concetto principale esposto \u00e8 che la ricerca scientifica in psicologia \u00e8 un \"fattore storico\" in quanto \"rientrante essa stessa in un contesto sociale e culturale\". Altro particolare da rilevare \u00e8 la \"formazione del S\u00e9\" intesa come formazione di un ruolo sociale costruito storicamente all'interno di una cultura di riferimento."}
{"id": "1363950", "revid": "1305772", "url": "https://it.wikipedia.org/wiki?curid=1363950", "title": "Vorga\u0161or", "text": "Vorga\u0161or (in lingua russa \u0412\u043e\u0440\u0433\u0430\u0448\u043e\u0440) \u00e8 una citt\u00e0 di 19.900 abitanti situata in Russia, nella Repubblica dei Komi."}
{"id": "1363951", "revid": "111201493", "url": "https://it.wikipedia.org/wiki?curid=1363951", "title": "Clifford Etienne", "text": "Biografia.\nSoprannominato \u00abThe Black Rhino\u00bb, \u00e8 stato condannato ad una pena reclusiva di 105 anni. Nel 2005 fu infatti arrestato per una rapina a mano armata, il furto di un'automobile e il tentato omicidio di un poliziotto. Il processo, l'anno seguente, lo condann\u00f2 a 150 anni di reclusione, in seguito ridotti a 105. Nel novembre 2015, in carcere, fu vittima di un'aggressione che per poco non gli cost\u00f2 la vita. Condannato a 10 anni di prigione gi\u00e0 nel 1998, era stato rilasciato sulla parola.\nCarriera.\nDurante gli anni di attivit\u00e0 ha sostenuto 35 incontri, tra cui quelli con Mike Tyson e Nikolaj Valuev. Agli inizi del 2003 venne battuto da \"Iron Mike\" per k.o in appena 49\", mentre la sconfitta con il russo chiuse la sua carriera. L'incontro venne combattuto nel maggio 2005, a 3 mesi dall'arresto e dalla successiva condanna."}
{"id": "1363952", "revid": "1305772", "url": "https://it.wikipedia.org/wiki?curid=1363952", "title": "Severnij", "text": "Severnyj (in lingua russa \u0421\u0435\u0432\u0435\u0440\u043d\u044b\u0439) \u00e8 una citt\u00e0 di 14.200 abitanti situata in Russia, nella Repubblica dei Komi."}
{"id": "1363954", "revid": "767487", "url": "https://it.wikipedia.org/wiki?curid=1363954", "title": "Ni\u017enij Odes", "text": "Ni\u017enij Odes (in lingua russa \u041d\u0438\u0436\u043d\u0438\u0439 \u041e\u0434\u0435\u0441) \u00e8 una citt\u00e0 di 11.700 abitanti situata in Russia, nella Repubblica dei Komi."}
{"id": "1363957", "revid": "729019", "url": "https://it.wikipedia.org/wiki?curid=1363957", "title": "Dimitri Yachvili", "text": "Biografia.\nFrancese di origini georgiane per ramo paterno (suo nonno fu un soldato sovietico durante la seconda guerra mondiale, e sfugg\u00ec ai tedeschi per unirsi alla Resistenza francese), Dimitri Yachvili \u00e8 figlio del rugbista Michel e fratello di Gr\u00e9goire e Charles-\u00c9douard, entrambi rugbisti rappresentanti la .\nBench\u00e9 figlio di rugbista, Dimitri Yachvili inizialmente si form\u00f2 nel calcio al , club della citt\u00e0 dove suo padre Michel, fuori dal campo ispettore di polizia, era stato trasferito: a otto anni infatti entr\u00f2 nelle giovanili di tale club, in cui evolvette come ala sinistra; tornato a Brive-la-Gaillarde entr\u00f2 nelle giovanili del e, successivamente fu a Parigi per studio ed entr\u00f2 nel che gli diede occasione di giocare con continuit\u00e0; da l\u00ec pass\u00f2 in Premiership inglese nelle file del per una stagione.\nNel 2002 rientr\u00f2 in Francia nel con cui si laure\u00f2, nei suoi 12 anni al club, campione nazionale due volte fino al ritiro nel 2014\nEsord\u00ec in nazionale francese nel corso dei \"test\" di fine anno 2002 contro il e prese successivamente parte nel 2003 al suo primo torneo del Sei Nazioni, del quale disput\u00f2 tutte le edizioni a seguire fino al a parte quella del , con quattro vittorie finali nel (con il Grande Slam), , e (di nuovo con lo Slam).\nAncora a livello internazionale, si classific\u00f2 quarto con la alla in Australia e fu finalista a quella del 2011 in Nuova Zelanda; il suo ultimo incontro per la fu la partita di chiusura del Sei Nazioni 2012 contro il : al momento del suo ritiro internazionale dopo 61 incontri era il secondo miglior marcatore per i \"Bleus\" con 373 punti dopo Christophe Lamaison (che successivamente perse tale primato a opera di Fr\u00e9d\u00e9ric Michalak); al 2020 \u00e8 quindi il terzo miglior realizzatore di punti della storia della nazionale francese.\nDopo il termine della carriera sportiva \u00e8 divenuto commentatore sportivo, inizialmente per la catena BeIn Sports e, dal 2019, per France TV."}
{"id": "1363958", "revid": "767487", "url": "https://it.wikipedia.org/wiki?curid=1363958", "title": "Vyl'gort", "text": "Vyl'gort (in lingua russa \u0412\u044b\u043b\u044c\u0433\u043e\u0440\u0442) \u00e8 una citt\u00e0 di 10.200 abitanti situata in Russia, nella Repubblica dei Komi."}
{"id": "1363959", "revid": "194577", "url": "https://it.wikipedia.org/wiki?curid=1363959", "title": "Vil'gort", "text": ""}
{"id": "1363962", "revid": "110157", "url": "https://it.wikipedia.org/wiki?curid=1363962", "title": "\u017de\u0161art", "text": "\u017de\u0161art (in lingua russa \u0416\u0435\u0448\u0430\u0440\u0442) \u00e8 una citt\u00e0 di 9.800 abitanti situata in Russia, nella Repubblica dei Komi."}
{"id": "1363964", "revid": "767487", "url": "https://it.wikipedia.org/wiki?curid=1363964", "title": "Krasnozatonskij", "text": "Krasnozatonskij (in lingua russa \u041a\u0440\u0430\u0441\u043d\u043e\u0437\u0430\u0442\u043e\u043d\u0441\u043a\u0438\u0439) \u00e8 una citt\u00e0 di 8.500 abitanti situata in Russia, nella Repubblica dei Komi."}
{"id": "1363965", "revid": "94902", "url": "https://it.wikipedia.org/wiki?curid=1363965", "title": "Pucker maculare", "text": ""}
{"id": "1363968", "revid": "1305772", "url": "https://it.wikipedia.org/wiki?curid=1363968", "title": "Vodnyj", "text": "Vodnyj (in lingua russa \u0412\u043e\u0434\u043d\u044b\u0439) \u00e8 una citt\u00e0 di 6.700 abitanti situata in Russia, nella Repubblica dei Komi."}
{"id": "1363970", "revid": "1305772", "url": "https://it.wikipedia.org/wiki?curid=1363970", "title": "Ob'ja\u010devo", "text": "Ob'ja\u010devo (in lingua russa \u041e\u0431\u044a\u044f\u0447\u0435\u0432\u043e) \u00e8 una citt\u00e0 di 5.800 abitanti situata in Russia, nella Repubblica dei Komi."}
{"id": "1363973", "revid": "767487", "url": "https://it.wikipedia.org/wiki?curid=1363973", "title": "Ust'-Kulom", "text": "Ust'-Kulom (in lingua russa \u0423\u0441\u0442\u044c-\u041a\u0443\u043b\u043e\u043c) \u00e8 una citt\u00e0 di 5.500 abitanti situata in Russia, nella Repubblica dei Komi."}
{"id": "1363977", "revid": "110157", "url": "https://it.wikipedia.org/wiki?curid=1363977", "title": "Ust'-Cil'ma", "text": "Ust'-Cil'ma (in lingua russa \u0423\u0441\u0442\u044c-\u0426\u0438\u043b\u044c\u043c\u0430) \u00e8 una citt\u00e0 di 5.100 abitanti situata in Russia, nella Repubblica dei Komi.\nTrasporto.\nAereo.\nLa citt\u00e0 dispone di un aeroporto con voli di linea stagionali effettuati dalla compagnia aerea russa UTair verso il capoluogo Syktyvkar."}
{"id": "1363979", "revid": "194577", "url": "https://it.wikipedia.org/wiki?curid=1363979", "title": "Ust'-Cilma", "text": ""}
{"id": "1363980", "revid": "729019", "url": "https://it.wikipedia.org/wiki?curid=1363980", "title": "Julien Laharrague", "text": "Biografia.\nJulien fa il suo debutto con la Nazionale francese nel 2005 nel Sei Nazioni. La sua prima partita con la nazionale \u00e8 contro il Galles il 26 febbraio 2005, e ha giocato anche le seguenti due partite. Nel 2007 fu scartato da Bernard Laporte dal XV titolare."}
{"id": "1363993", "revid": "729019", "url": "https://it.wikipedia.org/wiki?curid=1363993", "title": "Donncha O'Callaghan", "text": "Biografia.\nDopo avere fatto parte della nazionale irlandese U-19 che vinse la Coppa del Mondo di categoria nel 1998, insieme a giocatori quali Brian O'Driscoll e Paddy Wallace, O'Callaghan si un\u00ec al Munster per disputare l\"'All-Ireland League\". Fresco vincitore della Celtic League 2002-03, debutt\u00f2 con la nazionale irlandese il 22 marzo 2003 durante la partita del Sei Nazioni contro il vinta 25-24 al Millennium Stadium. In seguito venne selezionato per disputare la .\nDopo la vittoria della Celtic Cup nel 2005, O'Callaghan e il Munster ottennero il loro primo successo europeo vincendo la Heineken Cup 2005-06 dopo avere sconfitto in finale il Biarritz 23-19. Nel 2007 partecip\u00f2 alla sua seconda Coppa del Mondo, e l'anno dopo vinse nuovamente la Heineken Cup sconfiggendo stavolta il Tolosa 16-13. Donncha O'Callaghan fece parte anche della squadra che vinse la Celtic League 2008-09 e della nazionale irlandese che realizz\u00f2 il suo secondo Grande Slam, a distanza di 61 anni dal primo, trionfando al Sei Nazioni 2009.\nDopo avere ulteriormente prolungato il suo contratto con il Munster, nel 2011 O'Callaghan vinse la sua terza Celtic League; lo stesso anno partecip\u00f2 anche all'edizione della Coppa del Mondo svoltasi in Nuova Zelanda. In seguito prolung\u00f2 ulteriormente il suo contratto con il Munster fino al giugno 2016. Il 15 febbraio 2014, entrando dalla panchina durante la partita del Pro12 contro le Zebre, O'Callaghan collezion\u00f2 241 presenze con il suo club superando il precedente record appartenente a Ronan O'Gara.\nL'ultima partita disputata da O'Callaghan da internazionale risale al pareggio 13-13 contro la in occasione del Sei Nazioni 2013. Sempre a livello internazionale, il seconda linea irlandese collezion\u00f2 anche tre presenze con i British and Irish Lions durante il loro tour del 2005 giocando contro l' e negli ultimi due \"test match\" contro gli \"All Blacks\", alle quali si aggiunse un'altra presenza collezionata partecipando al primo \"test match\" contro gli \"Springboks\" perso 26-21 in occasione del tour in Sudafrica."}
{"id": "1363994", "revid": "66387", "url": "https://it.wikipedia.org/wiki?curid=1363994", "title": "Coordinate Euleriane e Lagrangiane", "text": ""}
{"id": "1363996", "revid": "767487", "url": "https://it.wikipedia.org/wiki?curid=1363996", "title": "Manifattura di Beauvais", "text": "La manifattura di Beauvais nella citt\u00e0 di Beauvais in Francia fu un importante laboratorio di tessitura di arazzi, secondo solamente alla manifattura dei Gobelins di Parigi. Nacque sotto la direzione generale di Jean-Baptiste Colbert, ministro della finanze di Luigi XIV, nel 1664.\nA differenza di quella dei Gobelins quella di Beauvais rimase sempre un'impresa privata specializzata nella tessitura con telai a basso liccio, anche se posta sotto la protezione reale. \nStoria.\nFondata da Louis Hinard, nativo di Beauvais produceva arazzi a tema floreale chiamati \"verdures\" e paesaggi, quando venne arrestato per debiti nel 1684 gli subentr\u00f2, con miglior successo, Philippe Behagle, mercante-tappezziere di Oudenaarde. Sotto la sua gestione la manifattura produsse cicli famosi: \"Conquista del re\", gli \"Atti degli Apostoli\" su cartoni di Raffaello ora nella cattedrale di Beauvais, gli arazzi \"Teniers\" su cartoni di David Teniers che continuarono a venir riprodotti fino al XVIII secolo. Nel 1711 pass\u00f2 ai fratelli Filleul, ma fu solo nel 1726 con l'arrivo di Jean-Baptiste Oudry, ispettore dei lavori della manifattura dei Gobelins, che la produzione di Beauvais fu riorganizzata e cominci\u00f2 ad essere commissionata anche dall'estero, grazie anche all'apertura di nuove esposizioni a Lipsia e a Ratisbona oltre quella storica di Parigi. Nel 1775, alla sua morte, cominci\u00f2 un periodo di stagnazione, con la ripetizione dei vecchi disegni, a cui segu\u00ec il declino. Allo scoppio della Rivoluzione francese i laboratori erano chiusi. Durante la Seconda guerra mondiale la citt\u00e0 fu pesantemente bombardata e i laboratori distrutti nel giugno del 1940, il materiale recuperato venne trasferito nella manifattura dei Gobelins.\nGalerie nationale de la tapisserie de Beauvais.\nLa tradizione storica degli arazzi di Beauvais \u00e8 documentata dalla \"Galerie nationale de la tapisserie de Beauvais\", che ospita arazzi e mobili della collezione del Mobilier National francese oltre a esposizioni temporanee.\nEdificata su progetto (1969) dell'architetto Andr\u00e9 Hermant (1908-1978) \u00e8 aperta al pubblico dal 1976."}
{"id": "1363999", "revid": "1305887", "url": "https://it.wikipedia.org/wiki?curid=1363999", "title": "Episodi di Eyeshield 21", "text": "Questo \u00e8 l'elenco degli episodi di \"Eyeshield 21\", l'anime giapponese basato sul football americano. In patria \u00e8 andato in onda la prima volta il 6 aprile 2005, trasmesso con successo poi anche negli USA. La serie \u00e8 poi terminata in Giappone il 19 marzo 2008. Sono stati realizzati 145 episodi e due OAV.\nLa serie animata, a differenza della versione cartacea, non \u00e8 ancora giunta in Italia, per questo si ha a disposizione solo il titolo giapponese degli episodi con la relativa traduzione.\nOriginal anime video.\nI due OAV sono stati proiettati durante le Jump Festa del dicembre 2004 e 2005, l'annuale esposizione giapponese sugli anime e i manga della Sh\u016beisha e di Shonen Jump."}
{"id": "1364001", "revid": "287204", "url": "https://it.wikipedia.org/wiki?curid=1364001", "title": "Kenneth Craik", "text": "Precursore delle teorie cibernetiche e computazionali della mente. Ipotizz\u00f2 che la mente umana fosse assimilabile a servomeccanismi autonomi e basati su autoregolazione e \"feedback\". Nella seconda guerra mondiale studi\u00f2 il comportamento dei soldati dell'esercito del Regno Unito, in particolar modo studi\u00f2 il comportamento dell'artiglieria e della contraerea. Fu allievo di Bartlett a Cambridge."}
{"id": "1364003", "revid": "729019", "url": "https://it.wikipedia.org/wiki?curid=1364003", "title": "Nicolas Brusque", "text": "Biografia.\nNato e cresciuto a Pau (Aquitania), Brusque esord\u00ec in campionato con il Section Paloise, club con il quale vinse una Coppa di Francia e una Challenge Cup, Brusque esord\u00ec in Nazionale nel 1997 in Coppa Latina, contro la ; tuttavia, dopo l'esordio non disput\u00f2 pi\u00f9 incontri internazionali per pi\u00f9 di quattro anni.\nPassato al Biarritz nel 2001, con tale club ha vinto 3 titoli di campione francese.\nFu convocato di nuovo in Nazionale in occasione del Sei Nazioni 2002, competizione disputata anche nel e , riportando la vittoria in tutte e tre le occasioni, le prime due con il Grande Slam.\nPrese, inoltre, parte alla in Australia, giungendo al quarto posto finale con la .\nRitiratosi nel 2010, ha da allora intrapreso l'attivit\u00e0 di immobiliarista a Biarritz"}
{"id": "1364004", "revid": "438678", "url": "https://it.wikipedia.org/wiki?curid=1364004", "title": "San Pantaleo (Dolianova)", "text": ""}
{"id": "1364006", "revid": "438678", "url": "https://it.wikipedia.org/wiki?curid=1364006", "title": "Sicci San Biagio", "text": ""}
{"id": "1364007", "revid": "11310661", "url": "https://it.wikipedia.org/wiki?curid=1364007", "title": "Comunit\u00e0 Venetopontine", "text": ""}
{"id": "1364008", "revid": "33689", "url": "https://it.wikipedia.org/wiki?curid=1364008", "title": "Marcellino (console 275)", "text": "Fu console nel 275, insieme all'imperatore Aureliano.\nPotrebbe essere identificato con il \"praefectus Mesopotamiae rectorque Orientis\" (\"prefetto della Mesopotamia e rettore dell'Oriente\"); in tal caso \u00e8 possibile che si sia schierato dalla parte di Aureliano in occasione della ribellione a Palmira nel 273 e che Aureliano l'abbia poi ricompensato con il consolato. Alternativamente potrebbe essere identificabile con Aurelio Marcellino, \"dux ducenarius\" d'Italia nel 265."}
{"id": "1364009", "revid": "344503", "url": "https://it.wikipedia.org/wiki?curid=1364009", "title": "Barry Alexander Brown", "text": "Biografia.\nHa montato molti film diretti da Spike Lee, come \"Aule turbolente\", \"Fa' la cosa giusta\" e \"Malcolm X\". Come regista ha diretto cinque film. Ha ricevuto una nomination agli Oscar nel 1980, per il documentario \"The War at Home\"."}
{"id": "1364010", "revid": "729019", "url": "https://it.wikipedia.org/wiki?curid=1364010", "title": "Carlos Nieto", "text": "Biografia.\nCarlos nasce a La Plata, in Argentina.\nNei primi anni duemila arriva in Italia al , disputando quattro stagioni di Super 10 con il club parmigiano. Nel 2004 passa al , per due stagioni, prima di essere ingaggiato dal in English Premiership. Rimane a Gloucester fino al 2009, collezionando 41 presenze.\nNel 2009 passa ai di Londra, militandovi per quattro stagioni e vincendo l'English Premiership 2010-2011; al termine della stagione sportiva 2012-13 annuncia il ritiro dal rugby giocato.\nCarriera internazionale.\nIl 7 aprile 2002, a Roma, fa il suo esordio internazionale con la maglia dell' nel \"match\" contro l', valido per il Sei Nazioni 2002; successivamente, prende parte ad altri Sei Nazioni: nel 2006, 2007, 2008 e 2009, senza per\u00f2 essere selezionato per la Coppa del Mondo."}
{"id": "1364011", "revid": "732240", "url": "https://it.wikipedia.org/wiki?curid=1364011", "title": "Stati del Golfo", "text": ""}
{"id": "1364019", "revid": "842", "url": "https://it.wikipedia.org/wiki?curid=1364019", "title": "Knapsack problem", "text": ""}
{"id": "1364020", "revid": "599013", "url": "https://it.wikipedia.org/wiki?curid=1364020", "title": "Chris Wyatt", "text": ""}
{"id": "1364028", "revid": "599013", "url": "https://it.wikipedia.org/wiki?curid=1364028", "title": "John Eales", "text": "Biografia.\nTerzo di sei fratelli (ha tre sorelle maggiori ed \u00e8 il primo maschio), John Eales fu studente alla scuola superiore cattolica Marist Brothers di Ashgrove, ed ebbe le sue prime esperienze di rugby di club presso il Brothers Old Boys di Brisbane.\nNel 1990 entr\u00f2 a far parte della selezione provinciale del Queensland, e l'anno successivo esord\u00ec negli \"Wallabies\", in occasione di un 61-3 al a Brisbane; pochi mesi dopo fu selezionato per la , nel corso della quale disput\u00f2 6 incontri, compresa la finale vinta contro l' a Twickenham che diede all' la sua prima coppa del mondo.\nQuattro anni dopo fu presente alla in Sudafrica, dove l' giunse fino ai quarti di finale e, nel 1996, entr\u00f2 nella \"franchise\" professionistica del Queensland in Super Rugby, i Reds, e divenne capitano della Nazionale.\nDa capitano guid\u00f2 l' in quattro \"tour\" di fine anno tra il 1996 e il 2000, nonch\u00e9 alla , la sua terza consecutiva.\nIn tale edizione della competizione, ospitata dal Galles e disputatasi tra Regno Unito, Irlanda e Francia, Eales disput\u00f2 5 incontri inclusa la finale di Cardiff vinta contro la , grazie alla quale il giocatore divenne uno dei pochi a fregiarsi del titolo di campione del mondo per pi\u00f9 di una volta.\nDisput\u00f2 il suo ultimo incontro internazionale contro la il 1\u00ba settembre 2001 nel corso del Tri Nations, il secondo consecutivo vinto dagli \"Wallabies\" dopo quello del 2000.\nTale incontro coincise anche con la fine della sua carriera agonistica: al termine del Super 12 2001, infatti, Eales aveva annunciato il termine della sua attivit\u00e0 sportiva dopo il Tri Nations; per l'ultimo incontro furono presenti a Sydney 91.000 spettatori, ai quali, dopo il \"match\", si rivolse dicendo: \u00abHo avuto una grande carriera, ma so che \u00e8 tempo di dire basta. \u00c8 per me un momento emozionante, ma anche un bel modo di uscire di scena\u00bb.\nVanta anche un invito da parte dei Barbarians, nel 1994, per un incontro con i corrispettivi Barbarian francesi.\nDopo la fine della carriera agonistica ha intrapreso la carriera imprenditoriale nel campo delle risorse umane; fondatore di un gruppo di consulenza per la ricerca e l'orientamento del personale, Mettle Group (oggi Chandler Macleod), ha anche collaborato per la Qantas e il gruppo finanziario australiano BT; per quanto attiene alle attivit\u00e0 legate allo sport \u00e8 stato \"testimonial\" della VISA durante le Coppe del mondo 2003 e 2007.\nDurante le Olimpiadi 2004 ad Atene Eales svolse il ruolo di ufficiale di collegamento tra gli atleti della squadra olimpica australiana e la stampa, svolgendo anche compiti di consulente e motivatore.\nNel 2003 fu ammesso nello Sport Australia Hall of Fame, nel 2005 nell'International Rugby Hall of Fame e, due anni dopo, in quella dell'International Rugby Board (oggi World Rugby Hall of Fame).\nDopo la seconda vittoria in Coppa del mondo fu insignito dell'onorificenza dell'Ordine dell'Australia (1999)."}
{"id": "1364029", "revid": "44876", "url": "https://it.wikipedia.org/wiki?curid=1364029", "title": "Unione Sportiva Darfo Boario", "text": "L'Unione Sportiva Darfo Boario S.S.D. s.r.l. (anche conosciuta semplicemente come Darfo Boario o Darfo) \u00e8 una societ\u00e0 calcistica italiana con sede nella citt\u00e0 di Darfo Boario Terme, in provincia di Brescia.\nMilita in Eccellenza, quinta serie del campionato italiano di calcio.\nFondata nel 1937, ha al suo attivo diverse stagioni in Serie D, senza per\u00f2 essere mai riuscita ad ottenere la promozione tra i professionisti.\nStoria.\nIl club venne fondato nel 1937 quando si decise di creare una squadra per permettere il gioco del \"fobal\" (nome del calcio in dialetto camuno) anche nella valle alpina.\nInizialmente la squadra, che giocava nel prato davanti alla fabbrica dell'ILVA (azienda che forn\u00ec anche le prime divise), partecip\u00f2 solamente a tornei o a campionati locali e fu solo tra il finire degli anni settanta e l'inizio degli anni ottanta (quando venne anche inaugurato il \"Comunale\") che comp\u00ec il salto di qualit\u00e0 col passaggio dalla Promozione alla Serie D.\nRetrocessa nel 1999 in Eccellenza, riusc\u00ec dopo alcuni campionati a risalire in Serie D.\nIl 30 maggio 2010, perdendo la finale play-off contro il Renate (0-2), il Darfo Boario ha abbandonato il sogno di una promozione tra i professionisti della LegaPro 2. Rimane comunque questo il punto pi\u00f9 alto mai raggiunto dalla societ\u00e0 neroverde.\nIl 27 maggio 2012 retrocede al termine dei play-out col Carpenedolo (1-2 e 1-1 i risultati). Il 1\u00ba agosto 2012, con la pubblicazione della classifica di merito da parte della LND, viene per\u00f2 riammessa in Serie D. Retrocede l'anno successivo.\nNella stagione 2014-15 ottiene un secondo posto nel proprio girone, a 9 lunghezze dalla Grumellese promossa, qualificandosi ai play-off nazionali. In semifinale incontra la Liventina Gorghense, perdendo la partita d'andata 1-0. Nella partita di ritorno, pur avendo recuperato la rete di svantaggio, perde ai calci di rigore venendo eliminato.\nNella stagione successiva vince il Girone C del Campionato di Eccellenza, ottenendo la promozione di diritto in Serie D.\nDopo due anni di assenza, dalla stagione 2016-2017 partecipa al girone B del campionato di Serie D, ottenendo un settimo posto. Nella stagione 2017-2018 ottiene un quinto posto, partecipando ai play off e giungendo fino alla finale, persa contro la . Dopo tre stagioni di permanenza in Serie D, al termine della stagione 2018-2019 retrocede nuovamente in Eccellenza perdendo il play out contro l'Ambrosiana.\nColori e Simboli.\nColori.\nI colori sociali neroverdi derivano dalla livrea delle navi che trasportavano il ferro dell'ILVA da Genova all'Isola d'Elba.\nSimboli ufficiali.\nIl simbolo dell'U.S. Darfo consiste in uno scudo sannitico \"tagliato\" (ossia diviso in due parti in maniera trasversale), di colore verde in alto a sinistra e nero in basso a destra. Nella zona verde vi \u00e8 il simbolo civico del comune di Darfo in bianco, mentre in quella nera vi \u00e8 un pallone, simbolo dell'unico sport praticato dal club. In alto, scritti in nero ed evidenziati con uno sfondo bianco e verde, vi sono il nome del club e la data di fondazione.\nStrutture.\nStadio.\nLo stadio dell'U.S. Darfo \u00e8 il \"Comunale\", sito nella frazione di Montecchio, al numero 50 di via Mario Rigamonti. \u00c8 formato da una tribuna centrale coperta, due laterali scoperte, di cui una adibita a settore ospiti e una curva sud. In totale pu\u00f2 ospitare 1.200 persone."}
{"id": "1364030", "revid": "173006", "url": "https://it.wikipedia.org/wiki?curid=1364030", "title": "Difetto (geometria)", "text": "In geometria, il difetto di un vertice di un poliedro \u00e8 la quantit\u00e0 che manca alla somma degli angoli delle facce intorno al vertice per formare un angolo giro. \nSe la somma degli angoli supera l'angolo giro, come succede per molti (non tutti) poliedri non convessi, allora il difetto \u00e8 negativo. Se un poliedro \u00e8 convesso, allora i difetti di tutti i suoi vertici sono positivi.\nIl teorema di Cartesio asserisce che la somma dei difetti dei vertici di un poliedro \u00e8 sempre formula_1.\nIl concetto di difetto si estende alle dimensioni superiori come la quantit\u00e0 di cui la somma degli iperangoli delle iperfacce in un vertice di un politopo ha bisogno per arrivare all'angolo giro.\nEsempi.\nIl calcolo del difetto in un solido platonico \u00e8 semplice. Ad esempio, su ogni vertice del dodecaedro incidono 3 pentagoni regolari. Ciascuno di questi contribuisce con 108\u00b0. Il difetto \u00e8 quindi 360\u00b0 \u2212 (108\u00b0 + 108\u00b0 + 108\u00b0) = 36\u00b0.\nTeorema di Cartesio.\nIl teorema di Cartesio asserisce che la somma dei difetti dei vertici di un poliedro \u00e8 sempre formula_1, cio\u00e8 720\u00b0. Affinch\u00e9 valga questo risultato, non \u00e8 necessario che il poliedro sia convesso. \u00c8 per\u00f2 necessario che sia un ordinario poliedro \"senza buchi\": il suo bordo deve essere omeomorfo ad una sfera (e non a superfici pi\u00f9 complicate, come ad esempio il toro).\nIl teorema di Cartesio pu\u00f2 essere interpretato come un caso particolare del teorema di Gauss-Bonnet, che mette in relazione l'integrale della curvatura gaussiana formula_3 di una superficie formula_4 con la sua caratteristica di Eulero formula_5 tramite la formula\nIn questo contesto, la superficie \u00e8 il bordo del poliedro, la sua curvatura gaussiana nei punti interni delle facce \u00e8 zero perch\u00e9 queste sono piatte, ed \u00e8 zero anche nei punti interni degli spigoli perch\u00e9 \u00e8 possibile con un movimento rigido spostare localmente le due facce adiacenti in modo da giacere sullo stesso piano. Operazione che non \u00e8 invece generalmente possibile ai vertici: in questi vi \u00e8 infatti una curvatura pari proprio al difetto. L'integrale della curvatura in questo caso si riduce quindi ad una somma di difetti, e notando che la sfera ha formula_7 si ottiene proprio che la somma dei difetti \u00e8 formula_1.\nDifetto di poliedri non convessi.\nUn poliedro convesso ha difetti ovunque positivi. L'asserzione opposta \u00e8 per\u00f2 falsa: un poliedro con difetti ovunque positivi non \u00e8 necessariamente convesso. Ad esempio, nelle figura accanto: la figura superiore (ottenuta posizionando una piramide quadrata sopra un cubo) \u00e8 convessa ed ha quindi difetti tutti positivi. La figura inferiore non \u00e8 convessa, ma l'unico vertice non convesso ha lo stesso difetto del vertice della piramide presente nella figura superiore."}
{"id": "1364031", "revid": "2014155", "url": "https://it.wikipedia.org/wiki?curid=1364031", "title": "Luigi Filippo II di Borbone-Orl\u00e9ans", "text": "Padre del futuro re dei Francesi Luigi Filippo, con lui il termine \"orleanista\" ha incominciato a essere utilizzato per definire un atteggiamento sociale e politico legato a un'idea di monarchia costituzionale.\nIl suo voto non fu decisivo per la condanna a morte di Luigi XVI, anche se espresso al momento di una situazione di parit\u00e0 (Luigi Filippo fu l'ultimo dei ventiquattro votanti in un giorno, facendo pendere per la massima pena), perch\u00e9 nelle votazioni successive \u201cla condanna a morte ottenne una maggioranza sufficiente il 17 gennaio 1793, con 387 voti favorevoli e 334 contrari. Raggiunto l'accordo sulla pena, restava da deciderne l'eventuale rinvio, bocciato il 19 gennaio con 383 voti contro 310.\u201d\nBiografia.\nInfanzia ed educazione.\nLuigi Filippo era figlio di Luigi Filippo d'Orl\u00e9ans, duca di Chartres e di Luisa Enrichetta di Borbone.\nAttraverso suo padre, Filippo era un membro della casata d'Orl\u00e9ans, un ramo cadetto della famiglia reale francese. Sua madre invece apparteneva alla dinastia dei Borbone-Conti, anch'essi imparentati con i Re di Francia. Nacque al castello di Saint-Cloud. Sua sorella maggiore, nata nel 1745, era morta quando aveva appena sei mesi. I suoi genitori ebbero un'altra figlia, Batilde. Entrambi i bambini, quando ancora erano molto piccoli, ricevettero un moderno trattamento di cura preventiva del vaiolo, che aveva gi\u00e0 mietuto diverse vittime illustri: l'operazione di inoculazione del vaiolo per questo scopo venne condotta sui suoi figli dal medico svizzero Th\u00e9odore Tronchin. Questa iniziativa, presa nel 1756, ebbe un forte assenso da parte di tutta la corte e contribuir\u00e0 fortemente alla diffusione di questa forma di protezione.\nLuigi Filippo ebbe dapprima il titolo di \"Duca di Montpensier\" sino alla morte del nonno nel 1752, per poi divenire \"Duca di Chartres\". Durante i primi anni, fu educato privatamente da \u00c9tienne Laur\u00e9ault de Foncemagne.\nMatrimonio.\nIl padre di Luigi Filippo era intenzionato a fornire a suo figlio l'opportunit\u00e0 di condurre un matrimonio d'interesse che potesse far riguadagnare grande prestigio anche a tutta la sua casata e per questo incominci\u00f2 a progettare di proporgli in moglie la principessa Maria Cunegonda di Sassonia, figlia di Augusto III di Sassonia, re di Polonia, ma a questo progetto si oppose fermamente Luigi XV, poich\u00e9 il giovane duca di Chartres non era un \"Fils de France\" e aveva un grado di nobilt\u00e0 troppo inferiore per pretendere di sposare una principessa di sangue della casata reale di Sassonia.\nMentre questi argomenti erano ancora frutto di dibattiti a corte, mor\u00ec il giovane principe di Lamballe, erede della fortuna dei figli illegittimi di Luigi XIV. Questi aveva una sorella di appena quindici anni. Nel 1769, dunque, Luigi Filippo spos\u00f2 Luisa Maria Adelaide di Borbone, \"Mademoiselle de Penthi\u00e8vre\", figlia del duca di Penthievre, ammiraglio di Francia e uno degli uomini pi\u00f9 ricchi del paese. Con la sicurezza di aver sposato una ricca ereditiera, Luigi Filippo fu in grado di giocare un ruolo importante a livello politico e sociale a corte, al pari di quello avuto a suo tempo dal suo bisnonno Filippo II di Borbone-Orl\u00e9ans, che fu reggente di Francia all'epoca della minore et\u00e0 di Luigi XV. Di questo fruttuoso matrimonio si occup\u00f2 all'epoca l'abate de Breteuil, che medi\u00f2 tra le due famiglie perch\u00e9 questa unione potesse svolgersi nella maniera migliore possibile e vantaggiosa per entrambe le casate. Il matrimonio ebbe luogo a Versailles il 5 aprile 1769 e la dote fu probabilmente una delle pi\u00f9 grandi mai viste sino ad allora: il suo valore si aggirava attorno ai 6 milioni di \"livres\", di cui 3.865.000 \"livres\" vennero consegnate sul posto, mentre venne garantito un reddito annuo di 245.000 \"livres\". Il duca d'Orl\u00e9ans, dal canto suo, dot\u00f2 il figlio di una rendita annua di 400.000 \"livres\".\nCome Duca di Chartres, Luigi Filippo si oppose ai programmi di Ren\u00e9 Nicolas de Maupeou nel 1771, che sostenne con successo gli interessi regi in un confronto con il Parlamento di Parigi: venne esiliato nella sua residenza estiva di Villers-C\u00f4tterets (Aisne). Quando Luigi XVI sal\u00ec al trono nel 1774, Luigi Filippo era ancora inviso alla corte perch\u00e9 sospettato di sentimenti anti-realisti; Maria Antonietta lo odiava perch\u00e9 in lui vedeva un traditore, un ipocrita e un egoista e lui, a sua volta, la disprezzava per le spese pazze a corte e per il carattere frivolo.\nContrastata carriera militare.\nLuigi Filippo, al momento del suo matrimonio, ottenne dal suocero la promessa che un giorno gli avrebbe fatto pervenire la carica di Ammiraglio di Francia, ma per questo era necessario che il giovane duca di Chartres intraprendesse perlomeno la carriera di ufficiale di marina. Nel 1772, pertanto, venne imbarcato sulla nave \"Alexander\" con il grado di aspirante guardiamarina. Dopo due campagne militari nel 1775 e nel 1776, venne promosso a tenente generale delle forze navali (contrammiraglio). Nel 1778, quando ripresero le ostilit\u00e0 con la Gran Bretagna, prest\u00f2 servizio nello squadrone del conte Louis Guillouet d'Orvilliers e prese parte attivamente alla battaglia navale di Ouessant combattuta il 27 luglio di quello stesso anno. Per quanto ardore avesse dimostrato nelle operazioni lo stesso duca di Chartres, errori di comunicazione con la nave ammiraglia consentirono alle navi inglesi di liberarsi facilmente degli assalitori e di fuggire, consegnando ai francesi una vittoria di Pirro. Tornato a Parigi, seppur lodato da molti per il coraggio mostrato nelle operazioni, il capitano della nave ammiraglia dichiar\u00f2 che non era possibile addossare al giovane duca la responsabilit\u00e0 della fuga delle navi inglesi in quanto egli aveva agito di proposito in questa maniera per salvare eventualmente la vita al giovane aristocratico. Il giovane duca rimase profondamente offeso da queste parole che, al posto di glorificarlo come eroe, lo facevano invece apparire come un raccomandato e per questo grid\u00f2 a gran voce di un complotto ordito alle sue spalle dal ministro della marina dell'epoca, Antoine de Sartine.\nD'Ouessant s'intromise nella faccenda e si rivolse al re Luigi XVI per persuaderlo che, per quanto persona preziosa e valorosa, Luigi Filippo avrebbe meglio servito la patria nell'esercito di terra. Per questo motivo il duca fu esonerato dal prestare servizio nella marina militare e come compensazione fu nominato colonnello generale degli ussari francesi. Il sovrano era a ogni modo intenzionato a tenere lontano il duca di Chartres da possibili altri malintesi anche nell'esercito e per questo nel 1780 gli neg\u00f2 il permesso di unirsi al corpo di spedizione del generale Rochambeau, che stava partendo alla volta dell'America.\nLiberalismo.\nLuigi Filippo prefer\u00ec a questo punto ritirarsi in una vita fatta di lusso: visit\u00f2 spesso la Gran Bretagna e divenne amico intimo del principe di Galles (futuro Giorgio IV), divenendo un anglomane. Era molto popolare a Parigi, sia per le sue elargizioni ai poveri in tempo di carestia sia per l'aver aperto i giardini della sua residenza al Palais-Royal, il luogo pi\u00f9 corrotto della citt\u00e0, al popolo.\nDal 1771 Luigi Filippo venne nominato Gran Maestro della Gran Loggia di Francia, la loggia massonica fondata nel 1728. Nel 1773 la loggia venne rinominata come Grand'Oriente di Francia e Luigi Filippo venne riconfermato alla sua carica di gran maestro.\nPrima dell'Assembl\u00e9e des notables del 1787 divenne duca di Orl\u00e9ans e mostr\u00f2 le sue idee liberali in un modo audace, facendo sorgere il sospetto che stesse per prepararsi a diventare il primo re costituzionale della Francia con l'intento di spodestare Luigi XVI. In novembre mostr\u00f2 ancora il suo liberalismo nella \"Lit de justice\", che \u00c9tienne de Brienne aveva chiesto al re di presiedere, e fu cos\u00ec di nuovo esiliato a Villers-Cotter\u00eats.\nL'avvicinarsi della convocazione degli Stati Generali rese i suoi amici molto attivi a suo favore e lui stesso favor\u00ec la circolazione del \"pamphlet\" con cui l'abate Siey\u00e8s esprimeva le sue richieste e fu scelto in tre circoscrizioni, dalla nobilt\u00e0 di Parigi, di Villers-Cotter\u00eats e di Cr\u00e9py-en-Valois. Nel Primo Stato dirigeva la minoranza liberale sotto la guida di Adrien Duport e si mise a capo della minoranza di 47 nobili che abbandon\u00f2 il proprio Stato (giugno del 1789) per entrare nel Terzo Stato.\n\"Palais-Royal\".\nDopo il suo secondo matrimonio morganatico con madame de Montesson, il padre del duca d'Orl\u00e9ans aveva smesso di abitare al Palais-Royal e dal 1776 decise di donarlo personalmente a suo figlio Luigi Filippo II, abbandonando completamente la propriet\u00e0 dal 1780. Da subito Luigi Filippo, nel giugno del 1781, s'impegn\u00f2 per un attento restauro e rifacimento dell'intero palazzo, in particolare del teatro della sua corte che si trovava presso l'attuale \"rue de Valois\", affidandone il progetto a Victor Louis (\u00e8 questo il salone attuale della Com\u00e9die-Fran\u00e7aise) e ne approfitt\u00f2 per realizzare una vasta operazione immobiliare presso i giardini del palazzo: egli fece infatti edificare degli immobili di carattere uniforme assieme a delle gallerie dove potessero trovare spazio botteghe, negozi, caff\u00e8 e ristoranti. Rinomin\u00f2 le vie attorno all'area con i titoli concessi ai suoi tre figli maschi: Valois, Montpensier e Beaujolais.\nQuesta operazione fu all'epoca vivacemente criticata, che privava i parigini di uno dei loro passeggi pi\u00f9 comodi e preferiti, e anche a causa del lusso e della lascivia ostentati. Luigi XVI comment\u00f2 cos\u00ec l'iniziativa del duca di Chartres: \u00abEbbene, mio cugino! Sembra che abbiate aperto un negozio? Non vi vedremo pi\u00f9 che la domenica?\u00bb. Autentica o semplicemente attribuita, questa frase incominci\u00f2 a fare il giro di Parigi, ispirando decine di epigrammi e canzoni sull'argomento.\nCampagna politica e '\"Orleanismo\".\nIl maggior impatto che il duca d'Orl\u00e9ans lasci\u00f2 alla Rivoluzione francese fu probabilmente il modo con cui diffuse le proprie idee politiche. Uomo di grande ricchezza, impieg\u00f2 i suoi soldi per diffondere le proprie idee liberali nella nazione. Pubblic\u00f2 e fece circolare opuscoli che sostenevano s\u00e9 stesso e le sue idee, mentre le persone del suo \"entourage\", come un moderno \"staff\" politico, inventarono quella forma di pubblicit\u00e0 politica che oggi \u00e8 data per ovvia. Si circond\u00f2 di persone che lo aiutavano nella scrittura e nella diffusione degli opuscoli e di rappresentanti che facevano le sue veci nelle assemblee in ogni parte del paese. Era questo il fenomeno storico definito \"orleanismo\", ovvero una visione che ha inizio con Luigi Filippo II nel concepire la monarchia non pi\u00f9 secondo i canoni dell\"'ancien-r\u00e9gime\", ovvero assolutistica, ma come moderna e costituzionale.\nIl duca assunse nel suo \"entourage\" delle persone, come il marchese Ducrest, la cui famiglia prese la direzione dei servizi di informazione politica del principe. Una volta che questi assunsero il controllo, il suo movimento perse alcune delle sue intenzioni originali: se inizialmente diffondeva le idee del liberalismo antiassolutista, in seguito cominci\u00f2 a considerare le richieste politiche mosse come un modo per ottenere profitti personali e potere politico, cosa che suscitava scarso interesse nel duca, uomo gi\u00e0 ricco. Il movimento, bench\u00e9 alterato rispetto all'inizio, ancora mantenne alcune idee originali dell'Orl\u00e9ans, che divennero per\u00f2 meri paraventi quando ogni controllo pass\u00f2 dalle sue mani a quelle dei suoi collaboratori.\nL'impatto politico dell'Orl\u00e9ans ha per sempre cambiato il punto di vista della societ\u00e0 sul governo e sulle elezioni. Oggi quasi tutti i politici in paesi a regime democratico impiegano tempo e fondi per svolgere una campagna politica come quella di Filippo d'Orl\u00e9ans: nell'odierno mondo politico, la maggior parte delle campagne richiedono una notevole copertura finanziaria, cos\u00ec come propaganda e pubblicit\u00e0. Bench\u00e9 le sue attivit\u00e0 politiche possano sembrare insignificanti al mondo di oggi, il duca d'Orl\u00e9ans ha avuto un'influenza molto grande sul modo odierno di intendere la politica.\nRivoluzione francese.\nLa parte che ebbe durante l'estate del 1789 \u00e8 uno dei punti pi\u00f9 dibattuti nella storia della rivoluzione francese. La Corte lo accus\u00f2 di essere alla base di ogni sollevazione popolare e vide \"l'oro dell'Orl\u00e9ans\" come la causa del tumulto di Reveillon e della presa della Bastiglia (mentre dall'altra parte, i giacobini l'accusarono, per tutto ci\u00f2 che si oppose a loro, \"l'oro di Pitt il giovane\"). Il suo odio per Maria Antonietta, lo sfavore della corte e il suo liberalismo (accanto alla sua amicizia con Duport e Choderlos de Laclos), tutto sembra indicare verso una qualche sua partecipazione ai fatti.\nLa cortigiana scozzese Grace Elliott, una delle amanti di Luigi Filippo, testimonia che, ai tempi del tumulto del 12 luglio, egli era a pesca e che fu trattato molto rudemente dal sovrano il giorno dopo, quando and\u00f2 a offrirgli i propri servigi e che sarebbe stato cos\u00ec disgustato dall'accusa di essere un pretendente alla corona, che avrebbe espresso il desiderio di andarsene negli Stati Uniti (cosa che non fece perch\u00e9 l'altra sua amante, la contessa di Buffon, non si era dichiarata disposta a seguirlo). Fu poi ingiustamente accusato di aver provocato la marcia delle donne su Versailles il 5 ottobre. Il marchese di la Fayette, apparentemente geloso della popolarit\u00e0 del duca, persuase il re a mandare l'Orl\u00e9ans in Gran Bretagna in missione diplomatica, cos\u00ec da tenerlo lontano dagli eventi di Parigi, e l\u00ec rimase dall'ottobre del 1789 sino al luglio del 1790.\nTornato in Francia, inizialmente volle mantenersi distante dalle questioni politiche, nonostante il suo entourage esercitasse forti pressioni per richiedere un cambiamento della dinastia al governo in suo favore. La popolarit\u00e0 del principe, a ogni modo, in questo preciso momento storico era nel suo punto pi\u00f9 basso e i suoi sostenitori alla Costituente erano pochi. Il 7 luglio prese posto nell'Assemblea Nazionale Francese (che due giorni dopo sarebbe divenuta Assemblea nazionale costituente) e il 2 ottobre sia lui sia Honor\u00e9 Mirabeau furono dichiarati dall'Assemblea stessa interamente esenti da complicit\u00e0 negli eventi di ottobre.\nMembro del club dei Giacobini sin dalla sua fondazione, Luigi Filippo II fu uno dei membri fondatori del club dei Valois, che si opponeva strenuamente alla monarchia in carica. Dopo la fuga di Luigi XVI e il suo arresto a Varennes, la questione dell'abdicazione del re e dell'organizzazione di una reggenza era ormai all'ordine del giorno e il nome maggiormente in lista era appunto quello del duca di Orl\u00e9ans. Con grande dispiacere di Laclos, che si era fatto promotore di questa soluzione, il duca dichiar\u00f2 solennemente e per iscritto il 28 giugno che egli non avrebbe avuto alcuna intenzione di prendere la reggenza del trono di Francia in caso di abdicazione del sovrano.\nDa \"Citoyen \u00c9galit\u00e9\" alla condanna a morte.\nSuccessivamente prov\u00f2 a tenersi distante dal mondo politico, ma rimaneva sospetto alla corte e soggetto alle pressioni dei suoi partigiani per sostituire Luigi XVI. La sua mancanza di aspirazioni politiche potrebbe essere dimostrata notando che non tent\u00f2 di ottenere alcun rilevante posto politico dopo la fuga a Varennes (nel mese di giugno del 1791): tent\u00f2 per l'ultima volta di riconciliarsi con la Corte nel mese di gennaio del 1792, ma fu sdegnosamente respinto e cos\u00ec egli stesso decise di non porgere pi\u00f9 alcun aiuto al cugino e sovrano. Nell'estate del 1792 fu presente per un breve periodo con l'Armata del nord, insieme con i suoi due figli, il futuro re e il duca di Montpensier, ma torn\u00f2 a Parigi prima dell'insurrezione del 10 agosto.\nDurante la Repubblica rischi\u00f2 la vita aiutando e salvando esuli - in particolare salv\u00f2 la vita a Louis Ren\u00e9 Quentin de Richebourg de Champcenetz, governatore del Palazzo delle Tuileries, che era stato un suo nemico personale, su richiesta della signora Elliott. Nel 1792 accett\u00f2 ufficialmente il nome di \"Citoyen \u00c9galit\u00e9\" (\"Cittadino Eguaglianza\"), suggeritogli da Pierre Louis Manuel, procuratore della citt\u00e0 di Parigi e personaggio particolarmente vicino a Danton, dal momento che tutti i titoli principeschi erano stati aboliti dal governo rivoluzionario. A tal proposito, in una lettera scritta nel 1793 mentre si trovava imprigionato, confess\u00f2 a Jean-Baptiste Lemaire:\nSempre nel medesimo anno, fu scelto come ventesimo e ultimo delegato per Parigi alla Convenzione Nazionale, sedendo tra i cordiglieri, in cui l'unico contributo notevole che diede fu votando al processo contro Luigi XVI, esprimendosi favorevolmente alla condanna a morte del re. La situazione paradossale che si cre\u00f2 su questa sentenza era che i parlamentari si erano espressi con assoluta parit\u00e0 di verdetti sulla sorte di Luigi XVI e mancava unicamente il voto di Luigi Filippo II, il quale cos\u00ec giustific\u00f2 la sua azione: \"Che cosa ho mai fatto a mio cugino? E cosa lui continua a fare a me?\u00bb. Il votare la morte del cugino disgust\u00f2 profondamente Robespierre, il quale disse a tal proposito: \"Egli era l'unico membro dell'Assemblea che avrebbe dovuto fermamente ricusare questa proposta\".\nL'essere ligio al governo repubblicano non gli allontan\u00f2 dal capo sospetti, aumentati dall'amicizia del suo primogenito, il duca di Chartres, con Charles Fran\u00e7ois Dumouriez. Quando le notizie della diserzione di Chartres e di Dumouriez giunsero a Parigi, tutti i Borbone ancora in Francia, compreso il cittadino Filippo \u00c9galit\u00e9, furono arrestati il 5 aprile. Rimase in prigione fino a ottobre, all'inizio del Regime del Terrore. Rinchiuso alla Conciergerie, il 3 ottobre fu processato, condannato a morte e ghigliottinato nel giro di un giorno, mostrando a detta dei testimoni un notevole coraggio. Si confess\u00f2 a un prete giurato, al quale chiese il perdono per aver votato la morte del cugino.\nDiscendenza.\nLuigi Filippo II e Luisa Maria Adelaide di Borbone ebbero in tutto sei figli, di cui cinque giunsero alla maggiore et\u00e0:\nLa coppia si separ\u00f2 ufficialmente nel 1790.\nIl Duca di Montpensier e il Conte di Beaujolais morirono entrambi in giovane et\u00e0, uno nel Regno Unito e l'altro a Malta, entrambi di tubercolosi contratta durante la loro permanenza in prigione nel corso della Rivoluzione francese; il loro fratello, il futuro Luigi Filippo, era fuggito, lasciando la Francia insieme con Dumouriez, causando l'arresto di tutta la sua famiglia per rappresaglia.\nL'istitutrice di questi figli fu anche l'amante segreta di Luigi Filippo, F\u00e9licit\u00e9 Genlis.\nIl Duca di Orl\u00e9ans ebbe molte amanti e diversi figli naturali, di cui i pi\u00f9 conosciuti furono:"}
{"id": "1364035", "revid": "2173911", "url": "https://it.wikipedia.org/wiki?curid=1364035", "title": "Rugby Brescia", "text": "Il Junior Rugby Brescia A.S.D. \u00e8 un club italiano di rugby a 15 fondato nel 1928 nella citt\u00e0 di Brescia, vanta numerose partecipazioni nella massima divisione del campionato italiano di rugby a 15, tra cui la prima edizione.\nLa squadra si laure\u00f2 campione d'Italia nel 1974-75.\nGioca le partite di casa allo Stadio Invernici di Brescia ed utilizza il bianco e il blu come colori sociali.\nStoria.\nLa prima formazione bresciana fu il XV Legione Leonessa d'Italia, squadra della Milizia, che affront\u00f2 in casa il XV milanese che si aggiudic\u00f2 (30-3) l'incontro.\nTocc\u00f2 in seguito al Padova far visita ai bresciani, che non si lasciarono sfuggire l'occasione per vincere il loro primo match. Sulle ali di un entusiasmo che andava dilatandosi in maniera incredibile, la XV Legione accett\u00f2 di buon grado (l'occasione era di quelle da non perdere) l'invito della S.S. Lazio, che proprio contro il Brescia, aveva dato appuntamento ai propri sostenitori, per l'atteso esordio. E mai \"ouverture\" fu pi\u00f9 felice. Davanti ad un massiccio concorso di folla, sui gradoni dello Stadio Nazionale vennero stimate circa ventimila persone, i padroni di casa seppero cogliere il primo successo (17-0) il risultato finale. Ai nostri, e non era poca cosa per quei tempi, bast\u00f2 l'aver visto Roma, l'essere rimasti insieme spensieratamente, maturando un'esperienza tutta da raccontare al rientro a casa. Ovunque venisse proposto il nuovo gioco sapeva raccogliere intorno ai protagonisti con tanto di mutandoni e vistose ginocchiere, adesioni e consensi, tanto che si rese necessaria, dopo la nascita del primo comitato di propaganda (successivamente riconosciuto dal CONI presieduto dal bresciano Augusto Turati che era anche segretario del partito) la costituzione della FIR un organismo, che il CONI gest\u00ec secondo le direttive del regime. Il primo campionato italiano di rugby inizi\u00f2 domenica 12 febbraio 1929. Sei le squadre partecipanti, divise in due gironi. Girone A: Ambrosiana Milano, XV* Legione Leonessa d'Italia (Brescia), Michelin Torino; Girone B: Lazio, Bologna Sportiva, e Leoni di San Marco di Padova. Dopo i littoriali dello sport riservati ai G.U.F. e datati 1932, ai successivi campionati della G.I.L. (Giovent\u00f9 Italiana del Littorio) che nel 1937 aveva sostituito l'opera nazionale Balilla, tocc\u00f2 ai diciannovenni, il compito di continuare l'azione intrapresa dai giovani universitari alcuni anni prima. Il grande merito dei dirigenti di allora, fu proprio quello di aver sollecitato l'ingresso del rugby nella schiera delle discipline praticate dalle organizzazioni sportive del Partito nazionale fascista. Fin dal primo campionato i comandi federali della G.I.L. mobilitarono tutti i tesserati (indipendentemente dalle discipline praticate) affinch\u00e9 il loro torneo, potesse ottenere quel successo, che era poi quanto pi\u00f9 stava a cuore al partito. Finirono cos\u00ec col mettersi a disposizione dei comandi della G.I.L. un buon numero di atleti: ginnasti, lottatori, pugili, saltatori; di istruttori e di arbitri. La stagione successiva, 13 squadre parteciparono al campionato della G.I.L. L'aumentato numero di tesserati sugger\u00ec l'organizzazione del primo corso per arbitri ed allenatori, ai quali parteciparono i bresciani \"Ferruccio Migliorati e Franco Spedini. Si tratt\u00f2 di un importante passo avanti, un'operazione che consent\u00ec ai primi praticanti di potersi allenare con criterio, garantendo altres\u00ec una vera e propria osservanza del regolamento a quei giovani esuberanti, che si erano buttati con tanto entusiasmo ed altrettanta dedizione nella nuova avventura. E che si trattasse di una vera e propria avventura lo ricordano i \"reduci\" di quel primo gruppo bresciano che tutti conoscevano come quelli della \"XV Legione Leonessa d'Italia\". Si cominci\u00f2 a giocare in 13; soltanto pi\u00f9 tardi si sarebbe arrivati al rugby a quindici. Nei pochi rimasti a raccontare le imprese di allora, la trasferta con qualsiasi mezzo: in treno, in jeep, oppure in camion stipatissimi, rimane ancora, a tanti anni di distanza, il ricordo pi\u00f9 bello, il momento che pi\u00f9 li rivede riuniti spensierati, giovani, forti e belli come in quel lontano 1930.\nLo scudetto.\nGuidato da Giuseppe Vigasio, dal gallese David Cornwall e dal nazionale Marco Bollesan, allo Stadio Flaminio il Rugby Brescia conquist\u00f2 il primo titolo di campione d'Italia.\nStrutture.\nGli inizi del rugby a Brescia furono al campo militare (Campo Marte) poi il campo di viale Piave e l'antistadio di Mompiano. Dal 1989 furono inaugurati due campi comunali con spogliatoi e gradinate a San Polo, poi intitolati ad Aldo Invernici, figura storica del rugby bresciano e italiano. Sul campo Arici di via Berardo Maggi giocavano le formazioni giovanili."}
{"id": "1364036", "revid": "125841757", "url": "https://it.wikipedia.org/wiki?curid=1364036", "title": "Forcella (Napoli)", "text": "Forcella (\"Furcella\" in napoletano) \u00e8 una zona di Napoli del centro storico, situata tra i quartieri Pendino e San Lorenzo a ridosso di via Duomo e tra Spaccanapoli e il corso Umberto I. \nIl nome del quartiere deriva dal suo caratteristico bivio ad ipsilon (Y) che ricorda le fattezze di una forcella.\nNegli anni addietro questa zona ha giocato un ruolo decisivo nelle logiche di camorra della citt\u00e0. Luigi Giuliano era il boss del clan Giuliano di Forcella.\nIn questi ultimi anni ha contribuito a lanciare un urlo alla non-camorra il prete napoletano don Luigi Merola della vicina Chiesa di San Giorgio Maggiore. Con gran coraggio e diplomazia, dando dimostrazione alla delinquenza locale, alla cittadinanza e soprattutto ai giovani che si deve combattere per un proprio ideale e che non ci si deve mai arrendere anche di fronte a situazioni difficili.\nForcella \u00e8 lo scenario del primo episodio di \"Ieri, oggi, domani\" di Vittorio De Sica, in cui Adelina (Sophia Loren) per evitare la prigione per spaccio di sigarette di contrabbando continua a farsi mettere incinta dal marito (Marcello Mastroianni). Il film si ispir\u00f2 ad un fatto realmente accaduto che fu oggetto di un'interrogazione parlamentare.\nA Forcella sono anche situati il teatro e la pizzeria Trianon. Di fronte al teatro si trova anche l'antichissimo Cippo a Forcella, pietre un tempo facenti parte della porta muraria di Neapolis, da cui l'espressione napoletana \"Sta' cosa s'arricorda 'o Cipp' \u00e0 Furcella\", per dire che \u00e8 una cosa molto vecchia.\nMonumenti e luoghi d'interesse.\nIl murales di \"Gennaro\".\nNel settembre 2015 \u00e8 stato realizzato a Piazza Crocelle ai Mannesi il grande volto di \u201cGennaro\u201d, omaggio al santo Patrono napoletano firmato dall'artista Jorit Agoch. L'opera di street art ha restituito alla citt\u00e0 una versione contemporanea del volto di San Gennaro, ispirata, come lo stesso artista ha dichiarato , ad un amico dello stesso, giovane operaio, scelto per sciogliere la santit\u00e0 del Santo nel corpo del popolo partenopeo. Il tratto di Jorit, ispirato ai modelli caravaggeschi, \u00e8 immediatamente riconoscibile grazie allo studio del ritratto fotografico e dall'incisione del \u201crito pittorico\u201d, sua firma e simbolo di appartenenza alla \u201cHuman Tribe\u201d fondata sul principio assoluto dell'eguaglianza. A seguito del particolare fermento religioso popolare incitato dall\u2019opera, per la prima volta nella storia dell'arte urbana, l\u2019opera ha ricevuto una benedizione dal parroco della Chiesa di San Giorgio Maggiore. Il progetto \u00e8 stato curato da INWARD Osservatorio sulla Creativit\u00e0 Urbana e da Stefano Maria Capocelli, con il patrocinio della Eccellentissima Deputazione della Real Cappella del tesoro di San Gennaro e del Museo del Tesoro di San Gennaro, e con il supporto tecnico del Comune di Napoli."}
{"id": "1364037", "revid": "339392", "url": "https://it.wikipedia.org/wiki?curid=1364037", "title": "Kus\u0101na", "text": ""}
{"id": "1364038", "revid": "1372005", "url": "https://it.wikipedia.org/wiki?curid=1364038", "title": "Karl B\u00fchler", "text": "Sotto la guida di K\u00fclpe studi\u00f2 alla scuola di W\u00fcrzburg, in Germania e nel 1938 insegn\u00f2 all'Universit\u00e0 di Vienna. A causa delle persecuzioni razziali contro la moglie di origine ebraica, dovette fuggire e stabilirsi negli Stati Uniti. I suoi contributi verteranno sulla Gestalt, sullo sviluppo mentale, studiato come orientamento gestaltista ed evoluzionista. Ma il suo contributo che lo rese celebre fu lo studio del linguaggio, ed in particolare della semiotica, che lo porter\u00e0 a formulare l'ipotesi del \"modello strumentale\": il linguaggio \u00e8 visto come uno strumento dotato di espressione, rappresentazione e appello."}
{"id": "1364041", "revid": "729019", "url": "https://it.wikipedia.org/wiki?curid=1364041", "title": "Victor Matfield", "text": "Al 2015 \u00e8, con 127 incontri internazionali, il \"recordman\" di presenze per il suo Paese.\nBiografia.\nMatfield inizi\u00f2 la pratica sportiva giovanissimo: gi\u00e0 alle elementari era capitano della rappresentativa rugbistica Under-7 della sua scuola, e in seguito si distinse anche nel cricket.\nA 19 anni entr\u00f2 all'Universit\u00e0 di Pretoria, della cui squadra di rugby fu rappresentante; nel 1999 esord\u00ec nel rugby di club in Currie Cup nelle file dei e nello stesso anno nella franchigia dei , oggi Lions, in Super Rugby contro gli australiani .\nNel 2001 esord\u00ec per gli \"Springbok\" a Port Elizabeth in un \"test match\" contro l' e successivamente disput\u00f2 il primo dei suoi 10 Tri Nations consecutivi a tutto il 2010, vincendo l'edizione del 2004.\nNel 2003 prese parte alla Coppa del Mondo in Australia; le prestazioni del biennio successivo (tra cui la citata vittoria nel Tri Nations 2004) valsero a Matfield l'inserimento nella rosa dei candidati al premio di giocatore dell'anno dell'International Rugby Board.\nVice-capitano alla in Francia, fu presente in tutti i sette incontri del torneo, risoltisi in altrettante vittorie culminate con la finale di Parigi in cui il prevalse 15-6 sull' e si aggiudic\u00f2 la Coppa.\nIl 2007 fu anche l'anno in cui Matfield vinse il suo primo titolo di club da professionista, il Super 14 con i .\nDopo la Coppa del Mondo Matfield si trasfer\u00ec in Francia al ; dopo solo una stagione, tuttavia, Matfield chiese di essere liberato dal suo contratto per via del gioco troppo violento che, a suo dire, si pratica in Francia; tornato in patria firm\u00f2 un biennale con i Bulls con i quali vinse ulteriori due titoli di Super Rugby, nel 2009 e 2010.\nIl 13 novembre 2010, nel \"test match\" di Cardiff contro il , Matfield divenne il giocatore con il maggior numero di presenze per gli \"Springbok\" superando, con 103 presenze, il precedente record di Percy Montgomery.\nSotto contratto per i Bulls fino a tutto il 2011, Matfield manifest\u00f2 l'intenzione di voler chiudere la carriera agonistica al termine dell'impegno con il club di Pretoria e di intraprendere la carriera tecnica; gli , \"franchise\" di Sydney, in Australia, espressero interesse ad avere Matfield nello staff tecnico, ma Matfield prefer\u00ec rimanere in Sudafrica.\nDopo un biennio speso come commentatore televisivo e tecnico di bordo campo dei , tuttavia, la \"franchise\" di Citt\u00e0 del Capo propose a Matfield un ritorno in campo per aiutare la seconda linea; Matfield accett\u00f2 un contratto biennale con opzione di tecnico per il 2016 e il 2017; durante la stagione fu richiamato in Nazionale dal nuovo C.T. Heyneke Meyer.\nL'anno successivo fece parte della rosa sudafricana alla in Inghilterra, a livello personale la sua quarta consecutiva; la sua avventura internazionale si concluse il 30 ottobre allo Stadio Olimpico di Londra, con la centoventisettesima partita per il , finale per il terzo posto del torneo vinta contro l', in cui Matfield scese in campo da capitano.\nPochi giorni prima dell'inizio della Coppa del Mondo aveva firmato un contratto di una sola stagione, la sua ultima da giocatore, con la squadra di English Premiership del .\nDopo il ritiro \u00e8 stato commentatore sportivo presso l'emittente televisiva sudafricana SuperSport per il torneo Super Rugby."}
{"id": "1364046", "revid": "339392", "url": "https://it.wikipedia.org/wiki?curid=1364046", "title": "Filippo \u00c9galit\u00e9", "text": ""}
{"id": "1364047", "revid": "1498232", "url": "https://it.wikipedia.org/wiki?curid=1364047", "title": "Fiat Professional", "text": "Fiat Professional \u00e8 la divisione di Stellantis che produce veicoli commerciali leggeri.\nIn Europa, tramite la controllata (al 50%) Sevel (societ\u00e0 mista con Groupe PSA), produce il Ducato e, tramite la consociata turca Tofa\u015f, il Fiorino e il Dobl\u00f2. Produce e commercializza anche veicoli commerciali van derivati dai modelli automobilistici FIAT. Creata il 17 aprile 2007, sostituisce la precedente divisione Fiat Veicoli Commerciali - Fiat LCV.\nLa divisione Fiat Veicoli Commerciali - Fiat LCV.\nStoria.\nDall'origine al 1918.\nNel 1901, all'esposizione di Milano, la neonata societ\u00e0 F.I.A.T. espone due omnibus ed un singolare rimorchietto motorizzato per i vigili del fuoco: cos\u00ec nasce ci\u00f2 che diventer\u00e0 il primo camion, il Fiat 24HP del 1903. Costituisce l'inizio della produzione di veicoli commerciali leggeri Fiat. Il 24 HP \u00e8 un piccolo mezzo, come tutti i veicoli dell'epoca, con dimensioni simili a quelle dei mezzi commerciali attuali, ma poteva trasportare fino a 4000 kg di merci.\nVista la natura rivoluzionaria, per l'epoca, di un tale mezzo, il Fiat 24 HP dovette ottenere un'omologazione. Tre prototipi furono costruiti che passarono tutte le prove con voto pieno, cosicch\u00e9 il comando delle Forze Armate del Regno d'Italia incominci\u00f2 ad interessarsi a questo nuovo mezzo di trasporto. Nel 1906 il 24HP viene fabbricato in piccola serie e il suo successore, la \u00abcarretta automobile\u00bb 18-24HP verr\u00e0 fabbricata in grande quantit\u00e0 visto il suo enorme successo.\nMa sar\u00e0 a partire dal 1911 che si inizier\u00e0 la produzione dei primi \u00abveri veicoli commerciali\u00bb, innanzitutto per necessit\u00e0 dettata dalla prima guerra mondiale, che - dopo una pausa durante il conflitto - riprender\u00e0 immediatamente dopo. Durante questo periodo l'esportazione rappresentava una parte molto importante del fatturato della FIAT ed erano gli eserciti di molti paesi i principali clienti, che assicur\u00f2 la fornitura dei mezzi ai ministeri della Guerra di Francia, Russia, Grecia e Gran Bretagna.\nNel 1911, la FIAT presenta l'1F (F per \"furgone\"), il primo veicolo dotato di una carrozzeria da furgone, questo agile mezzo era derivato dalla Fiat Tipo 1, con una portata utile di 500 kg ideale per servizi di prossimit\u00e0. Le Poste Britanniche ne acquistarono molti esemplari. Lo stesso anno sbarc\u00f2 il robusto FIAT 2F, derivato dalla Fiat Tipo 2 del 1910. Una versione militare fu disponibile e la Royal Navy, la Marina Reale Britannica ne acquist\u00f2 parecchie centinaia.\nDal 1918 al 1945.\nDopo la crisi economica del 1921, gi\u00e0 nel 1922 parecchi fattori hanno favorito una ripresa della domanda nel settore. Nel marzo del 1923 i lavori di costruzione della prima autostrada al mondo, la A9 Milano-Laghi iniziano.\nLa fiducia nel futuro dei veicoli commerciali ed industriali \u00e8 ancora tutta da costruire. Nel 1925, la FIAT decide un forte investimento produttivo nel settore dei veicoli commerciali leggeri, particolarmente nella produzione di veicoli da trasporto merci, ampliando la propria gamma prodotti e diversificando l'offerta in termini di portata, volume e motorizzazione. Durante questo periodo la definizione stessa di \u00abveicoli commerciali leggeri\u00bb si precisa maggiormente. Oggi rappresenta il settore sotto i 35 quintali di peso totale, il limite della patente B.\nI vari e molteplici mezzi leggeri della gamma FIAT come i 502F, 503F, 505F, 507F e 509F sono la risposta ad una crescente domanda di veicoli specializzati per esigenze precise di lavoro e trasporto, come ambulanze, veicoli antincendio o per le Poste, ecc.\nNel 1928, la Fiat, che crede sempre pi\u00f9 al trasporto pesante su gomma, inizia una maggiore diversificazione delle proprie attivit\u00e0. La Fiat decide anche di partecipare al finanziamento oltre che al progetto dell'autostrada A4 Torino-Milano, primaria arteria di grandissima importanza che unir\u00e0 i due poli industriali pi\u00f9 importanti d'Italia.\nLa Fiat fonder\u00e0 anche la SAVA, organismo di credito, idea totalmente nuova per l'epoca. \nLa Fiat far\u00e0 un'alleanza con vari costruttori torinesi specializzati nel settore per ottimizzare i costi di produzione. Nel 1932 nasce la Fiat 508 Balilla Van, piccolo camioncino leggero, maneggevole, facile da guidare, il \"Pigmeo\" - rappresenta la versione commerciale della famosissima utilitaria. Saranno pi\u00f9 di 113.000 gli esemplari della Fiat 508 Balilla fabbricati in 5 anni \u2013 di cui molti camioncini.\nData della stessa epoca il primo camion Fiat dotato di un robusto motore diesel, il Fiat 621. Con una portata utile di 2250\u00a0kg, disponeva di una cabina chiusa con due portiere e di finestrini con vetri discendenti, e di un parabrezza apribile a compasso. Era il primo veicolo veramente concepito e dotato di tutti gli accessori necessari per il trasporto merci. Nel 1934 la gamma viene arricchita con un motore diesel 4 cilindri da 55CV al posto dei 45CV del motore benzina. La serie 621, oltre alle motorizzazioni diesel e benzina, era anche disponibile in una versione elettrica, con le batterie sotto l'abitacolo.\nDal 1945 al 1966.\nDurante la prima met\u00e0 degli anni quaranta, la produzione Fiat verr\u00e0 fortemente ridimensionata a causa del conflitto mondiale. I numerosi bombardamenti creeranno ingenti danni alla citt\u00e0 di Torino e alle fabbriche Fiat. Ma appena finita la guerra, il settore dei veicoli commerciali conosce uno sviluppo enorme della domanda. La Fiat csi rende rapidamente conto che questo sviluppo dell'economia non riguardo solo l'industria, ma tutte le forze produttive come artigiani, commercianti e lavoratori autonomi. Tutti hanno bisogno di un mezzo di trasporto per la propria attivit\u00e0. Nel 1947, quando la nuova Fiat 1100 conosce un notevole livello di vendita, la Fiat decide di realizzare versioni derivate di questi automobili. La 1100 era dotata di un motore molto robusto e affidabile, ma erano soprattutto la qualit\u00e0 della trasmissione ed il telaio estremamente resistente che permisero di realizzare il derivato commerciale Fiat 1100 ALR. L'importanza di questo veicolo \u00e8 importantissima per capire lo sviluppo dei modelli commerciali prodotti nel dopo guerra, fino a diventare nella mente collettiva, il simbolo del miracolo italiano. La Fiat 1100 ALR deve essere considerata la prima di una lunga serie di modelli commerciali leggeri.\nDal 1967 al 1980.\nIl Fiat 238 \u00e8 un furgone di grosse dimensioni costruito dalla Fiat tra 1967 e 1983. Dopo gli ottimi risultati ottenuti dalla Fiat 600 Multipla, hanno deciso di rinnovare tutta la gamma dei veicoli commerciali e cos\u00ec fu presentato il modello 238, come naturale sostituto del 1100T. Era disponibile in molte configurazioni che saranno poi riprese sui successivi modelli come il Fiat 242 ed il Ducato: furgone, camioncino, cabinato, minibus ed ambulanza. Malgrado l'arrivo del nuovo Fiat 242, il 238 rimarr\u00e0 in produzione dopo un leggero restyling, fino nel 1983.\nAlla met\u00e0 degli anni settanta, il gruppo Fiat si riorganizza in settori d'attivit\u00e0 indipendenti con la creazione di societ\u00e0 specializzate: automobili con Fiat Auto; veicoli industriali con Fiat V.I. poi nel 1975 con la creazione di IVECO \u2013 tappa molto importante nella storia del trasporto merci - e nasce la divisione Fiat Veicoli Commerciali Derivati.\nNel 1974, Fiat V.C. lancia i modelli Fiat 242, Fiat 900T e 127 Fiorino, quest'ultimo fabbricato in Brasile dove vien ancora regolarmente costruito a fine anno 2007. Una rete di vendita specializzata viene creata per offrire un servizio di alta qualit\u00e0 ai clienti. Il Fiat 242 fu il frutto di un accordo commerciale con la francese Citro\u00ebn che commercializz\u00f2 il veicolo in Francia con il proprio marchio sotto il nome Citro\u00ebn C35. Questo periodo \u00e8 stato anche quello delle grandi acquisizioni per la Fiat.\nNel 1978, Fiat e PSA - Peugeot/Citro\u00ebn - firmano un accordo per la progettazione e la fabbricazione di un nuovo furgone. Nasce cos\u00ec la SEVEL Sud, Societ\u00e0 Europea VEicoli Leggeri. Il furgone Fiat 242 ebbe una particolare ripercussione sulla produzione dei veicoli commerciali Fiat con forti ricadute tecnologiche sulle versioni successive, il Ducato specificamente. Oltre alla potenza e l'affidabilit\u00e0, un'altra caratteristica di questi veicoli era il piano di carico molto basso e piatto. Inoltre ottenne un immediato successo presso i costruttori di camper.\nLa tendenza del mercato della fine degli anni settanta si orient\u00f2 piuttosto verso i furgoncini, veicoli commerciali con una portata utile tra i 300 e 400\u00a0kg, che rappresentava la soluzione pi\u00f9 interessante per il trasporto nelle zone urbane ed interurbane. Nel 1976 la domanda globale di veicoli di trasporto leggero raggiunge le 300.000 unit\u00e0 annue in Europa.\nLa Fiat risponde a questa richiesta con il 127 Fiorino. La Fiat sceglie l'auto pi\u00f9 venduta in Europa, la Fiat 127 e mantenendone intatte tutte le caratteristiche meccaniche e di comfort che ne hanno fatto il successo, aggiunge un volume di carico di 360 kg. La Fiat 127 Fiorino era il primo furgoncino realizzato in Italia, ma essendo l'ultima arrivata sul mercato europeo, faceva suoi tutti i vantaggi della Fiat 127, venduta in milioni di esemplari in Europa, eliminava i difetti o mancanze dei veicoli concorrenti. Tra le grandi novit\u00e0 del 1978 c'\u00e8 la nuova gamma Fiat 238E e la versione Panorama che dev'essere considerata come un minibus a 9 posti.\nDal 1981 al 2005.\nIl 1981 \u00e8 un anno importante perch\u00e9 \u00e8 l'inizio della produzione di un furgone di nuova concezione, il Fiat Ducato dal nome di codice interno X2/12. Nato con un progetto del 1978, il nuovo modello diventer\u00e0 il punto di riferimento dei veicoli commerciali leggeri in tutta l'Europa. Dopo il Ducato X2/12 seguir\u00e0 il Ducato X2/30. La validit\u00e0 del progetto viene confermata ogni giorno con l'unica evocazione al volume delle vendite e dal fatto che rimane sempre, dopo 25 anni, il primo nel suo settore. Tra il 1981 ed il 2004 sono stati venduti pi\u00f9 di 3 milioni di furgoni Ducato nelle sue varie serie. Nel 1981, la Fiat presenta la versione pick-up del Fiorino.\nDopo il Ducato, numerosi altri modelli vengono presentati negli anni novanta come il Scudo, il Dobl\u00f2 e le versioni Van derivate dalle auto.\nNel 1995 arriva il Scudo come nuovo veicolo commerciale leggero per i professionisti alla ricerca di un mezzo dalle dimensioni compatte, une buona capacit\u00e0 di carico, e che si possa guidare come un'automobile. I Dobl\u00f2, fabbricato in Turchia ed in Brasile, viene lanciato nel 2000 in Italia e nel 2001 negli altri paesi Europei. Nel 2000, la Fiat ringiovanisce il pick-up - nato nel 1981 con il 127 Fiorino - e presenta il Strada, pick-up della famiglia Palio.\n2006.\nLa gamma dei veicoli commerciali FIAT continua la sua crescita. La produzione tocca un picco nel 2006 con 369.000 pezzi venduti nel mondo. Il Ducato rappresenta, da solo, il 31% delle vendite Fiat LCV, seguito dal Dobl\u00f2 con il 28%.\nIl Nuovo Ducato, lanciato nel 2006, consolida il successo commerciale di questo mezzo: stile distintivo d'avanguardia, comfort e prestazioni, dotazioni telematiche e di sicurezza ancora pi\u00f9 ricche, costi di esercizio ridotti. Inizia anche la sua esportazione in Francia dove superer\u00e0 nelle vendite tutti i mezzi nazionali.\nLo stesso anno, il Dobl\u00f2 Cargo viene coronato con il premio \"International Van of the Year 2006\"; per il suo design, volume di carico, brillanti motori diesel Multijet, e la versione Natural Power.\nNel 2007, la FIAT presenta il nuovo Scudo.\nIl 17 aprile 2007, Fiat LCV diventa Fiat Professional."}
{"id": "1364048", "revid": "120792802", "url": "https://it.wikipedia.org/wiki?curid=1364048", "title": "Mungiki", "text": "Mungiki \u00e8 una setta politico-religiosa e organizzazione criminale messa al bando dal governo del Kenya. Il nome significa \"gente unita\" o \"moltitudine\" nella lingua kikuyu. Questa fede, che \u00e8 iniziata verso la fine degli anni ottanta, \u00e8 segreta ed ha una certa somiglianza con le religioni misteriche. L'origine e la dottrina sono poco chiare. Supportano un ritorno alle tradizioni e rifiutano l'occidentalizzazione e tutti gli effetti provocati dal colonialismo. Ci\u00f2 include il rifiuto della cristianit\u00e0 e la pratica forzata della circoncisione femminile. L'ideologia del gruppo \u00e8 caratterizzata da una retorica rivoluzionaria e dal rigetto di tutti i tipi di modernizzazione sociale in atto in Kenya.\nStoria.\nSecondo uno dei fondatori del movimento, il gruppo inizi\u00f2 le sue attivit\u00e0 negli ultimi anni ottanta come milizia locale atta a proteggere i contadini Kikuyu nel corso delle dispute con i Masai e con le forze governative. I fondatori modellarono il gruppo sulla base dei combattenti Mau-Mau che lottarono contro le forze coloniali britanniche. Durante gli anni 90, il gruppo migr\u00f2 in Nairobi e cominci\u00f2 a dominare nel campo dei \"matatu\" (taxi privati). In questo periodo cominci\u00f2 a formarsi l'ossatura del gruppo in cellule operative. Ogni cellula constava di 50 membri ed era divisa in 5 plotoni. Tramite le basi economiche formatesi con la gestione dei matatu, il gruppo si mosse poi verso altre aree commerciali, molto remunerative, quali lo smaltimento dei rifiuti, l'edilizia, e verso attivit\u00e0 illegali, prima fra tutte il racket e le violenze a sfondo etnico.\nMungiki opera quasi esclusivamente nell'area di Mathare, la seconda pi\u00f9 grande baraccopoli di Nairobi, dove povert\u00e0 e crimine dilagano. Da un articolo dell'agenzia Inter Press Service si \u00e8 saputo che la rete di Mungiki si basa su un numero indecifrato di gang di strada collegate fra loro. Tutti i cittadini della baraccopoli pagano una somma di denaro all'organizzazione in cambio di protezione contro i ladri e danni alle cose. Inoltre il gruppo gestisce i bagni pubblici e richiede una tassa per l'uso degli stessi. La mancanza di un effettivo controllo delle forze governative ha facilitato la diffusione e l'influenza sul territorio dell'organizzazione.\nNel 2002 pi\u00f9 di 50 persone morirono in scontri causati da disaccordi tra la setta e i conducenti dei matatu nella sola Nairobi. Nel 2002 la setta fu messa al bando e nel febbraio 2003 il gruppo risal\u00ec alla ribalta delle cronache dopo violenti scontri con la polizia che provocarono due morti tra le forze dell'ordine e 74 tra gli esponenti del gruppo. Nel giugno del 2007 Mungiki si rese responsabile di una serie di omicidi di conducenti di matatu e di oppositori della setta di varia natura. Questo port\u00f2 alla risposta delle forze di sicurezza keniote in tutta l'area di Mathare. L'operazione di polizia provoc\u00f2 pi\u00f9 di cento vittime.\nIl gruppo Mungiki \u00e8 stato inoltre collegato all'omicidio di una intera famiglia negli Stati Uniti, quando Jane Kurua, 47 anni e i suoi due figli furono massacrati; sul caso investiga l'FBI Il 12 luglio 2007 le autorit\u00e0 keniote riportarono che la setta nel corso di un rituale mutil\u00f2 e decapit\u00f2 un bambino di due anni.\nSecondo alcune fonti investigative poco chiare, Mungiki ha collegamenti con la vecchia Kenya African National Union e con alcuni membri del parlamento keniota. A causa dell'estrema segretezza delle pratiche dell'organizzazione, ancora poco si conosce su di essa e sui suoi membri.\nAlcuni presunti esponenti hanno dichiarato che, al culmine della sua influenza, la setta poteva contare su oltre 500.000 affiliati e riceveva sostanziali offerte economiche dalla gente di Nairobi. Altri kenioti affermano che l'influenza della setta \u00e8 oggi in declino."}
{"id": "1364054", "revid": "767487", "url": "https://it.wikipedia.org/wiki?curid=1364054", "title": "Stato fascista", "text": "Lo Stato fascista \u00e8 una forma di Stato sorta nella prima met\u00e0 XX secolo, caratterizzata dall'ideologia fascista e contraddistinta da autoritarismo, nazionalismo e corporativismo.\nCaratteri.\nSi caratterizza per ribaltare la concezione dello Stato liberale (affermatasi con la Rivoluzione francese e proseguita, dopo la seconda guerra mondiale, nella democrazia pluralista): i gruppi sociali e i loro molteplici interessi (politici, religiosi, culturali) non si considerano pi\u00f9 indipendenti e preesistenti rispetto allo Stato, ma ne sono assorbiti (totalitarismo); secondo la definizione di Gentile, \u00abper il fascista tutto \u00e8 nello Stato e nulla [...] ha valore fuori dallo Stato\u00bb. Nello statuto del PNF del 1932 il partito stesso viene definito una milizia al servizio dello Stato fascista.\nCi\u00f2 si traduce nell'ulteriore ribaltamento di un principio generale liberaldemocratico: nello Stato liberale, la sfera di libert\u00e0 del privato \u00e8 il \"lecito\" (tutto ci\u00f2 che non \u00e8 espressamente vietato), laddove nello Stato fascista \u00e8 il \"legittimo\" (tutto ci\u00f2 che \u00e8 espressamente permesso). Poich\u00e9 tutto \u00e8 nello Stato, esistono un'ideologia di Stato e una morale di Stato. Lo Stato fascista tende ad affermare anche una mistica di Stato; in Italia tuttavia, nonostante i Patti lateranensi, incontra un ostacolo nella rivendicazione di indipendenza della Chiesa cattolica.\nNella stessa logica, famiglie, associazioni, sindacato, partito appartengono allo Stato come sue articolazioni; il partito \u00e8 unico, e l'adesione al medesimo sostanzialmente obbligatoria; l'informazione \u00e8 sotto il controllo dello Stato; le stesse attivit\u00e0 culturali e ricreative appartengono allo Stato. In ambito lavoristico, lo Stato fascista transita dall'esperienza del sindacato unico a quella corporativa; l'economia \u00e8 l'unico settore non del tutto statalizzato, dal momento che la propriet\u00e0 privata resta garantita, ma il mondo del lavoro e delle imprese \u00e8 completamente regolamentato dai sindacati e dalle corporazioni.\nEsiti storici.\nL'esperienza dello Stato fascista in senso stretto non \u00e8 sopravvissuta alla seconda guerra mondiale.\nAltro \u00e8 l'uso politico del termine \"fascismo\" per designare le dittature militari e altri regimi, coevi o posteriori. Le innumerevoli e inconciliabili interpretazioni del fascismo hanno dilatato enormemente il concetto, al punto che si \u00e8 parlato di \u00abfascismo\u00bb in relazione a esperienze politiche spesso incomparabili, sia tra loro, sia con il fascismo storico: l'Argentina di Per\u00f3n, la Grecia dei colonnelli, la Quinta Repubblica di De Gaulle, gli Stati Uniti sotto la presidenza Nixon, i regimi socialisti, l'Iraq di Saddam Hussein."}
{"id": "1364055", "revid": "33751", "url": "https://it.wikipedia.org/wiki?curid=1364055", "title": "FC Porto", "text": ""}
{"id": "1364056", "revid": "1543377", "url": "https://it.wikipedia.org/wiki?curid=1364056", "title": "Hydreliox", "text": "L'Hydreliox \u00e8 una miscela respiratoria che contiene elio, ossigeno e una piccola parte di idrogeno.\nViene usata principalmente nelle immersioni profonde, solitamente oltre i 130 metri. Oltre questa profondit\u00e0, l'utilizzo prolungato dell'heliox pu\u00f2 causare HPNS (\"sindrome nervosa da alta pressione\"). Per questo motivo \u00e8 nato l'hydreliox. Infatti, come il trimix, questa miscela contiene un terzo gas che aiuta a prevenire l'insorgere di questa sindrome. Mentre nel trimix il terzo gas \u00e8 l'azoto, in questa miscela il terzo gas \u00e8 l'idrogeno. Questo gas \u00e8 il pi\u00f9 leggero che esista e quindi \u00e8 pi\u00f9 facile da respirare, ma soprattutto \u00e8 pi\u00f9 veloce da eliminare durante la desaturazione e quindi permette di ridurre la durata delle tappe decompressive.\nL'hydreliox \u00e8 stato testato a profondit\u00e0 superiori ai 500 metri da una societ\u00e0 francese specializzata nelle immersioni professionali (la COMEX S.A.). Tuttavia si \u00e8 verificato che oltre i 300 metri di profondit\u00e0 respirando hydreliox si incorre in una 'narcosi da idrogeno' con sintomi simili a quelli della narcosi da azoto."}
{"id": "1364057", "revid": "729019", "url": "https://it.wikipedia.org/wiki?curid=1364057", "title": "Anthony Foley", "text": "Al momento della morte, avvenuta in un albergo francese, era allenatore dello stesso , con cui stava preparando un incontro di Champions Cup contro il .\nBiografia.\nFiglio del seconda linea Brendan Foley, Anthony inizi\u00f2 a giocare con lo nell'All-Ireland League. Il 21 gennaio 1995 esord\u00ec con la nazionale irlandese, segnando anche una meta nella partita persa 20-8 contro l' nell'ambito del Cinque Nazioni. In seguito fu convocato per disputare la in Sudafrica.\nLo stesso anno si un\u00ec al , squadra con la quale perse due finali di Heineken Cup nel 2000 e nel 2002.\nIl primo successo con il Munster comunque non tard\u00f2 ad arrivare, con la vittoria della Celtic League 2002-03. Nel 2003 Foley fu pure convocato per disputare l'edizione della Coppa del Mondo ospitata dall'Australia. Divenuto nel frattempo capitano del Munster, guid\u00f2 la sua squadra alla conquista della Heineken Cup 2005-06 dopo la vittoria 23-19 contro il nella finale di coppa.\nL'ultima partita di Anthony Foley con l'Irlanda risale all'incontro del Sei Nazioni 2005 perso 32-20 contro il . Nel 2008 si ritir\u00f2 dal rugby giocato e intraprese l'attivit\u00e0 di allenatore. L'European Rugby Cup, nel maggio 2010, lo inser\u00ec nel \"Dream Team\" composto dai giocatori che si distinsero maggiormente durante i precedenti 15 anni di competizioni europee per club.\nDopo essere stato dal 2011 l'allenatore degli avanti del Munster, dal 2014 Foley ne assunse l'incarico di capo allenatore.\nIl 16 ottobre 2016, mentre si trovava alloggiato con la squadra a Suresnes, localit\u00e0 dell'\u00cele-de-France vicino a Parigi, Foley mor\u00ec improvvisamente; la squadra stava preparandosi all'incontro di Champions Cup contro i locali del . L'autopsia effettuata dalle autorit\u00e0 francesi ascrisse il decesso a edema polmonare indotto da aritmia cardiaca; le esequie si tennero il 21 ottobre successivo e in suo onore sia gli edifici di contea sia della municipalit\u00e0 di Limerick tennero la bandiera a mezz'asta in segno di lutto."}
{"id": "1364058", "revid": "74801", "url": "https://it.wikipedia.org/wiki?curid=1364058", "title": "Heinrich Ludwig Lehmann", "text": "Dal 1772 studi\u00f2 giurisprudenza ad Halle. Negli anni seguenti si spost\u00f2 in diversi luoghi dell'Italia, tra cui la Valtellina, e della Svizzera, dove lavor\u00f2 come precettore.\nSu raccomandazione di Johann Kaspar Lavater dal 1783 fu Professore e Rettore della scuola di B\u00fcren. Nel 1795 si stabil\u00ec a Magdeburgo dove continu\u00f2 la sua attivit\u00e0 di professore e nell'anno seguente come direttore di una scuola privata femminile. A Magdeburgo lavor\u00f2 anche come redattore del secondo quotidiano della citt\u00e0.\nTradusse in tedesco manoscritti latini sulla storia grigionese e pubblic\u00f2 saggi storici e di topografia su riviste svizzere.\nLa sua opera \"Briefe alter Berner-Helden aus dem Reiche der Todten [...]\", pubblicata in forma anonima nel 1791, non incontr\u00f2 i favori del pubblico a causa dell'eccessivo e retorico patriottismo.\nDopo essere tornato in Germania pubblic\u00f2 \"Etwas \u00fcber das Veltlin und die Streitigkeiten dieses Thales mit seinem Landesf\u00fcrsten\", \"Der Republik Graub\u00fcnden, als ien Beytrag zur Geschichte dieses Staats\" (1788-1789), \"Die Landschaft Veltlin nach ihre bisherigen politischen und geographischen Lage und Verfassung dargestellt von Heinrich Ludwig Lehmann\" (1797), \"Die Republik Graub\u00fcnden historische- geographische-statistisch\" (1797-1799), \"Die Grafschaft Chiavenna und Bormio nach ihrer bisherigen politischen und geographischen Lage und Verfassung. Ein Pendant zu meiner Beschreibung der Landschaft Veltlin\" (1798)."}
{"id": "1364062", "revid": "33689", "url": "https://it.wikipedia.org/wiki?curid=1364062", "title": "TeleStudio Torino", "text": "Telestudio (o TST, sigla di Tele Studio Torino) \u00e8 stata una storica emittente televisiva di Torino.\nStoria.\nNasce nel 1976 su iniziativa di Danilo Pennone e Happy Ruggiero negli studi di registrazione della Format di Torino, in via Ventimiglia 194; trasmette da allora sul canale 24 (e all'epoca sul canale 45 da Superga, poi passato a rete 4) con pannello alla Maddalena. La direzione della rete fu affidata a Carlo Vetrugno. Nel tempo la societ\u00e0 varia, restarono Pennone e Giuseppe Barberi e la sede si spost\u00f2 in via Carlo Alberto sempre a Torino. Collaboratori importanti degni di nota sono stati Mario Castagneri e Luisella Guidetti. Tra gli artisti ospitati nel tempo I Giganti e Gipo Farassino.\nGli studi di produzione erano situati in via Rocca de' Baldi, 21. Fra i programmi pi\u00f9 noti e ascoltati, i variet\u00e0 con Renzo Gallo, trasmissioni sportive (Vidikon) condotte da Valter Carrera, Gipo Farassino e il notiziario \"TST Notizie\".\nCurioso il provino come annunciatrice fatto il 29 luglio del 1977 ad Alba Parietti, allora sedicenne. Interessante anche la collaborazione di un giovanissimo Ezio Greggio che con la sua iniziativa Promoshow contattava e forniva artisti.\nDanilo Pennone ricevette la targa \"premio giornalistico televisioni private 1978\" consegnata all'epoca dai giornalisti de La Stampa che collaboravano con l'emittente: Luciano Borghesan e Franca de Paoli.\nAltre iniziative furono i corsi di lingua piemontese di Camillo Brero, \"Disconovit\u00e0\", \"St\u00e9 bin con j'erbe\".\nNel 1979 si affili\u00f2 prima al circuito GPE - Telemond e poi nel 1982 al network nazionale Rete 4, entrambi di Mondadori. Nel 1984 usc\u00ec da Rete 4 riprendendo la programmazione in proprio.\nNel 1987 si affili\u00f2 alla syndication Odeon TV di Calisto Tanzi, ma nel 1991 riprese ancora una volta la programmazione in proprio. Nel frattempo la propriet\u00e0 pass\u00f2 alla \"Editrice Televisiva Torinese s.r.l\", sempre di propriet\u00e0 di Giuseppe Barberi.\nAppariva in video con lo storico logo giallo-blu (i colori della citt\u00e0 di Torino). A partire dal 2006 Telestudio ripeteva per diverse ore della giornata i programmi del canale satellitare musicale Radio Italia TV, del gruppo Radio Italia.\nIl gruppo editoriale di Telestudio includeva anche altre due emittenti: Quinta Rete e Sesta Rete Piemonte, passate a trasmettere in digitale terrestre.\nAttualmente il gruppo conta cinque canali tematici, tra cui \"Mas latina\" dedicato al mondo sudamericano e \"Gusto TV\" dedicato all'enogastronomia nazionale.\nTra i personaggi lanciati da Telestudio vi \u00e8 la soubrette Cristina Gazzera.\nNel 2019 al numero 17 del digitale terrestre il logo di TeleStudioTorino \u00e8 scomparso; durante il giorno vengono trasmessi videoclip musicali di vari generi, mentre alla sera documentari sul Piemonte e in particolare su Torino.\nIl 25 maggio 2021 la societ\u00e0 editrice deposita istanza di fallimento presso il tribunale di Torino. In seguito compare sul canale 21 UHF del digitale terrestre, col logo storico, prevalentemente con trasmissione di televendite."}
{"id": "1364064", "revid": "11311258", "url": "https://it.wikipedia.org/wiki?curid=1364064", "title": "Citt\u00e0 di Fondazione", "text": ""}
{"id": "1364067", "revid": "33751", "url": "https://it.wikipedia.org/wiki?curid=1364067", "title": "Boavista FC", "text": ""}
{"id": "1364069", "revid": "31455", "url": "https://it.wikipedia.org/wiki?curid=1364069", "title": "Dinastia Gupta", "text": ""}
{"id": "1364071", "revid": "729019", "url": "https://it.wikipedia.org/wiki?curid=1364071", "title": "Doug Howlett", "text": "Biografia.\nCresciuto rugbisticamente alla Auckland Grammar School, Howlett, di madre tongana, debutt\u00f2 nel campionato provinciale neozelandese a 17 anni, prima ancora di diplomarsi e un anno pi\u00f9 tardi, appena diciottenne, fu il pi\u00f9 giovane esordiente di sempre in Super 12, nelle file degli Otago Highlanders.\nDopo una stagione ulteriore agli Hurricanes pass\u00f2 alla \"franchise\" della sua citt\u00e0, gli Auckland Blues, con i quali vinse il Super 12 2003 e con cui realizz\u00f2 il record, tuttora imbattuto, di mete realizzate in tale competizione (59 complessivamente).\nEsord\u00ec negli \"All Blacks\" a North Shore City nel giugno 2000 contro , marcando due mete, e fece parte della selezione alla in cui la giunse terza; nel corso della , contro l' battuta 76-14, Howlett eguagli\u00f2 il record di mete segnate in Nazionale di Christian Cullen (46) e, nel corso del torneo, contro e , ne segn\u00f2 altre tre, portando il totale a 49.\nNon fu convocato tuttavia per il quarto di finale contro la , che gli \"All Blacks\" persero, e la notte successiva, rimasto in Europa con parte della squadra che non aveva programmato il rientro in patria, fu arrestato dalla polizia inglese di fronte a un albergo dell'aeroporto di Heathrow per danneggiamenti a due autovetture; nelle pubbliche scuse presentate dopo l'incidente, Howlett disse di avere agito sotto l'influenza dell'alcool e di essere intenzionato a ripagare i danni subiti dai proprietari delle due vetture.\nQuella contro la fu l'ultima partita internazionale di Howlett.\nDopo la fine della Coppa del Mondo Howlett si trasfer\u00ec in Irlanda al Munster in Celtic League con un accordo di 30 mesi, durante il quale si laure\u00f2 campione d'Europa alla fine della prima stagione, e vinse una Celtic League nel 2009; dopo il rinnovo si aggiudic\u00f2 un ulteriore titolo celtico, e dal 2012 fu il capitano della squadra. La sua carriera rugbistica si concluse con il ritiro, dettato da consiglio medico, dopo un infortunio alla spalla patito nel marzo 2013 segnando una meta contro i Glasgow Warriors nel Pro12.\nVanta anche due inviti nei Barbarians, il pi\u00f9 recente dei quali nel 2011.\nDal 22 febbraio 2007 Doug Howlett \u00e8 presidente della fondazione da lui istituita, la \"Doug Howlett Outreach Foundation\", che si occupa di bambini neozelandesi tra 8 e 14 anni che dimostrano spiccate abilit\u00e0 sia accademiche che sportive nel rugby a 13, a 15 e nel netball.\nLa fondazione si dedica in particolar modo alla fornitura di libri e abbigliamento sportivo."}
{"id": "1364072", "revid": "86599", "url": "https://it.wikipedia.org/wiki?curid=1364072", "title": "Lehmann", "text": ""}
{"id": "1364075", "revid": "110157", "url": "https://it.wikipedia.org/wiki?curid=1364075", "title": "Autostrada Torino - Savona", "text": "Autostrada Torino - Savona S.p.A. \u00e8 stata una azienda italiana che operava nel settore della gestione in concessione di tratti autostradali. \u00c8 stato l'ente esercente concessionario dell'ANAS fino al 1\u00ba novembre 2017 per la gestione dell'Autostrada A6.\nStoria.\n\u00c8 stata fondata il 5 giugno 1956 a Torino, con il nome di \"Autostrada Ceva-Savona S.p.A.\", con l'obiettivo di costruire e gestire il collegamento autostradale tra Ceva e Savona.\nI soci fondatori sono stati Fiat con il 59.7%, Autostrada Torino-Milano S.p.A con il 2.5% e Sita, Unione Cementi Marchino, Pirelli, Michelin, Cassa di Risparmio di Torino, Comune di Torino, Provincia di Torino, San Paolo di Torino, Unione Industriali di Torino, tutti con l'1.7%.\nNel 1982 entra nell'orbita del gruppo IRI-Italstat, perch\u00e9 viene acquisita da Societ\u00e0 Autostrade Concessioni e Costruzioni.\nNel 1984 viene ridenominata Autostrada Torino-Savona - ATS S.p.A.\nNel 2012 il pacchetto azionario del 99,98% posseduto da Autostrade per l'Italia viene ceduto alla controllata del gruppo SIAS, Autostrada dei Fiori S.p.A..\nIl 13 settembre 2016 l\u2019Autostrada dei Fiori S.p.A. ha acquisito le 66.253 azioni di Autostrada Torino-Savona S.p.A. detenute da Finanziaria Citt\u00e0 di Torino Holding S.p.A., pari allo 0,02% del capitale sociale. Pertanto ATS era detenuta da un socio unico e ADF era titolare di n. 311.000.000 azioni, rappresentanti il 100% del capitale sociale.\nIl 1\u00ba novembre 2017 la societ\u00e0 Autostrada dei Fiori S.p.A. ha incorporato per fusione la societ\u00e0 Autostrada Torino-Savona S.p.A.."}
{"id": "1364078", "revid": "486946", "url": "https://it.wikipedia.org/wiki?curid=1364078", "title": "Automotrice ALb56", "text": ""}
{"id": "1364080", "revid": "174925", "url": "https://it.wikipedia.org/wiki?curid=1364080", "title": "Sindrome del cri-du-chat", "text": ""}
{"id": "1364081", "revid": "889336", "url": "https://it.wikipedia.org/wiki?curid=1364081", "title": "Pietro Morettini", "text": "Biografia.\nPietro Morettini, nacque a Camanoglio una frazione di Cerentino in Val Maggia, al tempo sotto la diocesi di Como. Il padre Filippo faceva il muratore. A 14 anni emigr\u00f2 col padre in Francia a Besan\u00e7on. Fu allievo del generale S\u00e9bastien Le Prestre de Vauban, uno dei pi\u00f9 grandi ingegneri militari di tutti i tempi nominato maresciallo di Francia.\nCon lui collabor\u00f2 al rinforzo di numerosi apparati difensivi di diverse citt\u00e0 europee fra Sei e Settecento, come quella della stessa Besan\u00e7on nel 1677, la fortezza di Landau in Alsazia fra il 1688 e il 1691, che riusc\u00ec a resistere alle truppe dell'Imperatore Giuseppe I durante il conflitto detto Guerra della Grande Alleanza, e di quella di Namur tra il 1692 e il 1696.\nAlla fine del 1692 si spos\u00f2 con una giovane di \"nobilissima famiglia\", di origine lussemburghese, ma abitante a Namur: Marie-Rose Ronchan.. La data del matrimonio non \u00e8 certa ma dedotta dal fatto che il primogenito della coppia, Giovan Filippo, nacque a Namur il 20 luglio del 1693.\nNel 1698, passato al servizio dei Paesi Bassi, nemici dei francesi dimostrando una certa disinvoltura e un carattere mercenario, fu nominato ingegnere militare e rimase al servizio degli olandesi fino al 1702, collabor\u00f2 con un altro grande ingegnere militare Menno van Coehoorn per la fortificazione di Bergen op Zoom, citt\u00e0 che elesse a proprio domicilio almeno fino al 1702 e dove gli nacquero almeno tre figli. Partecip\u00f2 inoltre alla fortificazione di altre citt\u00e0 olandesi. Nel 1706 offr\u00ec i suoi servizi alla Repubblica di Venezia ma la trattativa non ebbe seguito.\nI Savoia richiesero la sua opera per la costruzione di opere idrauliche, fu poi chiamato a fortificare varie citt\u00e0 tedesche, la pi\u00f9 celebre \u00e8 forse la fortificazione di Friburgo, dal 1707 al 1712. Lavor\u00f2, dal 1715 al 1716, anche per lo Stato Pontificio durante il papato di Clemente XI, in un progetto idraulico per le zone paludose intorno a Roma.\nNel 1717, pass\u00f2 al servizio della Repubblica di Genova, dove venne nominato colonnello e per la quale lavor\u00f2 nella costruzione di fortificazioni fino alla sua morte nel 1737. Per il territorio genovese costru\u00ec o rinforz\u00f2 le fortificazioni di Savona, La Spezia e Novi Ligure. Fece costruire nel Forte di Gavi una grossa polveriera, e in Corsica, allora isola genovese, rinforz\u00f2 le fortificazioni di Ajaccio, Bonifacio e Calvi.\nPietro Morettini mor\u00ec nel 1737 nella sua residenza di Locarno ancora nel pieno della sua carriera.\nLe opere.\nIl 20 settembre 1707 ottenne l'incarico di costruire una galleria nella gola della Sch\u00f6llenen, sul lato nord del passo del San Gottardo in Valle di Orsera. Sulla costruzione della galleria si riferisce un aneddoto che vuole che:\nL'opera era da iniziare entro due settimane e da proseguire fino alla conclusione, in modo da essere transitabile al pi\u00f9 tardi entro la primavera del 1709. La costruzione della galleria si concluse, tra l'ammirazione generale, gi\u00e0 dopo undici mesi, verso il 15 agosto 1708. I costi dell'opera furono pi\u00f9 elevati del previsto; secondo il contratto avrebbero dovuto essere 1680 talleri francesi, ma in effetti i costi ammontarono a 3080 talleri francesi. Questa galleria, detta Buca di Uri (in tedesco: \"Urnerloch\"), aveva una lunghezza di circa 64 m e fu il primo traforo di una strada alpina.\nFra le opere civili va anche ricordata la costruzione, forse nel 1703 durante uno dei suoi soggiorni in patria, del palazzo di famiglia, Palazzo Morettini a Locarno, oggi sede della \"Biblioteca Cantonale\" e dell'annuale festival cinematografico della citt\u00e0 ticinese."}
{"id": "1364088", "revid": "110633884", "url": "https://it.wikipedia.org/wiki?curid=1364088", "title": "Ettore Allodoli", "text": "Biografia.\nScrittore, critico letterario e biografo. Nato a Firenze il 6 febbraio 1882, si laurea in lettere presso l'Istituto di studi superiori della sua citt\u00e0 d'origine e si dedica all'insegnamento. Dal 1940 \u00e8 titolare della cattedra di letteratura italiana presso la facolt\u00e0 di architettura dell'universit\u00e0 di Firenze. Legato da grande amicizia a Giovanni Papini, \u00e8 da quest'ultimo spinto, a soli sedici anni, a pubblicare una antologia di letteratura portoghese (1898) e quindi una storia della letteratura giapponese (1905). \nCuratore di molte edizioni di testi classici della letteratura italiana, nel 1921 pubblica la sua prima opera di narrativa, \"Il domatore di pulci e altri fatti della mia vita\", a cui seguono altri testi sempre di narrativa, tra cui \"Amici di casa\" (1923), \"Novelle morali\" (1923), \"Racconti di Vallombrosa\" (1950). Autore di numerosi libri per ragazzi (\"Il ragazzo risuscitato\", 1923; \"A guisa di stella\", 1926; \"Il Castello di Atlante\", 1933, ecc.).\nAllodoli ha pubblicato anche manuali e testi scolastici. Dell'intellettuale fiorentino si ricordano molti volumi di biografie di personalit\u00e0 di primo piano della storia e dell'arte italiana, come Michelangelo, Giovanni dalle Bande Nere, Francesco Ferrucci, Savonarola. Numerose e intense anche le sue collaborazioni a riviste e giornali, spesso con interventi incentrati sullo studio della lingua e della letteratura italiana. Nel 1939 gli \u00e8 stato assegnato il premio dell'Accademia d'Italia. Si spegne a Firenze il 26 maggio 1960, a causa di una grave forma di esaurimento nervoso che gi\u00e0 lo aveva colpito nel 1944 costringendolo a un lungo ricovero in una casa di cura per malattie mentali.\nArchivio.\nIl Fondo Allodoli , acquistato dal Gabinetto Vieusseux nel 1987, documenta l'attivit\u00e0 letteraria e la vita privata e familiare dello scrittore fiorentino. Riordinato \u00e8 consultabile presso l'Archivio contemporaneo \"Alessandro Bonsanti\". Gabinetto Vieusseux."}
{"id": "1364100", "revid": "467420", "url": "https://it.wikipedia.org/wiki?curid=1364100", "title": "Luigi Cavenaghi", "text": "Biografia.\nNato a Caravaggio da Marco e Francesca Rossetti nonch\u00e9 fratello del pittore Emilio Cavenaghi, trasferitosi in giovane et\u00e0 a Milano, viene considerato il pi\u00f9 importante restauratore della sua epoca.\nAllievo di Giuseppe Molteni e poi di Giuseppe Bertini, il suo nome \u00e8 legato al restauro del Cenacolo di Leonardo, cui si dedic\u00f2 per 7 anni, tra il 1901 e il 1908.\nPur avendo operato soprattutto nell'ambito del restauro, ha lasciato anche opere di sua produzione, come i pennacchi della cupola della chiesa di San Fedele la decorazione delle absidi della chiesa di San Babila, degli interni della basilica di Sant'Eufemia, della volta del santuario di Santa Maria del Fonte a Caravaggio, dove cerc\u00f2 di seguire lo stile dell'architetto Pellegrino Tibaldi e gli affreschi della Basilica di Santa Maria di Gallarate.\nCavenaghi ebbe incarico da restauratore all'interno del palazzo Ducale di Mantova. Intervenne nella celeberrima Camera degli sposi di Andrea Mantegna, sulla parete raffigurante l'incontro tra il marchese Ludovico e il figlio cardinale Francesco Gonzaga e sulle volte.\nLa sua grande esperienza nel campo del restauro gli garant\u00ec importanti incarichi, fra i quali la direzione dei reparti di pittura del Vaticano e la direzione della neonata Scuola superiore d'Arte applicata all'Industria del Castello Sforzesco a Milano.\nFra i suoi allievi, ci fu Sigismondo Martini.\nEsegu\u00ec anche un buon numero di decorazioni nelle case milanesi dei Ponti, dei Valsecchi, dei Branca e dei Crespi e in Palazzo Turati; lavor\u00f2 anche per Gian Giacomo Poldi Pezzoli.\nCome pittore, Cavenaghi esegu\u00ec in prevalenza opere ritrattistiche."}
{"id": "1364102", "revid": "22475", "url": "https://it.wikipedia.org/wiki?curid=1364102", "title": "Il cane e l'osso", "text": "Il cane e l'osso \u00e8 una favola scritta da Esopo, nel VI secolo a.C. \nLa metafora del racconto tende a svilire la cupidigia e l'invidia, che portano a perdere anche ci\u00f2 che gi\u00e0 si possiede.\nTrama.\nUn cane con un osso in bocca attraversa un ponte su un fiume; fermandosi ad osservare l'acqua, vede riflessa la sua immagine e, credendo che si tratti di un altro cane uguale a lui con un altro osso in bocca, per avidit\u00e0 cerca di mordere l'immagine per accaparrarsi la propriet\u00e0 altrui, perdendo cos\u00ec la sua nel fiume."}
{"id": "1364103", "revid": "314295", "url": "https://it.wikipedia.org/wiki?curid=1364103", "title": "Sindrome nervosa da alta pressione", "text": "Sindrome nervosa da alta pressione (HPNS) \u00e8 una sindrome che pu\u00f2 insorgere quando un subacqueo respira per troppo tempo una miscela di elio ed ossigeno (es: heliox) ad alte pressioni (con profondit\u00e0 superiori ai 130 metri). Tra i sintomi ci sono nausea, vomito, tremori e confusione mentale. Pu\u00f2 essere evitata includendo nella miscela piccole percentuali di altri gas, come azoto (trimix), o idrogeno (hydreliox).\nL'HPNS \u00e8 stata descritta e studiata per la prima volta dal dottor Peter B. Bennet della Royal Navy, che \u00e8 anche il fondatore del Divers Alert Network (DAN).\nBennet ha inoltre partecipato alla realizzazione del film \"The Abyss\", in cui uno dei personaggi ha dei problemi dovuti alla 'sindrome nervosa da alta pressione'."}
{"id": "1364105", "revid": "15200", "url": "https://it.wikipedia.org/wiki?curid=1364105", "title": "Seleukeia", "text": "Il Thema di Seleucia (, \"thema Seleukeias\") \u00e8 stato uno dei themata dell'Impero bizantino situato nella costa meridionale dell'Asia Minore (odierna Turchia), con sede dell'amministrazione provinciale Seleucia (odierna Silifke).\nStoria.\nNel corso della Tarda Antichit\u00e0, il porto di Seleucia era la citt\u00e0 principale della provincia romana di Isauria e sede del \"comes Isauriae\". Nell'VIII secolo, \u00e8 attestato come comando subordinato, dapprima sotto un \"tourmarches\" e poi sotto un \"droungarios\", del thema navale dei Cibirreoti. Intorno agli inizi del IX secolo, tuttavia, \u00e8 attestato come \"kleisoura\" (un comando di frontiera fortificato) situato in mezzo ai themata bizantini dei Cibirreoti, di Anatolikon, e di Cappadocia e il mare, e confinante con i domini in Cilicia del Califfato abbaside lungo il fiume Lamos. Secondo i geografi arabi Qudama ibn Ja'far e Ibn Khordadbeh, nel IX secolo la \"kleisoura\" comprendeva Seleucia come capitale, nonch\u00e9 altre dieci fortezze, con 5.000 uomini, dei quali 500 erano cavalieri.\nLa \"kleisoura\" fu elevato al rango di thema propriamente detto nel corso del regno di Romano I Lecapeno (r. 920\u2013944), molto probabilmente tra il 927 e il 934. Secondo il \"De Thematibus\" dell'Imperatore Costantino VII (r. 913\u2013959), il thema fu suddiviso in due comandi, uno per l'entroterra e uno per la regione costiera.\nLa regione cadde per mano dei Turchi Selgiuchidi in seguito alla Battaglia di Manzikert nel 1071. All'epoca, l'entroterra montagnoso della regione era abitato predominantemente da Armeni che si erano insediati l\u00ec nel corso del X secolo. I Bizantini recuperarono la regione e rifortificarono Seleucia e Corycus nel 1099/1100, dopodich\u00e9 essa divenne di nuovo la sede di un governatore militare bizantino (\"doux\"). Rimase una provincia bizantina fino a poco dopo il 1180, quando fu conquistato dal Regno armeno di Cilicia."}
{"id": "1364111", "revid": "98077", "url": "https://it.wikipedia.org/wiki?curid=1364111", "title": "Regione Trentino-Alto Adige", "text": ""}
{"id": "1364112", "revid": "1718925", "url": "https://it.wikipedia.org/wiki?curid=1364112", "title": "Sant'Isidoro (Nard\u00f2)", "text": "Sant'Isidoro (\"Santu Sitru\" in dialetto locale) \u00e8 una localit\u00e0 del comune di Nard\u00f2 in provincia di Lecce.\nIl centro abitato si \u00e8 sviluppato soprattutto in epoca moderna e prende il nome dall'omonima torre cinquecentesca che si affaccia su una lunga distesa sabbiosa. La frazione \u00e8 frequentata soprattutto nel periodo estivo dagli abitanti di Copertino.\nMonumenti e luoghi d'interesse.\nArchitetture militari.\nTorre Sant'Isidoro.\nTorre Sant'Isidoro \u00e8 una delle numerose torri costiere di avvistamento del Salento costruita da Carlo V, nel XVI secolo, per difendere il territorio dagli assalti dei Saraceni.\n\u00c8 costruita con blocchi di carparo regolari e si sviluppa su tre livelli. Il piano terra, privo da accessi esterni, presenta una struttura tronco-piramidale a base quadrata. Gli ultimi due piani si sviluppano in verticale, con struttura a parallelepipedo, ed un marcapiano nella parte superiore. Il marcapiano presenta una serie di beccatelli e una caditoia per ogni lato.\nL'unico accesso \u00e8 rappresentato da una maestosa scalinata che conduce al primo piano e che \u00e8 collocata sul lato opposto a quello che da sul mare.\nIl locale pi\u00f9 ampio \u00e8 quello collocato al primo piano. Da questo si pu\u00f2 raggiungere sia il piano terra, attraverso una botola, sia il secondo piano, tramite una scala ricavata su una parete laterale. Sul terrazzo \u00e8 presente una piccola guardiola. \nComunicava a sud con Torre dell'Inserraglio e a nord con Torre Squillace.\nLa torre \u00e8 di propriet\u00e0 demaniale ed \u00e8 utilizzata come abitazione estiva. In passato \u00e8 stata abitata tra gli altri dai torrieri capitani Gian Camillo Levere e da Gaetano Lauv\u00e8."}
{"id": "1364113", "revid": "1573940", "url": "https://it.wikipedia.org/wiki?curid=1364113", "title": "Chiostro di San Domenico", "text": "Il chiostro di San Domenico \u00e8 un sito d'interesse storico e artistico della citt\u00e0 di Cagliari. \u00c8 ubicato in via XXIV Maggio, nel quartiere Villanova, ed \u00e8 compreso nel complesso del convento dei domenicani.\nIl chiostro, insieme all'adiacente cripta, \u00e8 ci\u00f2 che rimane dell'antico convento e della chiesa di San Domenico, devastati durante i bombardamenti del 1943. La chiesa vecchia (ci\u00f2 che ne rimane costituisce oggi la cripta della nuova, edificata nel dopoguerra) insieme al San Francesco di Stampace, anch'essa andata perduta, erano tra le pi\u00f9 belle architetture gotiche di Cagliari, mentre il chiostro di San Domenico \u00e8 ancora uno fra i pi\u00f9 belli della Sardegna.\nStoria.\nI frati domenicani, guidati da fra' Nicol\u00f2 Fortiguerra da Siena, arrivarono a Cagliari nel 1254. Per la costruzione del convento, primo insediamento dell'ordine in Sardegna, venne loro concesso un terreno a Villanova, nel luogo dove si trovava la chiesetta benedettina di Sant'Anna, successivamente inglobata nel chiostro. La chiesa conventuale venne eretta in stile gotico italiano probabilmente intorno alla fine del XIII secolo, come attesterebbero anche i ritrovamenti in seguito agli scavi condotti sotto il pavimento dell'attuale cripta. L'impostazione stilistica definitiva, sia della chiesa che del convento e del chiostro, venne data successivamente secondo i canoni dello stile gotico catalano, introdotto dagli aragonesi, a cui si aggiunsero elementi del classicismo rinascimentale, arrivati in Sardegna nel XVI secolo, durante la dominazione spagnola.\nDescrizione.\nSi accede al chiostro dalla via XXIV Maggio. Il chiostro ha pianta quadrangolare; i lati ovest e sud risalgono al XV secolo e sono caratterizzati da arcate a tutto sesto su pilastri ottagonali, che suddividono i bracci in campate voltate a crociera costolonata con gemme pendule scolpite in chiave di volta. Gli archi e le nervature sono impostati su peducci decorati finemente con motivi floreali e animali. Lateralmente si aprono ambienti a pianta quadrangolare voltati a crociera, che anticamente aspitavano alcune cappelle.\nI lati settentrionale e orientale furono invece edificati alla fine del XVI secolo. Il lato nord \u00e8 l'unico completamente distrutto nel '43 e successivamente ricostruito com'era. Questi due bracci si sviluppano su due ordini di arcate a tutto sesto e hanno volte in legno.\nDa una porta posta all'estremit\u00e0 del braccio ovest si accede alla cripta o chiesa inferiore, costituita dai resti dell'antica chiesa conventuale dedicata a San Domenico, che deve l'attuale sistemazione all'architetto Raffaello Fagnoni, il progettista della nuova chiesa edificata nel 1954.\nLa cripta conserva ancora la pianta dell'antica chiesa, a una navata divisa in due campate voltate a crociera stellata con cappelle laterali e \"capilla mayor\" (presbiterio) a pianta rettangolare voltata a crociera. Le volte, tra le migliori nel loro genere in Sardegna, e la parte superiore delle mura perimetrali non ci sono pervenute. L'unico ambiente intatto \u00e8 la cappella della Madonna del Rosario, l'ultima a sinistra prima del presbiterio. La cappella del Rosario, edificata nel 1580 dai fratelli Barrai, artisti di Stampace, su commissione della confraternita della Beata Vergine del Rosario, rappresenta uno dei massimi esempi di arte d'influsso rinascimentale nell'Isola. La cappella ha pianta quadrata ed \u00e8 voltata a padiglione su base ottagonale posta in rilievo tramite un cornicione. La volta \u00e8 impostata su quattro archetti costolonati che la raccordano all'ambiente sottostante. Tale ambiente \u00e8 collegato alla navata tramite un breve corridoio con volta a botte decorata a rosette alternate a punte di diamante in rilievo (simile decorazione si ritrova anche nel Santuario dei Martiri), a cui si accede tramite un arco trionfale incorniciato da lesene e sormontato da un timpano.\nLa cripta di San Domenico viene attualmente utilizzata sia per funzioni religiose che per manifestazioni culturali, quali concerti e mostre d'arte."}
{"id": "1364114", "revid": "110157", "url": "https://it.wikipedia.org/wiki?curid=1364114", "title": "Warburg", "text": "Warburg (in basso tedesco \"Waberich\") \u00e8 una citt\u00e0 di abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Detmold ed al circondario (\"Kreis\") di H\u00f6xter (targa HX).\nAmministrazione.\nGemellaggi.\nWarburg intrattiene rapporti di gemellaggio e rapporti di amicizia con:"}
{"id": "1364115", "revid": "1525059", "url": "https://it.wikipedia.org/wiki?curid=1364115", "title": "Fontane", "text": "Fontane (in croato \"Funtana\") \u00e8 un comune dell'Istria (Croazia) istituito nel 2006 separandone il territorio da Orsera.\nGeografia fisica.\nIl centro abitato principale \u00e8, appunto, Fontane, tipico paesino istriano posto su una piccola collina di fronte al Mare Adriatico. La cittadina \u00e8 servita anche di un piccolo porto peschereccio. Davanti alla costa vi sono delle piccole isole: Grande Scoglio (\"Veliki \u0160kolj\"), Scoglietto (\"\u0160kolji\u0107\"), Tuf, Scoglio Tondo (\"Tovarje\u017e\") e Gusti \u0160kolj. Il comune di Fontane ha un solo insediamento (\"naselja\"), Fontane (\"Funtana\").\nStoria.\nIl toponimo deriva da sorgenti d'acqua viva vicino a Fontane note sin dall'antichit\u00e0; bench\u00e9 esse si trovino nelle vicinanze del mare e sul livello della superficie salmastra, vi sgorga un'acqua dolce, cristallina e potabile. L'area fu frequentata in epoca romana: del II secolo d.C. sono i resti di una grande villa romana eretta sull'istmo di Zorna nella \"Laguna Verde\" (\"Zelena Laguna\"), servita da terme con peristilii che si alimentavano, appunto, dalle sorgenti di Fontane attraverso un acquedotto semisotterraneo. Era affiancata anche da un porticciolo probabilmente utilizzato non solo dai proprietari, ma anche per il rifornimento delle navi che transitavano lungo la costa occidentale istriana.\nTra le testimonianze architettoniche del passato vanno ricordati diversi luoghi di culto: la chiesetta della Madonna della Misericordia (stile romanico dell'XI secolo), la chiesetta di Santa Lucia (eretta nel 1740), il Castello-Fortezza (del 1610, il cui interno non \u00e8 accessibile al pubblico), la chiesa della Madonna del Carmelo (del 1631), nonch\u00e9 la chiesa parrocchiale di San Bernardo (eretta nel 1621).\nEconomia.\nTurismo.\nUn pi\u00f9 ampio sviluppo economico si \u00e8 avuto negli anni sessanta, con la nascita di villaggi turistici presso la \"Zelena Laguna\" e la spiaggia di Valcanela (\"Valkanela\"), nonch\u00e9 del campo naturisti \"Istra\". Tuttora la maggior occupazione \u00e8 il noleggio di stanze, nonch\u00e9 la gestione di ristoranti, locande, cantine vitivinicole e impianti ricreativi per sport acquatici (vela, immersioni, sci nautico), tennis, calcio, minigolf, bocce, bowling ed equitazione.\nSociet\u00e0.\nLa presenza autoctona di italiani.\n\u00c8 presente una comunit\u00e0 di italiani autoctoni che rappresentano una minoranza residuale di quelle popolazioni italiane che abitarono per secoli ed in gran numero, la penisola dell'Istria e le coste e le isole del Quarnaro e della Dalmazia, territori che furono della Repubblica di Venezia. La presenza degli italiani a Fontane \u00e8 drasticamente diminuita in seguito all'esodo giuliano dalmata, che avvenne dopo la seconda guerra mondiale e che fu anche cagionato dai \"massacri delle foibe\".\nSecondo il censimento del 1921, a Fontane risiedevano 115 italiani e 525 croati."}
{"id": "1364116", "revid": "1904508", "url": "https://it.wikipedia.org/wiki?curid=1364116", "title": "Villino Florio", "text": "Il Villino Florio all'Olivuzza \u00e8 un edificio storico monumentale, sito nei pressi della Zisa a Palermo, in viale Regina Margherita. \u00c8 sede di rappresentanza della Regione Siciliana.\nStoria.\nIl Villino, immerso in un giardino ora circondato da alti edifici di nuova costruzione, venne costruito per volere della ricca famiglia Florio dall'architetto Ernesto Basile e realizzato tra il 1899 e il 1902.\nQuesta Palazzina \u00e8 un esempio concreto di ci\u00f2 che il celebre architetto intendeva per \"progettazione integrale\", una sintesi, cio\u00e8, di elementi medievali, moderne linee curve, raffinati intagli floreali, superfici barocche, capriate nordiche, torrette che rimandano ai castelli francesi, colonnine romaniche e bugnati rinascimentali. \nBasile disegn\u00f2 anche gli interni e il mobilio realizzato poi dalla ditta Ducrot nel 1902. Dopo la guerra, il Villino fu abbandonato e un incendio nel 1962 ne distrusse saloni e camere. \nRestaurato, ha riacquistato la sua bellezza, come pure lo splendido giardino circostante. Oggi \u00e8 di propriet\u00e0 della Regione Sicilia.\nDescrizione.\n\u00c8 una delle prime opere architettoniche in stile Liberty d'Italia e viene considerato uno dei capolavori dell'Art Nouveau anche a livello europeo. Essendo Ignazio Florio un uomo d'attitudine cosmopolita e molto dedito ai viaggi, il Basile in questa opera sembra voler ricreare tutte le tappe toccate dal ricco borghese inserendo nella struttura vari elementi, come facente parte di un itinerario: ricurve superfici barocche, capriate tipicamente nordiche, torrette cilindriche che rimandano ai castelli francesi, colonnine romaniche e bugnati rinascimentali sono tutti elementi sapientemente miscelati a creare un capolavoro di eclettismo ed originalit\u00e0. Terminata l'et\u00e0 d'oro della famiglia, il villino cadde in disuso fino all'incendio del 1962, a seguito di attentato mafioso, che ne danneggi\u00f2 parte dell'interno.\nDopo il restauro, ha ospitato gli uffici del Dipartimento Regionale per l'Architettura e l'Arte Contemporanea ed \u00e8 una delle sedi di rappresentanza della Regione Siciliana.\nTra il 2005 e il 2015 il giardino del Villino Florio \u00e8 stato oggetto di un pesante e discusso restauro."}
{"id": "1364124", "revid": "729019", "url": "https://it.wikipedia.org/wiki?curid=1364124", "title": "Raccordo ferroviario di Castellammare di Stabia", "text": "Il raccordo di Castellammare di Stabia \u00e8 una linea ferroviaria che collega la linea Torre Annunziata-Gragnano con la stazione di Castellammare Marittima e i cantieri navali di Castellammare di Stabia. Viene svolto uno sporadico traffico merci solo per i cantieri.\nStoria.\nCon la creazione della linea ferroviaria che collegava Castellammare di Stabia con Torre Annunziata e Napoli si sent\u00ec la necessit\u00e0 di collegare sia il porto che i cantieri navali della citt\u00e0 stabiese con la ferrovia, in modo tale da permettere uno scambio di merci molto pi\u00f9 rapido: il raccordo, di circa di 3 chilometri a binario unico e non elettrificato, venne aperto nel 1886; staccandosi dalla linea, poco prima della stazione di Castellammare di Stabia, correva lungo tutta la villa comunale per poi dividersi all'altezza dell'entrata del porto: un tronco portava alla stazione marittima e l'altro ai cantieri. Il traffico fu subito su livelli sostenuti con tradotte di sale e grano dal porto e legno e ferro per l'industria navale.\nAll'inizio degli anni trenta, trovandosi all'epoca la stazione di Castellammare di Stabia non proprio in una zona centrale, venne istituito un collegamento passeggeri che da Napoli raggiungeva il centro antico di Castellammare di Stabia usufruendo e fermando in alcuni punti del raccordo; per questo servizio vennero utilizzate le Automotrici ALb 64 di produzione Fiat. Il servizio dur\u00f2 pochi anni poi la linea venne utilizzata solo per il traffico merci.\nCon la chiusura delle industrie dove veniva impacchettato il sale, proprio all'interno del porto, la stazione marittima perse il suo valore e alla fine degli anni settanta venne chiusa.\nAl 2015 il raccordo \u00e8 ancora sporadicamente utilizzato in alcuni giorni della settimana per il trasporto di ferro verso i cantieri navali. I treni solitamente partono da Torre Annunziata Centrale o Castellammare di Stabia e formati da 3/4 carri, trainati da un locomotore diesel.\nFuturo.\nSpesso si \u00e8 parlato della creazione di un progetto di metropolitana leggera o di tram tra Torre Annunziata, Castellammare di Stabia e Gragnano, utilizzando sia il raccordo che la linea ferroviarie esistente. Questo progetto non \u00e8 mai stato attuato ed \u00e8 rimasto tutto immutato, anche se negli ultimi tempi si sono fatte sempre voci pi\u00f9 insistenti sul portarlo a termine: la difficolt\u00e0 maggior sta nel fatto che il raccordo utilizza non una sede riservata ma un'area esclusivamente pedonale."}
{"id": "1364127", "revid": "363629", "url": "https://it.wikipedia.org/wiki?curid=1364127", "title": "Los Bastardos (album)", "text": "Uscito all'inizio del 2000 Los Bastardos \u00e8 il primo disco ufficiale dei losbastardos. Comprende brani sia inediti (Souvenirs, Zone X, Tasha, BombaCarta) che recuperati da demo precedenti e riarrangiati (Snow &amp; Slam, In Blanko, La Fama, Sunday Afternoon) tutti registrati e mixati da Carlo Ortolano ai Dracma Studio di Torino durante l'estate del 1999. L'orgoglio di Baghdad, Pedina dello stato e Anima risalgono al 1998 e sono state registrati ai Synergy Studio di Chivasso da Umberto Cerutti.\nUna delle caratteristiche principali di Los Bastardos \u00e8 l'uso \"spontaneo\" di pi\u00f9 linguaggi, sia musicali che parlati; il disco \u00e8 costituito infatti da brani cantati sia in italiano che in francese e inglese che spaziano in diversi contesti musicali seppur mantenendo una matrice metal."}
{"id": "1364128", "revid": "98077", "url": "https://it.wikipedia.org/wiki?curid=1364128", "title": "Regione Umbria", "text": ""}
{"id": "1364130", "revid": "1965277", "url": "https://it.wikipedia.org/wiki?curid=1364130", "title": "William Elford Leach", "text": "La vita.\nLeach nasce a Plymouth, figlio di un avvocato. A 12 anni frequenta la scuola di Exeter (Devon, Inghilterra), dove studia anatomia e chimica. A quell'epoca Leach collezionava gi\u00e0 esemplari marini provenienti da Plymouth e dalle coste di Devon. All'et\u00e0 di 17 anni inizia a studiare medicina all'ospedale San Bartolomeo di Londra, terminando i suoi studi all'Universit\u00e0 di Edimburgo e all'Universit\u00e0 di Sant'Andrea.\nNel 1813 William Elford Leach torna ad interessarsi di zoologia e viene assunto come assistente bibliotecario del dipartimento di zoologia del British Museum. Si occup\u00f2 di ordinare le collezioni, molte delle quali erano state trascurate sin dal momento in cui Hans Sloane le aveva portate al museo. Nel frattempo diviene assistente custode del dipartimento di storia naturale, sempre presso il British Museum. Leach diviene in questo modo esperto di crostacei e molluschi. Lavor\u00f2 per\u00f2 anche su insetti, mammiferi e uccelli.\n\u00c8 morto di colera in Italia, a San Sebastiano Curone, nel 1836 all'et\u00e0 di 46 anni."}
{"id": "1364134", "revid": "287204", "url": "https://it.wikipedia.org/wiki?curid=1364134", "title": "Parco naturalistico delle Biancane", "text": "Il parco naturalistico delle Biancane \u00e8 un'area naturale nei pressi del centro di Monterotondo Marittimo (GR) in cui sono ubicate le caratteristiche \"biancane\", che rappresentano uno dei tanti siti in cui la geotermia caratterizza fortemente il paesaggio al confine fra le province di Pisa e Grosseto. Si ha infatti la presenza di diverse tipologie di manifestazioni geotermiche come soffioni, fuoriuscite di vapore dal terreno, putizze e fumarole.\nIl nome deriva dal colore bianco delle rocce che caratterizza tutto il paesaggio; infatti, le emissioni di idrogeno solforato causano una reazione chimica con il calcare trasformandolo in gesso.\nIl vapore che esce dalle fratture delle rocce ha una temperatura di circa 100\u00a0\u00b0C ed \u00e8 costituito per il 95% da vapore acqueo e per il restante da anidride carbonica, metano, ammoniaca, acido solfidrico responsabile del caratteristico odore di uova marce, acido borico, azoto, idrogeno ed in minor misura elio, argon, radon ed altri gas nobili.\nIn corrispondenza degli sbocchi di vapore si hanno cristallizzazioni di zolfo nativo sotto forma di aggregati aciculari o di incrostazioni dovute all'ossidazione dell'acido solfidrico dovute al contatto con l'aria.\nLa presenza dell'acido solfidrico \u00e8 causa inoltre di un'intensa acidificazione del suolo e la forte aggressivit\u00e0 chimica di alcuni componenti dei fluidi geotermici ha prodotto un vistoso sbiancamento del suolo.\nTutte le rocce si presentano alterate dalla circolazione dei fluidi geotermici, alterazioni che si manifestano con la scomparsa dei colori originali e con variazione della composizione.\nLe Biancane con i suoi Lagoni rappresentano una delle aree di competenza del Parco Tecnologico Archeologico delle Colline Metallifere Grossetane.\nLagone naturale.\nNella parte inferiore del sito delle Biancane si trova il Lagone. Il cratere viene alimentato da infiltrazioni di acqua termale provenienti dalla collina sovrastante. L'acqua viene portata ad ebollizione dal vapore che esce dal fondo del pozzo fino a raggiungere la temperatura di 100-150\u00a0\u00b0C. In alcuni casi l'acqua viene spinta in alto con veemenza sino a raggiungere decine di centrimentri di altezza.\nLagone cerchiaio.\nLe sperimentazioni per l'estrazione di acido borico, da parte di Uberto Francesco Hoefer, hanno avuto inizio proprio alle Biancane, in particolare presso il Lagone Cerchiaio, anch'esso compreso all'interno del territorio delle Biancane.\nIl termine Cerchiaio deriva dalla tradizione locale, presente gi\u00e0 in epoca altomedievale, di utilizzo delle acque bollenti nella curvatura dei rami di castagno per la \"cerchiatura\" delle botti.\nFin dai tempi degli Etruschi le acque boriche erano ritenute efficaci per le malattie della pelle, per le piaghe, come sollievo per artriti e dolori muscolari e per la cura delle malattie del fegato e dei reni. Attualmente l'acido borico viene utilizzato nella produzione di smalti per le ceramiche, nell'industria del vetro e in quella farmaceutica.\nPozzi geotermici.\nIl sito delle Biancane \u00e8 infine caratterizzato dalla presenza di pozzi geotermici dai quali fuoriesce vapore ad alta entalpia. Il vapore viene cos\u00ec convogliato ed inviato alla centrale geotermica per la produzione di energia elettrica (potenza 10\u00a0MW), situata sul lato ovest. Il vapore viene inviato direttamente alla turbina, e, successivamente, condensato e depurato dei gas incondensabili. L'acqua di condensa viene raffreddata e reiniettata nel sottosuolo.\nA Monterotondo Marittimo inizi\u00f2 la produzione di energia elettrica da fonte geotermica a livello industriale nel 1916. Nel 1918 venne costruita una centrale di produzione presso il Lago Boracifero da 250 kW. La centrale geotermoelettrica dell'ENEL che si trova presso Le Biancane risale al 1958 ed \u00e8 stata modernizzata nel 2002. Le quattro centrali situate nel territorio del comune di Monterotondo Marittimo riescono a coprire il 70% dell'intero fabbisogno energetico della provincia di Grosseto tramite lo sfruttamento del vapore proveniente dai pozzi geotermici della zona."}
{"id": "1364136", "revid": "729019", "url": "https://it.wikipedia.org/wiki?curid=1364136", "title": "John Hayes (rugbista)", "text": "Biografia.\nCresciuto nel calcio gaelico e nell'hurling Hayes giunse al rugby solo intorno ai 18 anni; nei primi anni novanta fu a Invercargill, in Nuova Zelanda, per giocare e studiare e, dopo due anni, torn\u00f2 in Irlanda.\nNel 1998 entr\u00f2 nella squadra del con cui inizi\u00f2 disputando il campionato interprovinciale irlandese e, dal 2001, la Celtic League; in Nazionale irlandese debutt\u00f2 nel corso del Sei Nazioni 2000 contro la a Dublino.\nSubito messosi in luce come pilone di fatica e tecnica, tanto che il suo connazionale Keith Wood lo defin\u00ec quale vera anima del pacchetto di mischia irlandese, vinse la Celtic League con Munster e nello stesso anno prese parte alla in Australia, giungendo fino ai quarti di finale in cui l' fu sconfitta dalla .\nL'anno seguente, pur non vincendo il Sei Nazioni, contribu\u00ec a far guadagnare all' la Triplice Corona (il riconoscimento concesso a una delle quattro squadre delle Isole britanniche che in un'edizione di torneo batta le altre tre), la prima dal 1985.\nNel 2005 prese parte al \"tour\" in Nuova Zelanda dei scendendo in campo in uno dei tre \"test match\" previsti contro gli \"All Blacks\", mentre un anno pi\u00f9 tardi si laure\u00f2 campione d'Europa con .\nFu nella squadra irlandese che partecip\u00f2 alla in Francia mentre l'anno seguente rivinse il titolo europeo di club, ancora con Munster.\nIl 2009 fu l'anno del Grande Slam nel Sei Nazioni, che mancava all' dal 1948, poi della vittoria celtica e infine della seconda convocazione nei in occasione del loro \"tour\" in Sudafrica, per rimpiazzare lo scozzese Euan Murray, infortunatosi durante la spedizione.\nNel frattempo divenuto \"recordman\" di presenze in Nazionale, il 27 febbraio 2010, durante un incontro del Sei Nazioni contro l', Hayes divenne il primo irlandese a raggiungere 100 \"test match\" in maglia verde; il suo ultimo incontro fu il 6 agosto 2011 contro la , \"test match\" di preparazione alla alla quale tuttavia Hayes non fu convocato.\nSono in totale 107 gli incontri internazionali di Hayes, 105 dei quali per l' e 2 per i .\nHayes disput\u00f2 il suo ultimo incontro il 26 dicembre 2011, vittoria di contro per 24-9; all'uscita a 22 minuti dalla fine gli fu tributata una \"standing ovation\" dal pubblico presente allo stadio di Dublino.\nAl momento del ritiro aveva disputato 210 incontri ufficiali per Munster, di cui 87 in Celtic League, 103 nelle competizioni europee, 17 nel campionato interprovinciale irlandese e 3 in Celtic Cup."}
{"id": "1364144", "revid": "1718925", "url": "https://it.wikipedia.org/wiki?curid=1364144", "title": "Il leone e il topo", "text": "Il leone e il topo riconoscente \u00e8 una favola scritta da Esopo, nel VI secolo a.C. \nLa metafora del racconto \u00e8 incentrata sull'importanza dell'amicizia, che \u00e8 un valore fondamentale ed indipendente dal prestigio sociale ed economico delle persone.\nTrama.\nUn leone cattura un piccolo topo, con la ferma decisione di mangiarlo. Quest'ultimo chiede di risparmiargli la vita, offrendogli in cambio la sua amicizia. Il felino, convinto dal roditore, lo lascia in vita e prosegue per la sua strada, venendo per\u00f2 catturato da un cacciatore e legato ad un albero.\nIl topo, avvicinatosi di soppiatto, rode le corde che tengono legato il leone, donandogli la libert\u00e0.\nLa morale \u00e8: \"I piccoli amici possono dimostrare grande amicizia\".\nStoria.\nCome altre fiabe di Esopo, \"Il leone e il topo riconoscente\" potrebbe essere stata ripresa da una precedente versione dell'Antico Egitto, trasmessa oralmente."}
{"id": "1364147", "revid": "729019", "url": "https://it.wikipedia.org/wiki?curid=1364147", "title": "David Wallace", "text": "Biografia.\nFratello minore degli altri due rugbisti internazionali Paul e Richard, David Wallace \u00e8 nato a Limerick ma cresciuto a Cork.\nEsord\u00ec nella provincia di Munster nel 1997 nel campionato interprovinciale irlandese, e nel 2000 fu selezionato per la prima volta in Nazionale con la quale debutt\u00f2 a Buenos Aires contro l'.\nGi\u00e0 un anno pi\u00f9 tardi fece parte della spedizione dei British Lions in Australia, durante il quale disput\u00f2 un solo incontro, un infrasettimanale contro i Brumbies; a causa di un infortunio occorsogli con Munster, con la quale aveva esordito nel 2001 in Celtic League, non pot\u00e9 prendere altres\u00ec parte alla in Australia.\nOltre alla Celtic League vinta proprio in tale stagione, si aggiudic\u00f2 una Celtic Cup nel 2005 e il titolo di campione d'Europa nel 2006.\nFu presente quindi alla in Francia, e a seguire vinse nel 2009 il Grande Slam nel Sei Nazioni e un'altra Celtic League.\nFu convocato anche per la in Nuova Zelanda, ma un incidente di gioco al ginocchio contro Manu Tuilagi durante l'ultimo \"test match\" di preparazione contro l' prima del torneo lo mise in condizioni di non competere; tale infortunio fu alla base del ritiro che avvenne a fine stagione, dopo che Wallace non riprese mai completamente la funzionalit\u00e0 dell'articolazione.\nDopo il ritiro ha aperto a Limerick un negozio di dolciumi, concessionario della \"franchise\" britannica Mr Simms Olde Sweet Shoppe."}
{"id": "1364150", "revid": "5585", "url": "https://it.wikipedia.org/wiki?curid=1364150", "title": "Gaetano Verna", "text": "Biografia.\nNegli anni venti fece parte della compagnia teatrale di Tilde Teldi; durante una rappresentazione, il 14 settembre 1925, al Teatro Nazionale di Milano, tent\u00f2 il suicidio tagliandosi le vene del polso destro. Nel 1929 fu direttore artistico del \"Filodrammatica Berton\" di Riccione, riscuotendo un buon successo di critica e pubblico. Venne scritturato da Anton Giulio Bragaglia, direttore del Teatro delle Arti di Roma, per la stagione 1939-40 in cui interpret\u00f2 Traiano nella \"Rappresentazione di Santo Ignazio\". Nel 1951 Luchino Visconti lo scelse tra i protagonisti della prima rappresentazione teatrale italiana di \"Morte di un commesso viaggiatore\".\nFu attivo al cinema come attore negli anni quaranta e cinquanta sia come protagonista che come caratterista, favorito dal suo fisico robusto, che lo rese un interprete sanguigno.\nPiuttosto attivo nel campo del doppiaggio e socio della C.D.C., \u00e8 noto per essere stato la voce principale dell'attore Spencer Tracy. Nel 1952 pass\u00f2 alla societ\u00e0 concorrente A.R.S..\nMor\u00ec il 16 agosto 1958 all'et\u00e0 di 58 anni."}
{"id": "1364151", "revid": "767487", "url": "https://it.wikipedia.org/wiki?curid=1364151", "title": "Joe Dassin", "text": "Biografia.\nNato a New York dal regista Jules Dassin e da B\u00e9atrice Launer, intraprese la carriera scolastica prima a New York e poi a Los Angeles. Successivamente la sua famiglia si trasfer\u00ec dall'America all'Europa.\nDopo aver studiato alla \"Scuola Internazionale di Ginevra\", Joe Dassin rientr\u00f2 in America per frequentare l'universit\u00e0. Terminati i corsi, fece nuovamente ritorno in Europa, in Francia e, mentre lavorava ad una stazione radio, una casa discografica lo convinse a registrare le sue canzoni. Dal 1970 i suoi brani hanno raggiunto la vetta delle classifiche europee, diventando molto conosciute e cantate in Francia, Belgio, Stati Uniti, URSS.\nIn Italia \u00e8 celebre soprattutto per aver portato al successo internazionale alcuni brani di autori italiani, tra cui \"Luglio\" (titolo francese: \"Le petit pain au chocolat\"), \"Uno tranquillo\" (\"Siffler sur la colline\"), \"Non illuderti mai\" (\"Ma bonne \u00e9toile\"), \"Africa\" (\"L'\u00e9t\u00e9 indien\"), \"Se non esistessi tu\" (\"Et si tu n'existais pas\"), gli ultimi due scritti da Toto Cutugno.\nAlla fine degli anni '70 progett\u00f2 la realizzazione di un'opera rock, \"Martine\", al fianco di una star della canzone italiana, Marcella Bella. Nel 1972 ha inciso \"La complainte de l'heure de pointe (A v\u00e9lo dans Paris)\" con il coro dei Sanremini diretto da Ornella Bazzini.\nDassin spos\u00f2 Maryse Massi\u00e9ra il 18 gennaio 1966, a Parigi. Dal loro matrimonio nacque Joshua, scomparso prematuramente nel settembre 1973, pochi giorni dopo la sua nascita ed il conseguente divorzio. Nel gennaio del 1978 spos\u00f2 Christine Delvaux, dalla quale ebbe due figli, Jonathan (14 settembre 1978) e Julien (22 marzo 1980). Christine \u00e8 deceduta nel 1995.\nNel 1979, Joe Dassin and\u00f2 in scena all'Olympia per l'ultima volta. Nel mese di dicembre sub\u00ec un intervento chirurgico al cuore e soffr\u00ec di un'ulcera allo stomaco; indebolito, fu costretto a cancellare tutti i suoi tour. Nel marzo del 1980, nonostante la recente nascita del figlio Julien, divorzi\u00f2 dalla moglie. Nei mesi che seguirono, Joe Dassin sub\u00ec due infarti, a Parigi e Los Angeles. L'11 luglio fu protagonista di una serata di gala a Cannes, poi lasci\u00f2 la Francia per trovare riposo nella sua casa a Tahiti con suo figlio, sua madre e alcuni amici.\nAlle 12:30 del 20 agosto 1980, mentre pranzava con parenti ed amici al ristorante di Papeete \"Chez Michele et Eliane\", fu colto da un improvviso malore. Nonostante i tentativi di rianimazione, l'artista mor\u00ec circa un'ora dopo.\n\u00c8 sepolto nell\"'Hollywood Forever Cemetery\" a Hollywood, in California.\nEsce postuma la colonna sonora della mancata rappresentazione teatrale nel 33 giri \"Little Italy (Martine)\", a due voci con Marcella Bella."}
{"id": "1364154", "revid": "1086846", "url": "https://it.wikipedia.org/wiki?curid=1364154", "title": "Societ\u00e0 Sportiva Lazio 1936-1937", "text": "Questa voce raccoglie le informazioni riguardanti la Societ\u00e0 Sportiva Lazio nelle competizioni ufficiali della stagione 1936-1937.\nStagione.\nLa Lazio partecip\u00f2 al campionato di Serie A 1936-1937 classificandosi al secondo posto con 39 punti, ottenendo cos\u00ec la qualificazione alla Coppa dell'Europa Centrale, disputata al termine della stagione di Serie A.\nCon 21 reti in campionato Silvio Piola si laure\u00f2 capocannoniere della Serie A.\nIn Coppa dell'Europa Centrale la squadra arriv\u00f2 fino alla finale contro il Ferencv\u00e1ros: la gara d'andata disputata a Budapest fin\u00ec 4-2 per i padroni di casa, mentre il ritorno allo Stadio Nazionale di Roma fin\u00ec 5-4 ancora per la formazione ungherese.\nIn Coppa Italia la Lazio fu eliminata in casa del Genoa nei sedicesimi di finale.\nOrganigramma societario.\nArea direttiva\nArea tecnica"}
{"id": "1364162", "revid": "729019", "url": "https://it.wikipedia.org/wiki?curid=1364162", "title": "Pierre Berbizier", "text": "Biografia.\nNato a Saint-Gaudens ma originario di Pinas, Berbizier si form\u00f2 come mediano di mischia nelle giovanili di un club di Lannemezan (Midi-Pirenei).\nIn carriera gioc\u00f2 con il Lourdes dal 1976 al 1985 e da allora fino a fine carriera nel 1991 nell'Agen, vincendo il titolo di campione francese nel 1988.\nDal 1981 al 1991 disput\u00f2 56 incontri con la Nazionale francese, di cui 11 come capitano, inclusi quelli della in cui la Francia raggiunse la finale, poi persa, contro la , sfida in cui realizz\u00f2 l'unica meta dei transalpini.\nDisput\u00f2 anche tutti i Cinque Nazioni dal al con l'eccezione di quello del , vincendo le edizioni , , , , e e conseguendo il Grande Slam nel e .\nSubito dopo il ritiro Berbizier assunse la conduzione della Nazionale francese a soli 33 anni divenendo cos\u00ec sia il pi\u00f9 giovane commissario tecnico del XV di Francia sia, in assoluto, il pi\u00f9 giovane tecnico di una Nazionale francese di qualsiasi disciplina sportiva.\nBerbizier rimase in carica fino alla , poi dal 1998 al 2001 allen\u00f2 il ; nell'aprile 2005 fu chiamato a dirigere la Nazionale italiana, che guid\u00f2 nei Sei Nazioni (un pareggio esterno) e (due vittorie, una delle quali esterna) e alla al termine della quale lasci\u00f2 l'incarico per diventare l'allenatore del club parigino del Racing M\u00e9tro 92.\nDopo 5 anni alla guida di tale club, preso in Pro D2 e portato agli spareggi per i playoff di Top 14 2011-12, non gli \u00e8 stato rinnovato l'incarico di allenatore capo, ma \u00e8 rimasto direttore sportivo della societ\u00e0."}
{"id": "1364163", "revid": "1013865", "url": "https://it.wikipedia.org/wiki?curid=1364163", "title": "Comune di Faaborg-Midtfyn", "text": "Faaborg-Midtfyn \u00e8 un comune danese situato nell'isola di Fionia (\"Fyn\"), nella regione di Syddanmark.\nIl comune \u00e8 stato costituito in seguito alla riforma amministrativa del 1\u00ba gennaio 2007 accorpando i precedenti comuni di Broby, Ringe, \u00c5rslev, Ryslinge e Faaborg."}
{"id": "1364164", "revid": "729019", "url": "https://it.wikipedia.org/wiki?curid=1364164", "title": "Tour della nazionale di rugby a 15 della Nuova Zelanda 1972-1973", "text": "Negli altri incontri, da segnalare la sconfitta con la Francia e soprattutto con i Barbarians in una storica partita, in cui Gareth Edwards realizza, al termine di un'azione corale, quella che fu considerata la \u201cpi\u00f9 bella meta di tutti i tempi\u201d."}
{"id": "1364184", "revid": "125606404", "url": "https://it.wikipedia.org/wiki?curid=1364184", "title": "Orologio astronomico di Strasburgo", "text": "L'orologio astronomico di Strasburgo \u00e8 stato costruito nel XVI secolo ed \u00e8 un capolavoro del Rinascimento, all'epoca considerato una delle sette meraviglie della Francia. \u00c8 situato nella cattedrale di Strasburgo ed \u00e8 stato portato alle forme attuali nel corso dei secoli.\nStoria.\nVerso la fine del secolo XIII, con l'invenzione dell'orologio meccanico, si produsse un grande cambiamento nel modo di misurare il tempo, compito in precedenza affidato alle clessidre e agli orologi solari. Molti edifici pubblici furono dotati di grandi orologi meccanici e Strasburgo fu una delle prime citt\u00e0 a realizzarne uno, costruendo all'interno della cattedrale, negli anni fra il 1352 e il 1354, il cosiddetto \"Orologio dei Re Magi\".\nSi trattava di una costruzione dotata di una cassa alta circa dodici metri contenente il dispositivo meccanico, che comandava un calendario, un astrolabio e, in alto, la statua della Vergine con il Bambino davanti al quale si inginocchiavano ogni ora i Re Magi, mentre un carillon suonava e un gallo cantava innalzando le ali. Nel 1547, essendosi l'orologio ormai irrimediabilmente deteriorato, si decise di costruirne uno nuovo anzich\u00e9 cercare di riparare quello esistente.\nUn orologio, su progetto di Conrad Dasypodius, inizi\u00f2 ad essere costruito tra il 1572 e il 1574 da Isaac e Josia Habrecht. Il monumentale orologio rappresentava la sintesi dei pi\u00f9 avanzati studi scientifici dell'epoca nei campi dell'astronomia, matematica e fisica.\nQuesta costruzione and\u00f2 per le lunghe, la cattedrale fu adibita al rito protestante, poi ancora a quello cattolico e poi nuovamente a quello protestante: i preposti alla gestione della chiesa cambiarono, i lavori iniziarono tardi e furono poi interrotti, i tempi per reperire uomini capaci di gestire l'orologio furono lunghi e alla fine l'ingranaggio in ferro battuto smise di funzionare definitivamente poco prima della Rivoluzione francese.\nNel 1838 fu dato l'incarico di restaurare l'orologio a Jean Baptiste Schwilgu\u00e9 (1776-1856). Il restauro dur\u00f2 fino al 1842. Si realizz\u00f2 cos\u00ec l'obiettivo che Schwilgu\u00e9 si era prefisso fin da giovane, quello di far ripartire l'orologio, per cui aveva studiato da autodidatta tutta la vita per acquisire le conoscenze e le capacit\u00e0 necessarie. Schwilgu\u00e9 form\u00f2 gli operai in modo che fossero in grado di seguirlo, realizz\u00f2 le macchine per costruire le parti dell'orologio in modo pi\u00f9 preciso possibile e le macchine per intagliare il legno sbozzando le figure mobili a partire dai modelli in gesso. Avrebbe voluto costruire un orologio \"ex novo\", ma la comunit\u00e0 non glielo permise a causa del costo che avrebbe dovuto sostenere, e gli affid\u00f2 soltanto l'incarico del restauro, che port\u00f2 l'orologio alle condizioni in cui si presenta oggi, senza che andassero perdute le decorazioni pittoriche rinascimentali della grande cassa.\nStruttura.\nLa struttura dell'orologio \u00e8 composta da una cassa alta 18 metri, che poggia su un basamento alto pi\u00f9 di 4 metri e largo 7,30 metri, dal quale si innalzano anche una scala a chiocciola per accedere alla parte superiore, al quadrante esterno e ad una torre entro la quale scorrono i cinque pesi che forniscono la forza motrice ai meccanismi contenuti nella cassa; la ricarica avviene automaticamente ogni settimana, tempo impiegato dai pesi a compiere l'intera discesa. Il tutto \u00e8 ornato da pitture e sculture in legno.\nL'indicazione dell'ora \u00e8 data da un quadrante sul quale le lancette argentate indicano l'ora ufficiale e quelle dorate, in ritardo di circa mezz'ora rispetto a quelle argentate, indicano l'ora locale, alla quale sono sincronizzate le suonerie dei vari personaggi meccanici: ad ogni ora, il primo quarto d'ora \u00e8 scoccato da un putto alato, il secondo da un fanciullo adolescente, il terzo da un adulto e il quarto da un uomo anziano, a simboleggiare le quattro et\u00e0 della vita. Tutti sfilano davanti alla morte (rappresentata da uno scheletro) che ha in una mano una falce e nell'altra un battaglio con il quale batte le ore senza mai fermarsi, mentre le et\u00e0, come gli uomini, riposano durante la notte; dopo i rintocchi dell'ora battuti dalla morte, un'altra figura di putto alato rovescia la clessidra che tiene in mano.\nOgni giorno, allo scoccare delle 12.30 mattutine, si mettono in funzione una serie di meccanismi: dopo che \u00e8 stato proiettato nella cattedrale un filmato della durata di circa 20 minuti che illustra quanto sta per accadere, le statue rappresentanti gli apostoli sfilano davanti al Cristo, che, passato l'ultimo apostolo, benedice i visitatori; durante la sfilata degli apostoli un gallo canta per tre volte. Da sempre questo animale ha infatti rappresentato la misura del tempo e, ricordando la rinnegazione di Cristo per tre volte da parte dell'apostolo Pietro avvenuta \"prima che il gallo canti\", simboleggia anche la fragilit\u00e0 umana.\nI giorni sono rappresentate da statue delle divinit\u00e0 mitologiche. La domenica \u00e8 rappresentata dal dio Apollo e successivamente i vari giorni della settimana sono rappresentati da Diana, Marte, Mercurio, Giove, Venere, fino al sabato, che vede Saturno raffigurato mentre divora i suoi figli e rappresenta anche il tempo che divora ci\u00f2 che crea. La freccia tenuta da Apollo ha anche la funzione di indicare sul calendario il giorno attuale. L'anno \u00e8 descritto da un calendario perpetuo a forma di anello con i mesi, i giorni e i rispettivi santi, le feste fisse e mobili.\nUn globo celeste riproduce i movimenti della volta stellata intorno alla terra immobile al centro, secondo la visione tolemaica. Ha pi\u00f9 di 5000 stelle e compie una rotazione completa in un giorno siderale, cio\u00e8 nel tempo intercorrente fra due passaggi successivi di una stella sullo stesso meridiano, pi\u00f9 breve di circa quattro minuti del giorno solare medio. \u00c8 indicato anche il tempo apparente, o vero tempo solare, dato dal tempo intercorrente fra due passaggi successivi del sole sul meridiano. Due lancette indicano il movimento apparente del sole e quello della luna intorno all'emisfero terrestre settentrionale e indicano quindi con la loro posizione anche le eclissi del sole e della luna.\nIl complesso delle pitture, opera dell'artista Tobias Stimmer e del fratello Josias, operanti nel XVI secolo, evoca il tempo sotto i diversi aspetti, cronologico, storico e teologico, ma volendo sempre far intendere che l'uomo e l'umanit\u00e0 sono indirizzati verso la fine. Cos\u00ec \u00e8 evocata la creazione degli uomini mediante l'estrazione di Eva da una costola d'Adamo da parte di Dio, che, secondo la tradizione protestante, non \u00e8 rappresentato direttamente ma \u00e8 soltanto indicato da una scritta al centro di un globo di fuoco. Il giudizio universale, a rappresentare la fine, \u00e8 illustrato in tre scene di contenuto teologico.\nDi concezione teologica luterana sono la rappresentazione della Caduta e della Salvezza mediante la Fede e la Grazia. Le quattro stagioni rappresentano le et\u00e0 dell'uomo e il tempo irreversibile della vecchiaia, perch\u00e9 dietro all'inverno si scorge la morte con la sua clessidra. Altre pitture rappresentano uomini che hanno illustrato la scienza e le arti: ad esempio Niccol\u00f2 Copernico \u00e8 raffigurato con in mano un ramo di mughetto, a significare il fatto che fu un medico, ma non in relazione alla sua teoria astronomica eliocentrica, vista dai suoi contemporanei e dall'ideatore dell'orologio soltanto come una geniale ma bizzarra ipotesi, tant'\u00e8 che il complesso dello strumento abbraccia pienamente la teoria geocentrica aristotelico-tolemaica. Le restanti figure sono Urania, musa dell'astronomia e lo stesso Jean-Baptiste Schwilgu\u00e9, inizialmente non rappresentato e raffigurato come omaggio postumo Il planetario mostra la circolazione dei pianeti visibili, e i segni dello zodiaco tracciati sul quadrante permettono di determinare in quale costellazione si trovano i pianeti. Le fasi lunari sono determinate dal globo della luna per met\u00e0 bianco e per met\u00e0 nero che compie una rotazione completa, della durata del mese lunare (29 giorni e 55 minuti). I moti dei pianeti e della luna sono realizzati con estrema precisione rispetto alla realt\u00e0, precisione che stupisce se si pensa che \u00e8 realizzata con congegni meccanici di oltre 150 anni fa.\nIn sintesi l'orologio realizza una completa visione dell'astronomia del Cinquecento, oltre a rappresentare un esempio dell'abilit\u00e0 raggiunta dalla tecnologia meccanica nella met\u00e0 dell'Ottocento. \u00c8 un bell'esempio di arte rinascimentale tedesca e un motivo di riflessione sul mistero del tempo."}
{"id": "1364188", "revid": "287204", "url": "https://it.wikipedia.org/wiki?curid=1364188", "title": "Pat McCormick", "text": ""}
{"id": "1364189", "revid": "46931", "url": "https://it.wikipedia.org/wiki?curid=1364189", "title": "Setta Mungiki", "text": ""}
{"id": "1364193", "revid": "31886", "url": "https://it.wikipedia.org/wiki?curid=1364193", "title": "Asse ecclesiastico", "text": ""}
{"id": "1364194", "revid": "3343", "url": "https://it.wikipedia.org/wiki?curid=1364194", "title": "Pianottoli Caldarello", "text": ""}
{"id": "1364195", "revid": "1470986", "url": "https://it.wikipedia.org/wiki?curid=1364195", "title": "Post-Panamax", "text": "Con il termine Post-Panamax si intende una particolare tipologia di navi le cui dimensioni non permettono loro di transitare nelle chiuse dell'originale canale di Panama. Pertanto per passare dall'oceano Atlantico a quello Pacifico e viceversa dovevano doppiare il continente sudamericano. Conosciute anche con la denominazione di PostPanamax e Over Panamax fanno parte di questa tipologia le superpetroliere e le pi\u00f9 grandi navi portacontainer.\nA seguito dell'apertura nel 2016 di nuove chiuse del canale di Panama, le dimensioni massime delle navi abilitate al passaggio sono diventate 366 metri di lunghezza, 49 metri di larghezza e 15 di pescaggio."}
{"id": "1364197", "revid": "729019", "url": "https://it.wikipedia.org/wiki?curid=1364197", "title": "Kaine Robertson", "text": "Biografia.\nNato e cresciuto rugbisticamente in Nuova Zelanda, dove inizi\u00f2 a praticare la disciplina intorno agli 11 anni, Robertson giunse in Italia a 21 anni e, dopo una brevissima parentesi nel Mantova (un solo incontro, risoltosi in un infortunio alla spalla che lo tenne fuori dal campo per tutto il resto della stagione), pass\u00f2 al Viadana, ingaggiato per la squadra Under-21.\nNel 2004 acquis\u00ec l'idoneit\u00e0 a rappresentare l'Italia e fu chiamato in Nazionale dal C.T. John Kirwan in occasione dei \"test match\" di met\u00e0 anno contro e .\nDisput\u00f2 il Sei Nazioni 2005 e tutta la serie dei \"test\" di met\u00e0 anno, poi un infortunio al ginocchio gli imped\u00ec di partecipare agli incontri di fine anno e al successivo Sei Nazioni 2006.\nDopo pi\u00f9 di un anno di assenza dalla Nazionale rientr\u00f2 a fine 2006 sotto la nuova gestione Berbizier e prese parte alle qualificazioni per la e, successivamente, alla fase finale del torneo in Francia, nel corso del quale collezion\u00f2 3 presenze; con il nuovo tecnico Nick Mallett ha preso parte al Sei Nazioni 2008 e alla successiva serie di \"test\" di met\u00e0 anno.\nA livello di club, inoltre, si laure\u00f2 campione d\u2019Italia nel 2001-02, anno in cui fu anche il miglior realizzatore di mete del campionato (12); nel suo palmar\u00e8s anche due Coppe Italia e una Supercoppa nazionale (2007), e a livello personale, di nuovo, due primati in classifica realizzatori di mete del campionato, nel 2006-07 (a quota 9, in coabitazione) e nel 2008-09 (11).\nCon la confluenza del Viadana nella franchigia di Celtic League degli Aironi, Robertson fu schierato in tale nuova formazione dalla stagione sportiva 2010-11.\nDopo la revoca della licenza federale agli Aironi del 2012, rientr\u00f2 nei ranghi del Viadana in Eccellenza. Con i lombardi, nel 2013 si aggiudic\u00f2 il Trofeo Eccellenza (ex Coppa Italia).\nDal 2012 al 2014 fece parte della Nazionale italiana a 7, maglia gi\u00e0 precedentemente indossata in occasione delle World Rugby Sevens Series.\nA settembre 2014 annunci\u00f2 il ritiro dal rugby giocato attraverso le pagine della \"Gazzetta di Mantova\", per tornare insieme alla famiglia in Nuova Zelanda, suo Paese natale.\nIn Italia, Robertson viene ricordato in particolar modo per le marcature contro e nel Sei Nazioni 2007, che contribuirono alle due vittorie azzurre."}
{"id": "1364198", "revid": "339392", "url": "https://it.wikipedia.org/wiki?curid=1364198", "title": "Leggi eversive", "text": ""}
{"id": "1364200", "revid": "3343", "url": "https://it.wikipedia.org/wiki?curid=1364200", "title": "Pianottuli-Caldareddu", "text": ""}
{"id": "1364203", "revid": "1226", "url": "https://it.wikipedia.org/wiki?curid=1364203", "title": "Classificazione dei pianeti (Star Trek)", "text": ""}
{"id": "1364204", "revid": "729019", "url": "https://it.wikipedia.org/wiki?curid=1364204", "title": "Ben Cohen", "text": " Clinicamente sordo, \u00e8 impegnato nell'attivismo sociale fin dal periodo d'attivit\u00e0 sportiva, allorch\u00e9 promosse campagne per favorire l'accesso alla disciplina di alto livello anche a persone prive dell'udito; da dopo il suo ritiro, avvenuto nel 2011, ha anche preso posizione contro bullismo e omofobia.\nBiografia.\nBen Cohen \u00e8 nato a Northampton, capoluogo della contea omonima.\nNonostante il suo cognome, Cohen esclude che il suo ramo familiare, almeno nelle sue generazioni pi\u00f9 recenti, sia ebreo: \u00abEbrea [la mia famiglia] lo era qualche generazione fa. Credo non lo sia pi\u00f9 da quando il mio bisnonno spos\u00f2 una donna non ebrea e interruppe la tradizione\u00bb. Nipote di George Cohen, gi\u00e0 calciatore del (club per il quale egli stesso tifa) che fu campione del mondo del 1966 con l', Ben Cohen si indirizz\u00f2 al rugby fin dall'et\u00e0 delle elementari, e a 12 anni fu mandato alle giovanili del Northampton Old Scouts.\nA 17 anni fu ingaggiato dai Northampton Saints, debuttando in prima squadra nella stagione 1996-97 e rimanendo titolare fisso per 11 stagioni in Premiership. Ala-estremo versatile, esord\u00ec in Nazionale inglese con due mete contro l' nella partita inaugurale del Sei Nazioni 2000, e un anno pi\u00f9 tardi fu chiamato a far parte del \"tour\" australiano dei British Lions, anche se non prese parte ai \"test match\": il suo bilancio in quella spedizione furono due mete contro una compagine del Nuovo Galles del Sud.\nTra il 2002 e il 2003 fu titolare inamovibile della Nazionale, e al suo nome sono legati alcuni dei successi pi\u00f9 spettacolari della selezione inglese contro le compagini dell'Emisfero Sud: una meta a novembre 2002 nella partita vinta a Twickenham contro gli \"All Blacks\" e, qualche settimana pi\u00f9 tardi, due contro gli \"Wallabies\". A giugno del 2003, successivamente, giunse un'altra meta, in casa degli australiani, a coronamento di un \"tour\" oceanico chiuso senza una sconfitta.\nApparve quindi naturale l'inserimento da parte del C.T. Clive Woodward nella rosa dei convocati alla Coppa del Mondo 2003. Cohen fu schierato dall'inizio in sei delle sette partite del torneo e, dopo una finale combattutissima contro l', vinse la Coppa insieme con la sua squadra, diventando cos\u00ec il secondo membro della sua famiglia a diventare campione del mondo di una disciplina sportiva, 37 anni dopo la realizzazione da parte di suo zio George di un'analoga \"performance\" nel calcio, sempre per l'.\nFece ancora parte della squadra inglese nel Sei Nazioni 2004, anche se nei test di fine anno part\u00ec dalla panchina. All'inizio del 2005 ammise di non avere pi\u00f9 le motivazioni di un tempo, e non fu parte della squadra del Sei Nazioni 2005, anche se le buone prestazioni nel Northampton gli valsero un richiamo alla fine dell'anno, contro l'.\nPartecip\u00f2 al Sei Nazioni 2006 e a gran parte dei match, compresi quelli autunnali, ma non al Sei Nazioni 2007. A maggio di quell'anno, quattro mesi prima della Coppa del Mondo e nonostante la scelta di Brian Ashton di inserirlo nella rosa del \"tour\" estivo in Sudafrica, Cohen si chiam\u00f2 di fatto fuori dalla Nazionale per stare accanto alla moglie, in attesa di due gemelli.\nSebbene non annunciato ufficialmente, la dichiarazione fu vista come il preludio al definitivo ritiro dall'attivit\u00e0 internazionale (e, a posteriori, veritiera, in quanto Cohen non scese pi\u00f9 in campo per l'Inghilterra, la sua ultima partita internazionale essendo quella giocata contro il a novembre 2006). Al momento del suo abbandono della carriera internazionale vantava 57 presenze e 31 mete, che ne facevano all'epoca il 10\u00b0 miglior realizzatore di punti e il 2\u00b0 miglior realizzatore di mete della storia della Nazionale inglese.\nNel maggio 2007 il retrocesse dalla Premiership e nell'agosto successivo fu tolta a Cohen la fascia di capitano. Questi, contrariato dalla decisione, manifest\u00f2 la sua decisione di non giocare pi\u00f9 per i Saints, aggiungendo che la responsabilit\u00e0 di guidare la squadra in campo anche in Seconda Divisione avrebbe voluto assumersela lui di persona. La decisione di Cohen fu il preludio al divorzio dal club inglese e al trasferimento ai francesi del , club dove trov\u00f2 il suo connazionale Steve Thompson, e per il quale Cohen firm\u00f2 fino al 2009.\nLa decisione di Cohen di rimanere nel rugby a 15 giunse dopo che questi aveva preso in considerazione anche l'idea di passare al XIII (il suo nome fu associato ai Wigan Warriors e agli Harlequins XIII); tra le squadre di rugby a 15 inglesi che avevano manifestato un certo interesse a ingaggiare Cohen v'era stato anche il , prima che il giocatore scegliesse definitivamente la Francia. Terminato il contratto con il Brive, nell'estate del 2009 Cohen torn\u00f2 in Inghilterra, ingaggiato dal . Dopo due stagioni, tuttavia, a causa di una crisi finanziaria del club che mise in uscita 20 giocatori compreso lo stesso Cohen, questi decise di chiudere l'attivit\u00e0 agonistica.\nVita privata.\nClinicamente sordo, Cohen \u00e8 impegnato in una campagna affinch\u00e9 gli operatori del settore adottino un set minimo di indicazioni gestuali onde rendersi comprensibili a coloro che sono affetti da problemi di udito che vogliano intraprendere l'attivit\u00e0 rugbistica.\nSposato e padre di due gemelle, Cohen \u00e8 considerato un'icona gay: ci\u00f2 \u00e8 dovuto al fatto di avere sempre presenziato a cerimonie ed eventi sociali organizzati da circoli omosessuali e di essersi sempre pronunciato in favore delle loro istanze; dal sondaggio indetto da un \"magazine\" gay britannico nel 2008 risult\u00f2 essere indicato come il secondo sportivo pi\u00f9 sexy del suo Paese dopo il calciatore David Beckham.\nInoltre, nel 2010 offr\u00ec all'asta un suo sospensorio firmato e ne don\u00f2 il ricavato a un'associazione britannica di assistenza agli omosessuali affetti da AIDS.\nQuando Cohen, al termine della stagione sportiva 2010-11 dichiar\u00f2 la fine della sua attivit\u00e0 agonistica, annunci\u00f2 anche di voler dedicarsi alle attivit\u00e0 di StandUp, organizzazione no-profit da lui fondata in supporto alle vittime di bullismo (sperimentato in famiglia quando suo padre Peter, fratello di George Cohen, fu assalito nel novembre 2000 da alcuni teppisti per aver tentato di difendere un suo inserviente nel \"night club\" che gestiva a Northampton, e un mese dopo mor\u00ec per le gravi lesioni riportate nell'aggressione), soprattutto di matrice omofoba."}
{"id": "1364217", "revid": "729019", "url": "https://it.wikipedia.org/wiki?curid=1364217", "title": "Dunkirkmax", "text": "Il termine Dunkirkmax indica una tipologia di navi le cui dimensioni permettono loro di attraccare al porto di Dunkerque, o Dunkirk in inglese, uno dei maggiori porti per il trasporto del minerale di ferro e di altri metalli destinati alle industrie siderurgiche.\nIn questo caso a limitare le dimensioni delle navi a 289 m di lunghezza e 45 m di larghezza sono le chiuse del lato orientale dello scalo."}
{"id": "1364220", "revid": "1869172", "url": "https://it.wikipedia.org/wiki?curid=1364220", "title": "Heineken Cup 2002-2003", "text": "La Heineken Cup 2002-03 fu l'8\u00aa edizione della coppa d'Europa di rugby XV per club.\nAd essa parteciparono 24 squadre divise in sei gironi, le cui prime accedettero direttamente alla fase a eliminazione diretta, insieme alle due migliori seconde classificate in base al consolidato sistema del \"seeding\" calcolato in base al punteggio complessivo, al conteggio mete e alla differenza punti.\nPer la prima volta nessun club inglese giunse almeno in semifinale, laddove nelle cinque precedenti edizioni cui essi avevano preso parte vantavano quattro vittorie e una finale persa.\nLe semifinali furono uno spareggio franco-irlandese, e la finale, disputatasi a Dublino, fu per la prima volta nella storia della competizione disputata tra due club della stessa federazione, nella fattispecie quella francese; il Tolosa sconfisse il Perpignano e si laure\u00f2 per la seconda volta campione d'Europa."}
{"id": "1364225", "revid": "729795", "url": "https://it.wikipedia.org/wiki?curid=1364225", "title": "Galleria Peloritana", "text": "La galleria Peloritana \u00e8 una galleria ferroviaria a doppio binario di quasi 13 chilometri costruita per sostituire la difficile tratta di valico tra Messina e Villafranca Tirrena della ferrovia Palermo-Messina. Quest'ultima includeva una galleria di valico di 5.345 metri. Con i suoi 12.817 metri \u00e8 la galleria ferroviaria pi\u00f9 lunga della Sicilia.\nStoria.\nLa Messina-Palermo ha sofferto sin dalla sua costruzione di un difficile percorso a causa della presenza dei monti Peloritani immediatamente alle spalle della citt\u00e0 di Messina superati con una linea in salita a semplice binario e una galleria di valico, aperti al traffico nel 1890, con pendenza prossima al 30 per mille che imponeva l'utilizzo di una locomotiva di spinta o della doppia trazione per i treni pi\u00f9 pesanti. Nonostante l'elettrificazione della linea avvenuta nel secondo dopoguerra l'esercizio ferroviario \u00e8 stato sempre condizionato negativamente sia dal semplice binario che dalla tratta in se stessa; il progetto di ammodernamento pur approntato gi\u00e0 dagli anni sessanta ha avuta la sua realizzazione solo alla fine degli anni ottanta con l'inizio dei lavori di scavo.\nDopo poco meno di quindici anni dall'inizio dei lavori il 29 novembre del 2001 \u00e8 stata ufficialmente inaugurata, anche se era gi\u00e0 attiva dal 1999 in esercizio provvisorio, una nuova tratta ferroviaria a doppio binario che immette, poco dopo l'uscita della stazione di Messina Scalo, direttamente nella nuova galleria di base lunga 12.817 metri che sottopassa i monti Peloritani sbucando direttamente nei pressi della stazione di Villafranca Tirrena.\nIl lungo tunnel, che si sviluppa tra il km 213,257 e il km 226,074 della linea Messina-Palermo, \u00e8 stato realizzato rispettando le normative di sicurezza pi\u00f9 restrittive con illuminazione interna, nicchie di ricovero, telefoni fissi ogni 500 metri e cavo continuo fessurato per trasmissione in galleria. \u00c8 inoltre fornita di impianto idrico.\nLa galleria \u00e8 stata realizzata da un consorzio di imprese denominato \"Ferrofir\" costituito dalle imprese Astaldi, Di Penta e Impregilo."}
{"id": "1364228", "revid": "228587", "url": "https://it.wikipedia.org/wiki?curid=1364228", "title": "L'eletto", "text": "L'eletto \u00e8 un romanzo dello scrittore tedesco Thomas Mann, pubblicato la prima volta nel 1951.\nIl romanzo \u00e8 basato sul poema in versi \"Gregorius\" di Hartmann von Aue (XII secolo). \u00c8 una versione fantastica della vita di Papa Gregorio I, ispirata al mito di Edipo.\nTrama.\nSibilla e Wiligis.\nIl Duca di Fiandra e Artois non riesce ad avere figli. Dopo molte suppliche a Dio, la moglie del Duca rimane incinta e partorisce due gemelli, ma muore poco dopo averli messi alla luce. I gemelli vengono chiamati Sibilla e Wiligis, sono molto simili l'uno all'altro sia nelle doti fisiche che intellettuali, e crescono nella corte ducale rimanendo sempre molto uniti. \nLa morte del Duca arriva quando i gemelli hanno 17 anni. Wiligis \u00e8 proclamato nuovo Duca, ma la stessa notte seduce sua sorella: i gemelli diventano cos\u00ec amanti.\nSibilla rimane incinta, e Wiligis chiede aiuto a Messer Eisengrein, suo maestro di cavalleria. Questi arriva alla corte e, dopo aver capito la situazione, spinge i gemelli a decisioni drastiche.\nWiligis abbandona il ducato e parte per le Crociate. Sibilla va a partorire nel castello di Eisengrein. Dopo il parto il bambino viene messo in una botte ben protetta insieme ad una lettera di spiegazioni anonima e a due pani di monete d'oro. La botte viene fissata ad una barca e questa spinta nel mare.\nSibilla torna alla corte in cui diventa duchessa e, dopo poco tempo, riceve la notizia della morte di Wiligis. Si propone di non sposare nessun uomo.\nGregorio nell'isola.\nLa barca con il bambino viene sospinta dal mare in una isoletta della Manica. Due pescatori la trovano e consegnano la botte all'abate del monastero dell'isola (Il Chiostro). Questi scopre il bambino, legge la lettera e trova le monete d'oro. Affida quindi il bambino ad uno dei pescatori, e nel battezzarlo gli mette il suo stesso nome, Gregorio. Quando compie sei anni il bambino entra a vivere nel Chiostro ed inizia gli studi con molto successo.\nAll'et\u00e0 di 17 anni Gregorio, dopo una lite con uno dei figli del pescatore che lo aveva adottato, suo fratello di latte, viene a conoscere la sua condizione di trovatello. Decide quindi di abbandonare il Chiostro per diventare cavaliere e trovare la sua famiglia di origine. L'abate gli consegna le monete d'oro e la lettera contenute nella botte, e lo fa partire.\nLa corte di Bruggia.\nLa barca che porta Gregorio viene spinta dal mare nel porto di Bruggia (Bruges). La citt\u00e0 \u00e8 retta dalla duchessa Sibilla che \u00e8 in guerra con un suo spasimante respinto, Roger re di Borgogna. La citt\u00e0 \u00e8 sotto assedio, e tutti i cavalieri della duchessa sono stati sempre sconfitti in duello da Roger. Gregorio si offre di combattere per la duchessa e, nonostante la giovane et\u00e0, riesce a imprigionare il re Roger che \u00e8 costretto ad accettare la pace. \nSibilla chiede a Gregorio di diventare suo marito e questi accetta. Dal matrimonio nascono due figlie.\nDurante un'assenza di Gregorio, Sibilla scopre tra le sue carte nascoste la lettera che lei stessa aveva messo nella botte. Al ritorno del marito, gli confessa tutto.\nGregorio decide quindi di abbandonare la corte e di andare in giro per il mondo a far penitenza. Sibilla rinuncia ad essere duchessa e va a vivere poveramente, dedicandosi unicamente ad opere di carit\u00e0.\nLo Scoglio.\nGregorio nel suo girovagare chiede asilo ad un pescatore che lo accoglie ma lo tratta con estrema durezza. Gregorio chiede di indicargli un posto in cui far penitenza; il pescatore lo porta su una piccola isola disabitata (lo Scoglio), lo lega con catene di ferro, butta nel lago la chiave delle catene e lo abbandona. Gregorio riesce a sopravvivere; il dimagrimento del suo corpo gli permette di liberarsi dalle catene. La sua permanenza sullo scoglio dura diciassette anni.\nLa sede vacante.\nA Roma, dopo la morte dell'ultimo Papa (Pelagio II), non si riesce ad eleggere il successore. Dopo diversi mesi di attesa Probo, un illustre cittadino molto religioso e Liberio, cardinale di Sant'Anastasia, fanno lo stesso sogno. Un agnello li invita a ricercare il nuovo Papa che si chiama Gregorio e che vive da diciassette anni su uno scoglio. I due partono e, dopo diverse settimane di viaggio, arrivano per caso nella casa del pescatore. Questi vuole cucinare un grosso pesce appena pescato ma, aprendogli la pancia, scopre la chiave che us\u00f2 per imprigionare Gregorio e butt\u00f2 nel lago. Impressionato da questo ritrovamento, il pescatore confessa tutto, e accompagna Probo e Liberio sullo scoglio. Gregorio viene ritrovato e portato a riva e, successivamente, condotto a Roma dove \u00e8 nominato Papa.\nIl ritrovamento.\nSibilla, nonostante la vita di sofferenze, sente di non aver scontato tutti i suoi peccati. Le giunge notizia che a Roma \u00e8 stato eletto un nuovo Papa consolatore di peccatori e pronto ad elargire il perdono. Sibilla parte per Roma e riesce a farsi ricevere dal Papa. Durante il colloquio Gregorio e Sibilla si riconoscono. Come finale lieto, Sibilla rimane a Roma entrando in un convento di suore e Gregorio continua a fare il Papa, tra molta stima ed approvazione dei cristiani.\nIl mito.\nIl mito principale su cui \u00e8 basato il libro \u00e8 quello di Edipo. Nell'introduzione al romanzo Mann presenta diverse varianti del mito applicate a persone come Giuda Iscariota o il Papa Gregorio I. Il mito del figlio che sposa la madre e prende il posto del padre si intreccia con quello della Fossa (o dello Scoglio), molto caro a Thomas Mann. Una persona pecca fortemente, spesso per superbia. Gli eventi lo puniscono e viene rinchiuso in una fossa o in una prigione. Dopo il pentimento Dio lo riporta alla vita normale e lo ricompensa delle umiliazioni subite. Lo stesso mito \u00e8 presente nel romanzo \"Giuseppe e i suoi fratelli.\"\nLo stile.\n\"L'eletto\", che tratta argomenti molto tragici, ha uno stile allegro, ironico e leggero che rappresenta il fascino pi\u00f9 grande dell'opera.\nIl romanzo ha un narratore, Clemente, monaco irlandese, che nell'abbazia svizzera di San Gallo scrive la storia. Questo permette a Thomas Mann di inserire una serie di commenti spiritosi sui fatti descritti. Clemente si professa molto rispettoso sia dell'autorit\u00e0 religiosa sia di quella civile, ma non perde occasione per lanciare una serie di critiche ai potenti. L'ironia non \u00e8 mai graffiante ma sempre molto simpatica, riuscendo ad inserirsi anche nei momenti pi\u00f9 delicati, tant'\u00e8 vero che le battute sui comportamenti e sulle debolezze dei protagonisti sono numerose.\nUn'altra caratteristica tipica di Thomas Mann \u00e8 quella di descrivere a tutto tondo i protagonisti, sia maggiori che minori, sempre senza retorica, ma mostrandone soprattutto i difetti e le aspirazioni. Ogni personaggio, pur se compare in una sola pagina, \u00e8 caratterizzato in modo indimenticabile.\nI luoghi, i tempi, le lingue.\nThomas Mann gioca con i luoghi, i tempi e le lingue. In tutta la prima parte, il modo di vita e le lingue parlate (francese e tedesco medievale) richiamano il Belgio del XII secolo. Nei capitoli della sede vacante del Papato, i nomi delle persone e le descrizione degli ambienti invitano a pensare alla Roma del VI secolo, il vero periodo di vita di Papa Gregorio I.\nAlcune frasi usate nella prima parte del romanzo (normalmente le pi\u00f9 spiritose), sono scritte in un misto di francese e tedesco con influssi di inglese. Questo modo di giocare con le lingue \u00e8 stato usato da Thomas Mann nel romanzo \"Giuseppe e i suoi fratelli\" e da Umberto Eco ne \"Il nome della rosa\"."}
{"id": "1364230", "revid": "380654", "url": "https://it.wikipedia.org/wiki?curid=1364230", "title": "Glossario del wrestling", "text": "Il glossario del wrestling \u00e8 una lista di termini adoperati nel mondo del wrestling, disciplina che possiede uno slang estremamente articolato.\nGran parte dei termini che ne fanno parte deriva dal gergo degli addetti ai lavori delle antiche fiere itineranti (in inglese \"carnival\"), i luoghi in cui nacque la lotta tra i professionisti; questo gergo \u00e8 infatti conosciuto anche come \"carny talk,\" che in passato i lottatori usavano tra di loro e in presenza dei tifosi, in modo da non lasciar trasparire la sua natura predeterminata.\nA.\nUn periodo di tempo tra il 1997 e il 2002 durante il quale le produzioni della World Wrestling Federation passarono dall'essere rivolte da un pubblico familiare a un pubblico pi\u00f9 adulto e le azioni si fecero pi\u00f9 crude e le situazioni vietate ai minori (per il loro grado di violenza o per la natura spiccatamente sessuale) aumentarono notevolmente.\nB.\n\u00c8 riferito alla serata di sabato 14 luglio 1984 quando la World Wrestling Federation occup\u00f2 lo slot televisivo precedentemente utilizzato dalla Georgia Championship Wrestling per trasmettere il suo show.\nL'atto di procurare dei tagli a s\u00e9 stesso oppure a un avversario al fine di sanguinare.\nC.\nNella storyline \u00e8 il riconoscimento assegnato al lottatore vincitore della divisione. Tale premio assume la forma di una cintura (detta \"Championship belt\") e chiamata anche Titolo (title) o con il diminutivo di Strap (Cinghia). I titoli sono vinti e le cinture detenute dai wrestler che i booker ritengono possano generare o aumentare l'interesse dei fan in termini di presenze agli eventi, indici di ascolto televisivi o vendita di merchandising.\nTermine utilizzato per indicare le tante federazioni di wrestling di piccole o medie dimensioni e pi\u00f9 in generale quelle che hanno una copertura televisiva molto minore (oppure ne sono prive) rispetto alle cosiddette major.\nUn colpo assestato all'altezza dell'inguine, considerato non legale e quindi motivo di squalifica.\nD.\ntermine usato dalla WWE fino al 2016 per indicare le atlete di sesso femminile che prendono parte agli show. Il termine corrispondente della TNA/Impact Wrestling \u00e8 Knockout.\nG.\nl'insieme delle caratteristiche che costituiscono il personaggio interpretato dal wrestler. Un lottatore pu\u00f2 interpretare diverse gimmick nel corso della carriera, spesso l'una correlata con l'altra.\nH.\ntipologia di wrestling centralizzata sull'uso di foreign objects (oggetti esterni) come sedie, catene, palle di fuoco, scale di ferro e bastoni. Lo stile hardcore prevede inoltre un uso maggiore di pugni e calci a discapito delle classiche manovre tecniche.\nUn personaggio che interpreta il cattivo, che va contro le regole o che agisce in maniera malvagia.\nJ.\nUn lottatore la cui funzione primaria nei vari show \u00e8 quella di perdere spesso. Un jobber occupa l'ultimo posto nella scala di importanza di una federazione..\nK.\ntermine utilizzato per indicare la condizione di sospensione dell'incredulit\u00e0 nel mondo del wrestling. \u00c8 utilizzato anche durante le discussioni tra i wrestler e quando c'\u00e8 la possibilit\u00e0 che persone estranee si avvicinino.\nL.\nEspressione in lingua spagnola usata per descrivere il wrestling in Messico o il modo di realizzare i match tipico del wrestling messicano (con molti high flyer).\nM.\nabbreviazione di \"Madison Square Garden Incident\" e definizione riferita a ci\u00f2 che accadde al cosiddetto incidente accaduto al Madison Square Garden nel 1996, quando i quattro lottatori della World Wrestling Federation e noti come la \"Kliq\" (Shawn Michaels, Diesel, Razor Ramon e Triple H) giunti al termine di un match ruppero la kayfabe uscendo dai propri personaggi davanti al pubblico per poi abbracciarsi al centro del ring e salutando assieme la folla.\nO.\ntipologia classica di match che prevede la fine non appena si verifica uno schienamento, una sottomissione, un conteggio fuori dal ring o una squalifica. A seconda della stipulazione, un \"one fall match\" pu\u00f2 terminare anche con una sola modalit\u00e0.\nP.\nStile di wrestling giapponese.\nR.\n \u00e8 il luogo specifico dove in genere si svolge il match.\nColui che presenta il match e i contendenti sul ring.\nS.\nun incidente avvenuto durante le Survivor Series 1997 quando l'arbitro Earl Hebner ritenendo che Bret Hart avesse dichiarato di aver ceduto alla presa di sottomissione di Shawn Michaels e Vince McMahon ordin\u00f2 di suonare la campanella ponendo fine all'incontro. Come conseguenza Hart perse il WWF Championship in favore di Michaels ma differentemente dagli accordi precedentemente presi. L'incidente fu creato da McMahon e altri come punizione per Hart, il quale di l\u00ec a poco avrebbe lasciato la World Wrestling Federation per trasferirsi alla rivale World Championship Wrestling.\ntipologia di arti marziali miste. Pu\u00f2 capitare che un lottatore abbia un passato pi\u00f9 o meno importante in questa categoria o che la gimmick che interpreta sia quella dello shooter.\ndall'inglese submission consiste in presa applicata al corpo (o parte del corpo) dell'avversario infliggendo dolore fino a ottenere la sua resa. La resa pu\u00f2 avvenire a voce, dicendo chiaramente che si ha intenzione di cedere, o con almeno due colpi con la mano o con il piede sul tappeto o sul corpo dell'avversario.\nT.\ncoppia di lottatori che combatte in un match contro due avversari.\n\u00e8 una determinata zona geografica facente parte di un insieme di piccole federazioni regionali che nel corso degli anni si sono associate dalla National Wrestling Alliance e con cui condivisero i titoli. Bench\u00e9 sia un'espressione molto spesso riferita al passato ci sono tuttora federazioni territoriali affiliate alla NWA.\npiccole federazioni indipendenti che accordano con le grandi compagnie la crescita di wrestler pi\u00f9 famosi offrendosi come posto dove questi possono essere formati o provati.\nQuando un wrestler modifica il proprio allineamento in face o heel."}
{"id": "1364232", "revid": "585241", "url": "https://it.wikipedia.org/wiki?curid=1364232", "title": "Marc (acquavite)", "text": "Il Marc \u00e8 un'acquavite di vinaccia francese. Incolore, ha una gradazione alcolica minima del 42%.\nParticolarit\u00e0.\nOgni regione francese ha il \"suo\" Marc che si pu\u00f2 considerare l'equivalente della grappa italiana, infatti anch'esso \u00e8 ricavato dalle vinacce, chiamate \"marc de raisin\". \u00c8 usuale dopo la dicitura Marc aggiungere la zona di provenienza, per cui si pu\u00f2 trovare il \"Marc d'Aquitaine,\" \"Marc de Bourgogne\" e cos\u00ec via. Il distillato viene anche indicato con vezzeggiativi quali \"anima ardente\", \"fuoco liquido\", oppure \"vieux Marc\", \"fine Marc\", \"eau de vie\" ecc. In accordo con la regione di origine, viene venduto nelle stesse bottiglie da vino: il Marc del distretto della borgogna in bottiglie borgognone, quello dello champagne in bottiglie da champagne ecc.\nIl distillato si presta molto all'invecchiamento e raramente viene aromatizzato con erbe o radici, come accade in Alsazia per il Kr\u00fctter.\nLa \u00ab c \u00bb finale \u00e8 sempre muta, al singolare come al plurale: un marc/des marcs si pronuncia /ma\u0281/.\nDegustazione.\nIl Marc pu\u00f2 essere degustato sia come aperitivo o come dopo pasto centellinandolo o, secondo alcune tradizioni francesi, bevendolo tutto d'un fiato con la testa piegata all'indietro sino al massimo."}
{"id": "1364233", "revid": "729019", "url": "https://it.wikipedia.org/wiki?curid=1364233", "title": "Japanamax", "text": "Con il termine Japanamax si intendono quelle navi le cui dimensioni permettono loro di attraccare a tutti i porti destinati alla movimentazione dei cereali del Giappone. Il limite dimensionale \u00e8 dato dalla lunghezza che non deve superare i 225 m.\nQuesta tipologia di navi venne inizialmente sviluppata nei cantieri di Oshima e la loro costruzione pu\u00f2 vantare diverse innovazioni. Tra le principali il sistema di costruzione detto \"Hy-Con\". Secondo questa tecnologia solo le estremit\u00e0 dello scafo sono costituite da uno scafo doppio mentre nella restante parte lo scafo \u00e8 singolo. In questo modo si riesce a costruire una struttura solida e nello stesso tempo pi\u00f9 economica."}
{"id": "1364234", "revid": "62898", "url": "https://it.wikipedia.org/wiki?curid=1364234", "title": "Aforismo", "text": ""}
{"id": "1364235", "revid": "64320", "url": "https://it.wikipedia.org/wiki?curid=1364235", "title": "Battaglia di Bassignano", "text": ""}
{"id": "1364237", "revid": "729019", "url": "https://it.wikipedia.org/wiki?curid=1364237", "title": "Olivier Brouzet", "text": "Biografia.\nFiglio di Yves, pesista per la Francia in due edizioni dei Giochi olimpici, Oliver Brouzet esord\u00ec nel rugby di vertice con il Grenoble, con cui arriv\u00f2 nel 1993 alla finale del campionato nazionale e un anno pi\u00f9 tardi - dopo avere vinto a livello internazionale due titoli mondiali con la Francia Universitaria - a debuttare in Nazionale maggiore nel Cinque Nazioni 1994 contro la .\nFu, quello, il primo di 8 tornei, tra Cinque e Sei Nazioni, disputati consecutivamente tra il 1994 e il , con l'eccezione del 1997 e del 2001; furono 2 le vittorie nel torneo, nel e nel , entrambe con il Grande Slam.\nNel 1995 prese parte alla sua prima Coppa del Mondo, in Sudafrica (3 incontri, 3\u00ba posto finale); lasciato il Grenoble, pass\u00f2 nel 1997 al Bordeaux-B\u00e8gles ove rimase un biennio; partecip\u00f2 alla in Galles (6 incontri, compresa la finale, persa, contro l', da sostituto); per altri due anni milit\u00f2 in Inghilterra al Northampton, per poi fare ritorno in Francia al Montferrand; nel 2003 partecip\u00f2 alla sua terza e ultima Coppa del Mondo, in Australia, in cui disput\u00f2 anche il suo ultimo incontro internazionale: nel quarto di finale contro l' a Melbourne, Brouzet fu costretto a lasciare il campo per una lussazione alla spalla destra, saltando cos\u00ec anche la semifinale e la finale per il terzo posto.\nNel 2004 firm\u00f2 un contratto di una stagione con lo Stade fran\u00e7ais, al termine del quale si ritir\u00f2 dall'attivit\u00e0.\nAttualmente svolge attivit\u00e0 saltuaria di editorialista e commentatore di rugby; \u00e8 inoltre dirigente allo sviluppo presso l'Union Bordeaux B\u00e8gles, club sorto dalla fusione del B\u00e8gles con lo Stade bordelais."}
{"id": "1364245", "revid": "729019", "url": "https://it.wikipedia.org/wiki?curid=1364245", "title": "Kamsarmax", "text": "Il termine Kamsarmax identifica quelle navi, quasi esclusivamente utilizzate per il trasporto della bauxite, che possono accedere al porto di Kamsar in Guinea. I limiti dimensionali sono costituiti dalla lunghezza che non deve superare i 229 m."}
{"id": "1364246", "revid": "1924342", "url": "https://it.wikipedia.org/wiki?curid=1364246", "title": "Avenged Sevenfold (album)", "text": "Avenged Sevenfold \u00e8 il quarto album in studio del gruppo musicale statunitense omonimo, pubblicato il 30 ottobre 2007 dalla Warner Bros. Records.\nSi tratta dell'ultimo album in studio registrato dal gruppo insieme al batterista e fondatore The Rev, morto il 28 dicembre 2009.\nPromozione.\n\"Avenged Sevenfold\" \u00e8 stato anticipato dalla pubblicazione dei singoli \"Critical Acclaim\" ed \"Almost Easy\", pubblicati rispettivamente il 28 agosto 2007 e il 17 settembre dello stesso anno.\nLa pubblicazione dell'album era prevista originariamente per il 16 ottobre, tuttavia \u00e8 stata posticipata di due settimane per provvedere al completamento di ulteriore materiale bonus e della produzione di un cartone animato.\nIl 25 gennaio 2008 il gruppo ha pubblicato il terzo singolo \"Afterlife\", a cui ha fatto seguito \"Dear God\", pubblicato il 13 luglio dello stesso anno. La b-side digitale di quest'ultimo singolo, ovvero \"Crossroads\", \u00e8 stata pubblicata digitalmente il 19 febbraio 2008 come secondo ed ultimo estratto da \"Live in the LBC &amp; Diamonds in the Rough\"."}
{"id": "1364251", "revid": "729019", "url": "https://it.wikipedia.org/wiki?curid=1364251", "title": "Sylvain Marconnet", "text": "Biografia.\nPilone sinistro, nel corso della sua carriera si \u00e8 adattato efficacemente anche al ruolo di pilone destro, soprattutto a opera del C.T. francese Bernard Laporte che in tale posizione lo utilizz\u00f2 nel corso della .\nNativo di Givors (Rodano-Alpi), ebbe le sue prime esperienze di rugby di un certo livello nella vicina Grenoble, club con il quale esord\u00ec in campionato a 18 anni nel 1994; dopo sole tre stagioni fu ingaggiato dallo Stade fran\u00e7ais.\nCon i parigini, Marconnet ha totalizzato cinque titoli di campione francese pi\u00f9 una Coppa nazionale, oltre a due finali di Heineken Cup, entrambe perse; nel 2010 lasci\u00f2 il club della capitale per il Biarritz Olympique Pays Basque.\nEsordiente in Nazionale nel 1998 contro l' durante i \"test\" di fine anno, prese parte al Cinque Nazioni 1999 e poi a tutti i tornei del Sei Nazioni dal al , vincendone quattro, due dei quali, nel e , con il Grande Slam.\nPrese anche parte alla in Australia classificandosi quarto con la sua Nazionale.\nVanta anche un invito nei Barbarians, in occasione di un incontro con un XV dell'Australia nel novembre 2011."}
{"id": "1364254", "revid": "75421", "url": "https://it.wikipedia.org/wiki?curid=1364254", "title": "Gli impossibili", "text": ""}
{"id": "1364256", "revid": "121267428", "url": "https://it.wikipedia.org/wiki?curid=1364256", "title": "Kunihiko Ikuhara", "text": "\u00c8 noto soprattutto per aver ideato la saga \"cult\" \"Utena la fillette r\u00e9volutionnaire\" e per aver lavorato sull'anime di \"Sailor Moon\".\nBiografia.\nGli esordi.\nDiplomatosi in disegno grafico presso il Komatsu City College, entra alla Toei Animation dove collabora come aiuto regista con Jun'ichi Sat\u014d in diverse serie, tra cui \"Maple Town - Un nido di simpatia\" e \"Akuma-kun\", per poi passare alla regia di alcuni episodi di \"Kingyo ch\u016bih\u014d!\" e della prima stagione di \"Sailor Moon\".\nIl successo: da Sailor Moon ad Utena.\nIn seguito, succedendo nel ruolo a Jun'ichi Sat\u014d, gli viene affidata la regia generale della seconda parte della seconda serie delle avventure di Sailor Moon, \"Sailor Moon R\", cui va affiancata la direzione del primo film cinematografico tratto dalla saga, \"\". La regia di tre serie di Sailor Moon (met\u00e0 seconda, terza e quarta) \u00e8 sicuramente il suo lavoro pi\u00f9 importante con la Toei Animation, ed \u00e8 ancora oggi uno dei migliori e pi\u00f9 emblematici risultati raggiunti del regista.\nInsoddisfatto, per\u00f2, della poca libert\u00e0 artistica concessagli, al termine della quarta serie di Sailor Moon, nel 1996 lascia la Toei per fondare un suo gruppo creativo, noto come Be-Papas, insieme all'autrice di \"shojo manga\" Chiho Sait\u014d, l'animatore Shin'ya Hasegawa, lo sceneggiatore Y\u014dji Enokido ed il produttore Yuichiro Okuro. I primi frutti del lavoro del gruppo sono quindi il manga e la serie anime \"Utena la fillette r\u00e9volutionnaire\".\nIn particolare, mentre il manga \u00e8 soprattutto frutto dell'opera della Saito, l'anime \u00e8 un'opera quasi esclusiva di Ikuhara, cui si deve anche il coinvolgimento del compositore anglogiapponese Julius Arnest Seazer, autore dei noti cori \"heavy metal\" dell'anime. Il successo della serie fu tale che la stessa fu premiata come miglior serie televisiva del 1997, e con il Premio Kobe nello stesso anno. Alla serie fece quindi seguito il lungometraggio \"\" nel 1999, accompagnato dall'omonimo manga della Saito. Dopo l'uscita del film il gruppo Be-Papas \u00e8 quindi entrato in pausa.\nDopo Utena.\nConclusa l'esperienza di Be-Papas, nel 2000 Ikuhara scrive il romanzo illustrato \"Schell Bullet\" a quattro mani con Mamoru Nagano (autore del noto \"Five Star Stories\"), da cui trae ispirazione per il concept album \"Thanaphs 68\", di cui canta alcuni brani, come gi\u00e0 accaduto per la colonna sonora di Utena. Successivamente si riunisce ai Be-Papas e collabora di nuovo con Chiho Saito, insieme alla quale nel 2002 crea il manga \"World of the S &amp; M\"; dopodich\u00e9, di nuovo, i Be-Papas tornano in pausa.\nPer alcuni anni ha vissuto a Los Angeles dove, oltre a curare il doppiaggio inglese del film di \"Utena la fillette r\u00e9volutionnaire\", ha frequentato diversi corsi presso l'American Film Institute. Conclusa l'esperienza di Utena, \u00e8 stato per lungo periodo un professionista free-lance: ha curato gli storyboard delle opening di \"Nodame Cantabile\" e \"Aoi hana\" e nel 2006 collabora con Asumiko Nakamura come sceneggiatore del manga \"Nokemono to hanayome\", pubblicato mensilmente sulla rivista di moda \"KERA\".\nA 12 anni dalla sua ultima regia, nel 2011 Ikuhara \u00e8 tornato a dirigere nuovamente un anime, \"Mawaru-Penguindrum\", prodotto da Brain's Base e di cui ha co-curato anche il soggetto.\nNel 2014 ha iniziato la serializzazione di Yuri Kuma Arashi, manga seinen con Akiko Morishima, diventato poi anche un anime nel 2015 prodotto da Silver Link.\nIl 12 aprile 2019 iniziarono le trasmissioni dell'anime Sarazanmai, prodotto dagli studio Lapin Track e MAPPA \nOpere principali.\nManga.\nSe non specificato diversamente, le seguenti opere si intendono di Ikuhara come componente dei Be-Papas."}
{"id": "1364257", "revid": "729019", "url": "https://it.wikipedia.org/wiki?curid=1364257", "title": "Newcastlemax", "text": "Il termine Newcastlemax identifica quelle navi le cui dimensioni permettono loro l'attracco al porto di Newcastle, Australia. In questo scalo, uno dei maggiori a livello mondiale per il trasporto del carbone, il limite \u00e8 dato dalla larghezza della nave che non pu\u00f2 essere superiore a 47 m fuori tutto."}
{"id": "1364258", "revid": "767487", "url": "https://it.wikipedia.org/wiki?curid=1364258", "title": "Anthems to the Welkin at Dusk", "text": "Anthems to the Welkin at Dusk \u00e8 il secondo album in studio degli Emperor. \u00c8 stato registrato nel 1997 ai Grieghallen a Bergen, in Norvegia.\n\u00c8 considerato da molti, insieme a \"In the Nightside Eclipse\", il capolavoro della band.\nIl disco usc\u00ec in diversi formati: CD per Candlelight limitato; CD ristampato con Bonus Track sempre per Candlelight; BOXCD digipack stampato nel 2007 per Candlelight/Pleastic Head; LP limitato a 2000 copie per la Candlelight; Picture Disk limitato a 750 copie per la Candlelight; Picture Disk per Candlelight ristampato nel 2001 per il cofanetto Emperial Vynil Presentation; LP gatefold verde ristampato nel 2005 dalla Back on Black."}
{"id": "1364259", "revid": "73039", "url": "https://it.wikipedia.org/wiki?curid=1364259", "title": "Sassoferrato (pittore)", "text": "Biografia.\nNon sono molte le notizie sulla sua vita.\nIl Sassoferrato apprende l'arte della pittura nella bottega del padre, Tarquinio Salvi; resti del lavoro di Tarquinio sono ancora visibili nella chiesa di San Francesco a Sassoferrato. Il resto dell'educazione di Giovanni non \u00e8 documentata, eccetto il suo lavoro presso la bottega del bolognese Domenichino, che a sua volta fu allievo di Annibale Carracci (circa 1580). Altri maestri da cui apprende e si ispira sono Francesco Albani e Guido Reni, che secondo lo studioso Francis Russell \u00e8 di maggior ispirazione per il Sassoferrato rispetto a Domenichino, nonostante esso fosse il suo maestro. I suoi dipinti risentono inoltre dell'influenza di Albrecht D\u00fcrer, Guercino e soprattutto Raffaello. \nEsistono alcune pubbliche commissioni di Sassoferrato, che pare abbia trascorso la prima parte della sua vita lavorativa producendo copie multiple di vario stile di immagini devozionali per committenti privati.\nIl lavoro del Sassoferrato fu tenuto in alta considerazione nella met\u00e0 del XIX secolo. I suoi dipinti furono a volte creduti contemporanei con la scuola di Raffaello. \nIl tardo XX secolo vede un revival dell'interesse per i dipinti del Seicento italiano, grazie alla formidabile reputazione di Guido Reni. Si \u00e8 registrata una rinnovata attenzione per le opere del Sassoferrato, considerato un fedele esecutore della tradizione pittorica italiana del suo tempo\nEsistono pi\u00f9 di trecento opere del Sassoferrato nei musei del mondo, inclusa la maggior parte dei suoi rimanenti disegni, conservata nella collezione Reale del Castello di Windsor, in Inghilterra.\nIl suo pi\u00f9 importante e conosciuto capolavoro \u00e8 la pala d'altare della basilica di Santa Sabina all'Aventino, sostituzione di una tela di Raffaello.\nCuriosit\u00e0.\nUna riproduzione della Vergine Maria attualmente custodita alla National Gallery di Londra, si vede all'interno di un convento nell'episodio n. 17 della quarta stagione della serie tv C'era una volta."}
{"id": "1364260", "revid": "228587", "url": "https://it.wikipedia.org/wiki?curid=1364260", "title": "Personaggi di 4400", "text": "Questa voce contiene un elenco dei personaggi presenti nella serie televisiva 4400.\nPersonaggi principali.\nTom Baldwin.\nTom Baldwin \u00e8 un agente del NTAC, si \u00e8 sposato due volte (prima con Linda Baldwin e poi con Alana Mareva, una dei 4400) e ha un figlio, Kyle.\nGli uomini del futuro che hanno rapito i 4400 hanno un interesse particolare per Tom. A un certo punto, per poter parlare con gli uomini del futuro, Tom tenta il suicidio. Questo tentativo di suicidio costringe gli uomini del futuro a rimuoverlo dalla timeline prima che muoia. In questo modo parla con una donna del futuro e la convince a far tornare indietro i bambini che erano stati rapiti e portati nel passato.\nIn cambio Tom deve distruggere un \"grande male\" che \u00e8 stato mandato nel passato per mandare a monte la missione dei 4400. In seguito al suo ritorno ha ricevuto un pacco in cui era contenuta una siringa contenente una sostanza anti-promicina e un biglietto su cui c'era scritto: \"Uccidi Isabelle.\"\nIn \"Fifty-Fifty\", Tom decide di iniettare la sostanza a Isabelle ma non ci riesce. \u00c8 il padre Richard a iniettare la sostanza a Isabelle. Ma il siero non la uccide ma la priva semplicemente dei poteri.\nA differenza di Diana, Tom decide di restare nell'NTAC e a prepararsi all'inevitabile caos causato dalla distribuzione della promicina.\nTom ha un figlio, Kyle Baldwin, ed \u00e8 lo zio di Shawn Farrell.\nDiana Skouris.\nDiana Skouris \u00e8 un agente del NTAC che ha adottato una bambina facente parte dei 4400, Maia, capace di prevedere il futuro.\nDiana \u00e8 una dei migliori scienziati dell'NTAC e ha avuto una relazione con l'Agente Marco Pacella. Nell'episodio della terza stagione \"Blink\" sotto l'influenza di una droga, ha delle allucinazioni e vede la sua vecchia fiamma, Josh, che l'ha tradita due settimane prima del loro matrimonio. Grazie alle allucinazioni lei capisce che da allora stava cercando di trovare un altro \"uomo perfetto\" e che stava solo usando Marco. Lei di conseguenza decide di lasciarlo.\nDiana ha una sorella, April, che una volta ha approfittato dell'abilit\u00e0 di Maia di prevedere il futuro per vincere alla lotteria o a giochi tipo totocalcio. Maia la mise alla prova dandole una falsa predizione e ci\u00f2 fece perdere ad April l'anello di sua madre, che aveva impegnato. Diana, indignata per il comportamento di sua sorella, ordin\u00f2 a sua sorella di andarsene da casa sua ma la incontr\u00f2 alla stazione del bus per ridarle l'anello (che aveva ricomprato).\nUn anno dopo April ritorn\u00f2 e rivel\u00f2 che aveva un nuovo ragazzo, Ben. Maia predisse a Diana che lei e Ben si sarebbero sposati. Diana lo disse a Ben, che lasci\u00f2 April. Diana si innamor\u00f2 di Ben e Ben si innamor\u00f2 di Diana. Maia racconto ad April della visione, facendo crescere la tensione tra le sorelle.\nAlla fine della terza stagione Diana decide di lasciare temporaneamente il suo lavoro e di trasferirsi per sei mesi insieme a Ben e Maia in Spagna.\nKyle Baldwin.\nKyle Baldwin \u00e8 il figlio di Tom Baldwin e il cugino di Shawn Farrell. Kyle quando suo cugino Shawn fu rapito dagli uomini del futuro cadde in coma e ci rimase per tre anni fino a quando Shawn lo guar\u00ec con il suo potere. Nel finale della prima stagione si scopre che gli uomini del futuro volevano rapire Kyle per utilizzarlo come un canale di comunicazione con il presente per migliorare i rapporti tra l'NTAC e i 4400. Tuttavia a causa dell'intervento di Shawn che prov\u00f2 a salvare Kyle, Shawn fu rapito al suo posto lasciando Kyle in uno stato di coma per tre anni.\nQuando Kyle si svegli\u00f2 dal coma grazie a Shawn nella prima stagione, venne posseduto da una forza proveniente dal futuro. Cap\u00ec di non essere Kyle Baldwin - anche se aveva accesso a tutti i ricordi di Kyle - e cominci\u00f2 a cercare se stesso. And\u00f2 a Highland Beach, dove rivel\u00f2 a Tom Baldwin che l'umanit\u00e0 rischiava di estinguersi e che solo i 4400 possono impedire che avvenga la catastrofe. L'agente Lytell spar\u00f2 a Kyle il quale sembr\u00f2 morire, tuttavia dal suo corpo usc\u00ec una luce e l'uomo del futuro usc\u00ec dal suo corpo. La ferita di Kyle guar\u00ec magicamente e smise di essere posseduto dall'uomo del futuro.\nKyle dopo essere tornato in s\u00e9 si iscrive all'universit\u00e0 ma viene ancora posseduto dagli uomini del futuro che lo spingono a uccidere Jordan Collier. Dopo aver ucciso Jordan non viene pi\u00f9 posseduto e alla fine della seconda stagione decide di costituirsi alla polizia.\nKyle rest\u00f2 in prigione per alcuni mesi per omicidio. Mentre era in prigione, per motivi ignoti (che per\u00f2 sono stati suggeriti quando Tom Baldwin fece una conversazione immaginaria con suo padre sotto l'influenza della droga Blink), rifiut\u00f2 di vedere o parlare con suo padre. Quando Jordan Collier resuscit\u00f2, Jordan e i suoi seguaci chiesero al giudice di far uscire Kyle di prigione, promettendo in caso contrario proteste quotidiane. Kyle venne liberato.\nShawn Farrell.\nShawn \u00e8 nato il 12 dicembre 1983 ed \u00e8 scomparso il 22 aprile 2001, a 17 anni, mentre era, insieme a suo cugino Kyle Baldwin, sulla spiaggia di Highland Beach presso Seattle, Washington. Gli uomini del futuro volevano rapire Kyle non Shawn; mentre Kyle e Shawn stavano bevendo sulla spiaggia, gli uomini del futuro tentarono di rapire Kyle e Shawn nel tentativo di salvarlo interruppe il processo e fu rapito al suo posto.\nShawn ritorn\u00f2 sulla terra tre anni dopo la sua sparizione e scopr\u00ec di avere il potere di curare le persone ma anche di ucciderle. Inizi\u00f2 una relazione con Nikki Hudson, la ragazza di suo fratello Danny. Quando Nikki lasci\u00f2 Danny Danny e Shawn litigarono; durante il litigio Shawn rischi\u00f2 di uccidere suo fratello con il suo potere. Alla fine scapp\u00f2 di casa e si rifugi\u00f2 nel the 4400 center. L'abilit\u00e0 di Shawn di curare le ferite fu molto utile a Jordan Collier e al suo 4400 Center. Jordan stesso ebbe bisogno di essere curato frequentemente a causa dei seri danni fisici provocati da Isabelle Tyler quando era ancora nel pancione materno. In seguito all'assassinio di Jordan, Shawn divent\u00f2 il leader del 4400 Center. Per la sua inesperienza e incapacit\u00e0 nel gestire il Centro da solo, Shawn si fece aiutare e consigliare da altri membri dello staff del Centro come Matthew Ross e Richard Tyler.\nIn seguito finanzi\u00f2 il Gruppo Nova, un'organizzazione terroristica interna ai 4400. Quando per\u00f2 ha scoperto che il Gruppo Nova \u00e8 disposta anche a uccidere per raggiungere i suoi obiettivi Shawn ha smesso di finanziarli e li ha pure traditi aiutando suo zio Tom Baldwin e Diana Skouris a catturare un membro del Gruppo Nova. Quando ha rivelato a Richard Tyler e agli altri del Centro quello che aveva fatto, accett\u00f2 di condividere la leadership con Richard.\nInizi\u00f2 una relazione con Isabelle e tent\u00f2 di lasciarla quando cap\u00ec quanto Isabelle era pericolosa, ma lei non glielo permise, anzi voleva costringerlo a sposarla. Collier, creduto da tutti morto, ritorn\u00f2 proprio il giorno del matrimonio tra Shawn e Isabelle, causando l'annullamento delle nozze. Shawn e Isabelle si lasciarono e Collier ritorn\u00f2 a essere il leader del 4400 Center.\nAlla fine della terza stagione fin\u00ec in coma dopo essere stato aggredito da Isabelle su richiesta dell'Haspel Corporation.\nIsabelle Tyler.\nFiglia di Richard Tyler e Lily Moore, Isabelle non \u00e8 tecnicamente una 4400; lei nacque in seguito al ritorno dei 4400, nella seconda stagione.\nSecondo Matthew Ross (e gli uomini del futuro), la sua missione era quella di eliminare tutti i 4400. A lei non \u00e8 stato somministrato l'inibitore della promicina perch\u00e9 era ancora una bambina, cos\u00ec il suo sangue incontaminato venne usato per guarire Shawn Farrell e di conseguenza tutti i 4400, ripristinando le loro abilit\u00e0. Alla fine della seconda stagione diventa improvvisamente adulta. Questa veloce crescita caus\u00f2 anche l'invecchiamento rapido di sua madre.\nFin da neonata Isabelle ha grandi poteri ed \u00e8 estremamente pericolosa. Infatti quando era ancora neonata nella prima e seconda puntata della seconda stagione uccide due persone che la volevano uccidere perch\u00e9 la credevano figlia del diavolo e in un'altra puntata fa ammalare la prima figlia di sua madre (Heidi) per gelosia.\nElenco dei poteri di Isabelle prima che le fossero tolti:\nL'abilit\u00e0 di Shawn di strappare la forza vitale a qualcuno non funziona su di lei. Si noti che molti di questi poteri sono imitazioni di poteri di altri 4400.\nHa collaborato con l'Haspel Corporation a cui ha fornito la promicina che hanno poi usato per far sviluppare i poteri a gente non 4400. Dopo che la squadra di superagenti dell'HaspelCorp fu distrutta da un attacco suicida di Boyd Gelder, Isabelle and\u00f2 al 4400 Center per uccidere tutti i 4400 dentro al centro ma perse i suoi poteri dopo che suo padre, utilizzando la telecinesi, le iniett\u00f2 un siero dato a Tom Baldwin dagli uomini del futuro. Baldwin le spar\u00f2, ma riusc\u00ec a sopravvivere e alla fine della Terza Stagione \u00e8 in Ospedale.\nJordan Collier.\nJordan Collier scomparve il 10 aprile 2002. Riapparve due anni dopo insieme a altre 4399 persone a Highland Beach dopo che una sfera di luce aveva sfiorato la Terra. Fondatore del 4400 center, dedicato agli scomparsi e ai loro simpatizzanti, prende Shawn sotto la sua protezione. Personaggio molto ambiguo, viene ucciso da Kyle dopo che Maia ha predetto la sua morte.\nNella scena finale della seconda stagione per\u00f2 si scopre che \u00e8 risuscitato. Jordan ritorna al 4400 Center giusto il giorno del matrimonio tra Shawn e Isabelle Tyler. \u00c8 stato nel futuro e ha visto la catastrofe di cui parlano gli uomini del futuro - un'\u00e9lite potente e brutale che governa l'ultima citt\u00e0 umana . Con l'aiuto di Alana, la sua amnesia guarisce e ritorna a essere il leader del 4400 Center, cacciando fuori dal centro Isabelle.\nDopo essere ritornato il leader dei 4400, Collier fa evadere i membri del Nova Group e ruba la promicina all'Haspel Corporation con l'intento di distribuirla alla gente. \nSecondo alcuni per il personaggio di Collier gli autori del telefilm si sono ispirati a Ges\u00f9 Cristo; in effetti Collier \u00e8 saggio e perdona proprio come Ges\u00f9 e assomiglia Ges\u00f9 anche nell'aspetto avendo come Ges\u00f9 i capelli lunghi e la barba. Inoltre entrambi i personaggi sono morti e risuscitati. Jordan Collier e Ges\u00f9 (Jesus in inglese) condividono le stesse iniziali, JC. Inoltre Ges\u00f9 venne battezzato nel fiume Giordano (Jordan in inglese). Gli autori del telefilm hanno per\u00f2 affermato che \u00e8 solo una coincidenza il fatto che Jordan Collier abbia le stesse iniziali di Ges\u00f9 Cristo.\nMaia Ruthledge Skouris.\nMaia Rutledge \u00e8 nata il 28 febbraio 1938 ed \u00e8 scomparsa il 3 marzo 1946 all'et\u00e0 di 8 anni a Crescent City, California. Maia \u00e8 una bambina capace di prevedere il futuro (precognizione).\nMaia inizi\u00f2 a scrivere nel suo diario le sue visioni. La sua madre adottiva, l'agente NTAC Diana Skouris, l'adott\u00f2 nel primo episodio della stagione due (Wake Up Call). Maia fu la prima 4400 ad ammalarsi della malattia mortale provocata dall'inibitore della promicina.\nVenne di nuovo rapita dagli uomini del futuro e portata nel passato (pi\u00f9 precisamente nell'anno 1847). Venne di nuovo riportata nel presente dagli uomini del futuro dopo essere stati convinti da Tom Baldwin a farlo.\nMaia incominci\u00f2 a frequentare la scuola dei bambini 4400 al 4400 Center. Nell'episodio finale della terza stagione (\"Fifty-Fifty\"), Diana ordin\u00f2 a Maia di non andare a scuola del 4400 Center per motivi di sicurezza ma Maia le disubbed\u00ec e and\u00f2 a scuola proprio il giorno in cui Isabelle decise di uccidere tutti i 4400 nel centro. Comunque Isabelle venne fermata prima che potesse far del male a Maia. Al termine della Terza Stagione Maia va in vacanza per sei mesi in Spagna con sua madre e Ben.\nLily Tyler.\nLily \u00e8 nata il 4 agosto 1966 ed \u00e8 scomparsa il 26 maggio 1993 a Orlando, Florida a 26 anni. Al tempo del rapimento, era sposata con Brian Moore e aveva una figlia, Heidi Moore. Quando torn\u00f2 scopr\u00ec che era creduta morta e che suo marito si era risposato con una certa Carol. Di conseguenza spos\u00f2 Richard Tyler, uno dei 4400, ed ebbe una bambina, Isabelle.\nQuando Richard venne preso in custodia, Lily chiese aiuto a Brian, e i due si riconciliarono. Lily e Richard vennero alla fine convinti a lavorare al 4400 Center. In seguito alla morte di Collier, Matthew Ross chiede a Lily di aiutare Shawn Farrell a aprire una fundazione di cura al centro. Fu in quel periodo che Lily venne visitata da Heidi al centro; Carol e Brian avevano infatti deciso di dire a Heidi che la sua madre biologica \u00e8 Lily. Madre e figlia cos\u00ec iniziarono a conoscersi ma Isabelle per gelosia fece ammalare Heidi.\nNel primo doppio episodio della terza stagione invecchi\u00f2 rapidamente dall'et\u00e0 di 29 anni all'et\u00e0 di circa 75 anni. Lily inform\u00f2 Isabelle che se ne sarebbe andata in un'altra clinica e lasci\u00f2 a Isabelle la sua fede nuziale. Dopo averle detto addio, Lily e Richard partirono per la clinica. Ma prima di raggiungere la clinica, Lily mor\u00ec e dopo la cremazione le sue ceneri vennero sparse da Richard sulla tomba di sua nonna, Lily Bonham. I genitori di Lily divorziarono quando aveva 14 anni.\nRichard Tyler.\nRichard scomparve l'11 maggio 1951 a 29 anni in Sud Corea mentre stava combattendo la Guerra di Corea. Ex pilota afro-statunitense proveniente da St. Louis, Missouri, aveva una relazione con la nonna di Lily Moore, Lily Bonham. \u00c8 il padre della seconda figlia di Lily Moore, Isabelle Tyler. Quando ha scoperto che Shawn Farrell aveva finanziato il Gruppo Nova, venne convinto da Matthew Ross a diventare il capo del 4400 Center.\nL'inibitore della promicina soppresse interamente l'abilit\u00e0 di Richard, portandolo a credere che fosse uno dei molti ritornati senza abilit\u00e0. In seguito allo scandalo dell'inibitore e la cessazione delle iniezioni dell'inibitore Richard svilupp\u00f2 come potere la telecinesi. Inizialmente non sapeva ben controllare il suo nuovo potere. Temendo sua figlia, decise di chiedere aiuto a Heather Tobey che lo aiut\u00f2 a controllare meglio quella sua abilit\u00e0.\nNell'episodio finale della terza stagione, Richard tent\u00f2 di distruggere la promicina rubata, ma venne fermato da Tess Doerner. Quando Isabelle tent\u00f2 di distruggere il 4400 Center, lui le iniett\u00f2 con la telecinesi una sostanza anti-promicina, rimuovendo le sue abilit\u00e0.\nAlana Mareva.\nAlana \u00e8 nata il 17 ottobre 1969 ed \u00e8 scomparsa il 5 settembre 2001 a Seattle, Washington. Prima del suo rapimento suo marito e il suo figlio unico Billy vennero uccisi da un autista ubriaco. Era un'artista che possedeva una galleria d'arte e viaggi\u00f2 per il mondo.\nHa l'abilit\u00e0 di creare realt\u00e0 parallele soggettive che solo lei e la persona che tocca possono percepire. Us\u00f2 per la prima volta la sua abilit\u00e0 per creare una realt\u00e0 senza i 4400 in cui conobbe e si innamor\u00f2 di Tom Baldwin; Tom e Alana restarono in questa realt\u00e0 per otto anni. Poi Tom e Alana tornarono nel mondo reale, nella quale erano passati solo pochi minuti.\nQuando l'NTAC cerc\u00f2 Gary Navarro per interrogarlo e arrestarlo in quanto membro del Gruppo Nova Alana lo avvert\u00ec dell'arrivo dell'NTAC permettendogli di scappare. Quando il governo decise di arrestarla perch\u00e9 aveva aiutato Gary a scappare scapp\u00f2 con lui in Canada.\nRitorn\u00f2 per aiutare Jordan Collier a guarire dall'amnesia. A quei tempi Tom Baldwin, ancora innamorato di lei, sugger\u00ec di fare un accordo che le avrebbe permesso di rimanere negli USA senza essere arrestata.\nNel finale della terza stagione viene rapita dagli uomini del futuro per punire Tom.\nPersonaggi ricorrenti.\nApril Skouris.\n\u00c8 la sorella dell'agente NTAC Diana Skouris. Ha approfittato dell'abilit\u00e0 di sua nipote Maia di prevedere il futuro per vincere alla lotteria e a giochi tipo totocalcio.\nApril \u00e8 stata sfortunata nelle sue relazioni amorose, perdendo recentemente il suo ragazzo Ben (Brennan Elliott) che l'ha lasciata per mettersi insieme con sua sorella. Alla fine della terza stagione si inietta una dose di promicina.\nGary Navarro.\n\u00c8 un ex giocatore di baseball che \u00e8 stato un agente telepate dell'NSA e anche membro del gruppo terroristico Gruppo Nova.\nNikki Hudson.\nNikki \u00e8 la vicina di casa dei Farrell ed \u00e8 stata la ragazza di Danny fino al ritorno di Shawn. Nikki e Shawn si innamorarono e si frequentarono fino alla fuga di Shawn al 4400 Center. \nDanny Farrell.\n\u00c8 il fratello minore di Shawn. Poich\u00e9 Shawn \"gli ha rubato\" la fidanzata, \u00e8 uno studente di college anti-4400. Danny frequenta lo stesso college di Kyle.\nNina Jarvis.\nNina \u00e8 a capo dell'NTAC dopo Dennis Ryland nella seconda stagione, mentre nella quarta stagione si dimette e lascia il posto a Meghan Doyle.\nPersonaggi minori.\nPrima stagione.\nOrson Bailey scompare nel giorno dell'anniversario del suo matrimonio mentre usciva dalla sua compagnia di assicurazioni, la \"Kensington &amp; Bailey\". Quando torn\u00f2, la prima cosa che volle fare fu tornare al suo vecchio ufficio per rendersi conto che dopo la sua scomparsa non gli era rimasto niente e che il figlio di Kensington aveva preso tutto. Furioso, and\u00f2 a casa sua per chiedergli spiegazioni e al rifiuto dell'uomo, inizi\u00f2 a manifestare il suo potere, ovvero concentrare le vibrazioni fino a creare dei piccoli terremoti che uccise il figlio del suo socio. \nCommesso di supermercato timido, impacciato e vessato dai superiori, dopo il suo ritorno acquis\u00ec una forza ed una velocit\u00e0 sovrumane che impieg\u00f2, come tutti i supereroi, a fin di bene ripulendo il suo quartiere, che prima era una zona rispettabile, dal crimine. Sfortunatamente, viene pugnalato da un criminale e quindi ucciso. La sua morte per\u00f2 infonde coraggio negli abitanti del quartiere, che si uniscono per riprendere ci\u00f2 che Morrisey aveva incominciato. \nOliver Knox era un serial killer molto attivo nella zona di Friday Harbor. Quando ritorna, riprende a uccidere la gente ma questa volta con un'arma in pi\u00f9: ha infatti il potere della persuasione e convince quindi persone ad uccidere per lui. Avendolo rintracciato, l'NTAC lo prende e lo rinchiude in una cella insonorizzata. Pare che questo personaggio sia stato ricalcato sul modello di Gary Ridgway, noto come \"Il Killer di Green River\".\n4. Mary Deneville (Georgia Craig), scomparsa il 4 agosto 1999; morta.\nUna fioraia che stimola la crescita delle sue piante tramite il potere della parola, viene uccisa dopo che i fratelli di una delle vittime di Oliver Knox organizzano una crociata contro i 4400 e mettono una bomba dentro il suo van."}
{"id": "1364261", "revid": "729019", "url": "https://it.wikipedia.org/wiki?curid=1364261", "title": "Abdelatif Benazzi", "text": "Biografia.\nCresciuto in una famiglia facoltosa di Oujda, in Marocco (il suo clan \u00e8 proprietario della pi\u00f9 grossa molitura della citt\u00e0), Benazzi si dedic\u00f2 dapprima al calcio (gioc\u00f2 come portiere), poi all'atletica, come discobolo e pesista; intorno ai 14 anni scopr\u00ec il rugby a 15, in Marocco considerato sport rude e residuo del passato coloniale francese e, per tale ragione, poco popolare.\nComunque, fu proprio nel rugby che Benazzi si mise in luce come atleta, richiamando l'attenzione di un tecnico francese, Reinhart Janik, che lo allev\u00f2 nelle giovanili dell'Oujda, e lo port\u00f2 fino alle giovanili della Nazionale marocchina, a 17 anni, nel 1985.\nNel 1988 and\u00f2 a giocare in Francia, a Cahors e, una stagione pi\u00f9 tardi, fu ingaggiato dall'Agen, con il quale al suo primo anno disput\u00f2 la finale del campionato francese.\nNel 1990, durante la Coppa FIRA, esord\u00ec in Nazionale marocchina, contro il ; fu, quello, l'unico incontro disputato con la Nazionale del suo Paese d'origine, perch\u00e9 pi\u00f9 tardi fu chiamato dalla federazione francese e invitato a giocare per la squadra in maglie blu.\nPrese parte al Cinque Nazioni 1991 e, successivamente, dal al , vincendo tre edizioni, di cui due con il Grande Slam; prese inoltre parte a due edizioni del rinnovato torneo, il Sei Nazioni 2000 e .\nFu selezionato inoltre in tre edizioni consecutive della Coppa del Mondo di rugby, nel 1991 in Inghilterra, nel 1995 in Sudafrica (dove la giunse fino alla semifinale e poi al terzo posto finale) e, in extremis, nel 1999 in Galles, giungendo fino alla finale, poi persa, contro l' dopo aver battuto la in semifinale.\nPassato nel 2000 ai londinesi del Saracens, termin\u00f2 la sua carriera internazionale contro l' nell'ultimo incontro del Sei Nazioni 2001; nel 2003 cess\u00f2 definitivamente la sua attivit\u00e0 agonistica.\nTra le attivit\u00e0 extrasportive, dal 1995 e per un triennio Benazzi fu membro della Consulta per l'Integrazione su nomina dell'allora presidente francese Jacques Chirac; attualmente si occupa della promozione dello sport, in particolare del rugby, tra la giovent\u00f9 marocchina."}
{"id": "1364274", "revid": "729019", "url": "https://it.wikipedia.org/wiki?curid=1364274", "title": "Saimax", "text": "Saimax \u00e8 la particolare tipologia di navi che possono navigare nel canale Saimaa, che collega il lago omonimo al Golfo di Finlandia, nella regione della Carelia in Finlandia. I limiti massimi sono di 12,6 m di larghezza, 82, 5 di lunghezza e 4,34 m di pescaggio. Molte di queste navi hanno uno scafo rinforzato per poter navigare anche in presenza di ghiaccio. I principali prodotti trasportati sono il legno e la carta."}
{"id": "1364278", "revid": "599013", "url": "https://it.wikipedia.org/wiki?curid=1364278", "title": "Martyn Williams", "text": ""}
{"id": "1364281", "revid": "93556", "url": "https://it.wikipedia.org/wiki?curid=1364281", "title": "Setouchmax", "text": "Il termine Setouchmax indica una tipologia di navi la cui dimensioni permettono l'attracco a tutti i porti del mare interno di Seto in Giappone. I limiti sono costituiti dalla lunghezza che non deve superare i 299,9 m fuori tutto e dal pescaggio che non deve essere maggiore di 16,1 m."}
{"id": "1364284", "revid": "729019", "url": "https://it.wikipedia.org/wiki?curid=1364284", "title": "Thomas Castaign\u00e8de", "text": "Biografia.\nEsordiente nel Mont-de-Marsan, club della sua citt\u00e0 natale, si trasfer\u00ec al Tolosa a met\u00e0 della stagione 1993-94, poco dopo aver compiuto 19 anni; al primo anno nel prestigioso club vinse subito il suo primo titolo francese; l'anno successivo ripet\u00e9 l'impresa e vinse anche la Coppa di Francia, oltre a guadagnarsi la prima delle sue 52 selezioni in Nazionale (a San Miguel de Tucum\u00e1n contro la in Coppa Latina, vittoria 52-8).\nNel 1996 Castaign\u00e8de prese parte al primo di cinque tornei del Cinque / Sei Nazioni consecutivi (e di sette complessivi): il suo primo incontro nel torneo, il 21 gennaio 1996 contro l', lo vide schierato nella posizione di tre quarti centro e, soprattutto, protagonista in positivo per i suoi colori, dal momento che fu proprio un suo \"drop\" all'ultimo minuto ad assicurare la vittoria ai francesi.\nIn seguito, nel e , vinse due Tornei consecutivi con il Grande Slam; ancora, nel 1996 Castaign\u00e8de vinse il terzo titolo di campione di Francia e si laure\u00f2 campione d'Europa con il Tolosa, vincendo la Heineken Cup con una sua meta e un \"drop\" nella finale dell'Arms Park contro il Cardiff; nella sua quarta e ultima stagione a Tolosa, vinse l'ennesimo campionato, il quarto consecutivo.\nNel 1997, dopo il periodo ricco di successi al Tolosa, si trasfer\u00ec al Castres, con cui non ripet\u00e9 gli stessi risultati, anche a causa di alcuni infortuni che ne minarono il rendimento: convocato in Nazionale per la in Galles, si infortun\u00f2 ai muscoli della coscia alla prima partita e fu costretto a saltare tutto il resto della competizione, nel corso della quale la giunse fino alla finale, poi persa, contro l'.\nNel 2000 lasci\u00f2 la Francia e si accas\u00f2 presso gli inglesi del Saracens, club con cui spese gli ultimi 7 anni di carriera: dopo solo sette incontri e 131 punti marcati, tuttavia, si infortun\u00f2 gravemente al tendine di Achille e rimase inattivo per circa un anno e mezzo; resosi di nuovo disponibile nell'aprile 2002, in occasione di un incontro che i Saracens dovevano disputare in casa del Northampton, al suo ingresso in campo Castaign\u00e8de fu calorosamente salutato in segno di bentornato dai tifosi avversari.\nRientrato anche in Nazionale (4 incontri nel Sei Nazioni 2003) e resosi disponibile per la , all'ultimo momento il C.T. Laporte gli prefer\u00ec il naturalizzato sudafricano Brian Liebenberg; Laporte richiam\u00f2 Castaign\u00e8de per il \"tour\" di fine anno 2005 e anche per il Sei Nazioni 2006, che la vinse.\nConvocato anche per i \"test\" estivi 2007 (due incontri con la ) quando gi\u00e0 aveva annunciato il suo ritiro a fine stagione e incluso nella lista dei preselezionati per la successiva Coppa del Mondo da disputarsi proprio in Francia, Castaign\u00e8de fu poi tra gli esclusi da Laporte dalla lista definitiva dei 30 che presero parte alla manifestazione.\nNonostante i 12 anni in Nazionale e le 54 presenze, quindi, Castaign\u00e8de vanta solo una Coppa del Mondo disputata, con una sola presenza.\nGi\u00e0 da prima del ritiro Castaign\u00e8de era attivo nel mondo dei \"media\", con una rubrica sul quotidiano britannico \"The Guardian\" e come commentatore rugbistico per la catena satellitare Canal+; inoltre dal 2006 lavora come consulente finanziario, dapprima per la filiale londinese della Soci\u00e9t\u00e9 G\u00e9n\u00e9rale poi, dal 2007, per l'UBS."}
{"id": "1364292", "revid": "1003477", "url": "https://it.wikipedia.org/wiki?curid=1364292", "title": "Lingua piccarda", "text": "La lingua piccarda o ch'timi o rouchi o patois picard \u00e8 una lingua neolatina strettamente imparentata con il francese, \u00e8 parlata nell'estremo nord della Francia, nel Nord-Pas-de-Calais e in Piccardia, nonch\u00e9 nell'ovest del Belgio francofono (pi\u00f9 precisamente, nella provincia dell'Hainaut, a ovest della linea Rebecq-Beaumont-Chimay).\n\u00c8 conosciuta con differenti nomi, a volte tendenti a definire differenze regionali. Tutte queste varianti sono reciprocamente intercomprensibili. Alle volte ci si riferisce al loro insieme semplicemente come il \"patois\" locale.\nL'origine della parola \"ch'timi\".\nLe parole \"ch'ti\" e \"ch'mi\" derivano dalle frasi \"ch'est ti?\" e \"ch'est mi\", versione piccarda del francese \"c'est toi?\" (sei tu?) e \"c'est moi\" (sono io).\nSecondo un'altra ipotesi sarebbe lo sviluppo della parola francese \"ch(e) ti(f)\", dal latino \"captivu(m)\", cio\u00e8 \"prigioniero\", \"miserabile\" o \"buono a nulla\", preso dal popolino a indicare se stesso, come marchio culturale e sociale.\nRiconoscimento.\nLa Communaut\u00e9 fran\u00e7aise de Belgique ha dato riconoscimento ufficiale, come lingua regionale, al piccardo, assieme al vallone e ad altre lingue (il gaumais, lo champenois ed il Tedesco centrale occidentale) il 24 dicembre 1990.\nIl governo francese non ha invece dato alcun riconoscimento, in virt\u00f9 del fatto che la Costituzione Francese non riconosce che una lingua nazionale, ignorando le altre. Ciononostante, alcuni rapporti ufficiali hanno riconosciuto il piccardo come una lingua a s\u00e9 stante, distinta dal francese. Si pu\u00f2 citare a questo riguardo un estratto del rapporto del Professore Bernard Cerquiglini, direttore dell'Istituto Nazionale della Lingua Francese (branca del CNRS) al ministro francese dell'Educazione nazionale, della ricerca e della tecnologia, oltre che al ministro francese della Cultura e della Comunicazione, sulle lingue della Francia (aprile 1999): \"\"Lo scarto non ha cessato di accrescersi fra il francese e le variet\u00e0 della \"langue d'o\u00efl\", che non sarebbero da considerare oggi come dei dialetti francesi\"\".\nIl piccardo rientra comunque nel progetto di protezione portato avanti dalla Delegazione Generale per la lingua Francese e per le Lingue di Francia del Ministro della Cultura.\nCaratteristiche.\nIl piccardo \u00e8 foneticamente abbastanza differente dalle \"lingue d'o\u00efl\" centrali, da cui ebbe origine il francese; fra i tratti pi\u00f9 notevoli, si pu\u00f2 ricordare una evoluzione meno marcata nel piccardo dei fenomeni di palatalizzazione, che colpiscono nelle \"lingue d'o\u00efl\" /k/ o /g davanti a y, /i/e /e/ toniche, cos\u00ec come davanti ad /a/ e /\u0254/ toniche per l'antico francese centrale ma non per il piccardo.\nAlbum studio.\nEsistono diverse pubblicazioni (su base francese) per studiare il piccardo:"}
{"id": "1364294", "revid": "33751", "url": "https://it.wikipedia.org/wiki?curid=1364294", "title": "Supercoppa italiana Primavera", "text": ""}
{"id": "1364297", "revid": "729019", "url": "https://it.wikipedia.org/wiki?curid=1364297", "title": "Brent Cockbain", "text": "Biografia.\nFratello minore di Matt, nazionale australiano, Brent Cockbain inizi\u00f2 la sua carriera professionistica nel Queensland Reds, nel quale milit\u00f2 insieme a suo fratello nelle stagioni 1998 e 1999; successivamente, mentre Matt continu\u00f2 l'attivit\u00e0 in patria, Brent emigr\u00f2 in Europa per essere ingaggiato dagli inglesi del London Irish in Premiership.\nNel 2000 pass\u00f2 nella Premiership gallese nelle file del Pontypridd, che dalla stagione 2001-02 entr\u00f2 in Celtic League; nel 2003 entr\u00f2 nella neonata \"franchise\" dei Celtic Warriors, compagine che dur\u00f2 una sola stagione prima di essere dismessa dalla Welsh Rugby Union.\nAvendo maturato tre anni di permanenza in squadre gallesi, Cockbain divenne idoneo a militare nella Nazionale di tale paese, bench\u00e9 a livello giovanile avesse gi\u00e0 rappresentato l'Australia; il 27 agosto 2003 esord\u00ec quindi per il a Wrexham contro la e, poche settimane pi\u00f9 tardi, fu convocato nella selezione che affront\u00f2 la in Australia; in quello stesso torneo, suo fratello Matt era presente con la maglia degli \"Wallabies\".\nDal 2004, dopo lo scioglimento dei Celtic Warriors, si trasfer\u00ec nella neo-istituita \"franchise\" degli Ospreys, con i quali vinse la Celtic League al primo anno, nel 2004-05, e successivamente nel 2006-07; dopo la conquista del secondo titolo, Cockbain chiese alla societ\u00e0 di essere ceduto, in ragione dell'ingaggio di un'altra seconda linea pi\u00f9 giovane, ma gli Ospreys non lo lasciarono libero salvo poi, dopo pochi mesi, dichiararlo a disposizione.\nIn segno di polemica con il club, quando Cockbain ricevette un invito dai Barbarians per disputare un non-\"test\" contro il , scese in campo vestendo i calzettoni del suo club precedente, il Pontypridd, e non quello attuale degli Ospreys; a dicembre 2007, dopo avere disputato 3 incontri nella nuova stagione con gli Ospreys ed essere stato escluso dalla lista europea in Heineken Cup, Cockbain firm\u00f2 un accordo con gli inglesi del Sale Sharks, di nuovo in Premiership dopo l'esperienza di 6 anni prima con i London Irish; ad aprile 2010, in ragione dell'et\u00e0 (35 anni), il club ha deciso di non rinnovare il contratto di Cockbain per la stagione successiva e il giocatore ha deciso di chiudere l'attivit\u00e0 agonistica."}
{"id": "1364300", "revid": "486946", "url": "https://it.wikipedia.org/wiki?curid=1364300", "title": "Estremo Sud (Corsica)", "text": ""}
{"id": "1364302", "revid": "5585", "url": "https://it.wikipedia.org/wiki?curid=1364302", "title": "Dhia Cristiani", "text": "Biografia.\nSi diplom\u00f2 al Centro sperimentale di cinematografia nel 1938. Dopo aver interpretato ruoli secondari in teatro (in cui recit\u00f2 nella stagione 1945-1946 con Andreina Pagnani, Rossano Brazzi, Valentina Cortese e Carlo Ninchi in \"Strano interludio\" di Eugene Gladstone O'Neill ed in \"Les mal-aim\u00e9s\" di Fran\u00e7ois Mauriac) e al cinema, in cui interpret\u00f2, a fianco di Massimo Girotti e Clara Calamai, \"Ossessione\" di Luchino Visconti (1943), film che fu il precursore del neorealismo, nella met\u00e0 degli anni quaranta abbandon\u00f2 la recitazione (salvo un breve ritorno sul set nel 1955 nel film \"Tua per la vita\" di Sergio Grieco) e si dedic\u00f2 interamente al doppiaggio, dove la sua voce delicata, suadente e sensuale \u00e8 spesso riconoscibile grazie alla caratteristica \"s\" romagnola, divenendo, assieme a Lydia Simoneschi, Tina Lattanzi, Andreina Pagnani, Giovanna Scotto e Rosetta Calavetta, una delle doppiatrici di punta della sua generazione.\nTra le attrici a cui ha prestato la voce pi\u00f9 frequentemente: Anne Baxter, Olivia de Havilland, Cyd Charisse, Esther Williams, Joanne Dru, Jean Simmons, Jane Wyman, Dorothy McGuire, Donna Reed, Linda Darnell, Doris Day, Virginia Mayo, Joan Collins, Angela Lansbury, Dorothy Malone e Gloria Grahame.\nFra le attrici italiane ha doppiato Gina Lollobrigida, nel film del 1950 \"Miss Italia\" di Duilio Coletti ed in \"Enrico Caruso, leggenda di una voce\" del 1951, Yvonne Sanson (in quasi tutti i melodrammi da lei interpretati) e Silvana Pampanini.\nMor\u00ec nel 1977."}
{"id": "1364304", "revid": "729019", "url": "https://it.wikipedia.org/wiki?curid=1364304", "title": "Martin Corry", "text": "Biografia.\nNato a Birmingham, Martin Corry inizi\u00f2 a giocare a rugby alle superiori; al tempo dell'Universit\u00e0 fu ingaggiato dal Newcastle e poi dal Bristol, squadra dalla quale si disimpegn\u00f2 nel 1997 per firmare il suo contratto da professionista nei Leicester Tigers, dei quali \u00e8 stato a lungo capitano dopo il ritiro di Martin Johnson.\nIn carriera ha vestito tutte le maglie della selezione nazionale inglese, da quella giovanile a quella studentesca, l'Under-21 e l'Inghilterra \u201cA\u201d, prima di esordire a 24 anni in Nazionale maggiore nel 1997, contro l'. In ragione della sua versatilit\u00e0 (flanker, seconda e terza linea) Corry \u00e8 spesso subentrato a partita iniziata come rinforzo al reparto pi\u00f9 in difficolt\u00e0.\nIl 2001 vide la prima chiamata di Corry nei British Lions, e disput\u00f2 il suo primo incontro come titolare in luogo dell'infortunato Neil Back; l'anno successivo disput\u00f2 il Sei Nazioni da riserva.\nClive Woodward lo inser\u00ec nella rosa inglese per la Coppa del Mondo 2003 in Australia, convinto dalle ottime prestazioni di Corry nei test pre-mondiali contro e (entrambi vinti dall'). La vittoria nella Coppa del Mondo coincise anche con la nascita di sua figlia Eve, per la quale vol\u00f2 dall'Australia all'Inghilterra e poi torn\u00f2 appena in tempo per riprendere posto in campo e battere l' 111-13.\nNel 2005 arriv\u00f2 anche la fascia di capitano, che tenne anche per il Sei Nazioni 2006, e per tutto il resto dell'anno. Con l'avvento di Brian Ashton sulla panchina inglese, la fascia pass\u00f2 a Phil Vickery ma Corry mantenne il posto in squadra. L'ultimo atto di Corry con la Nazionale \u00e8 stata la Coppa del Mondo 2007 in Francia, nel quale l' \u00e8 arrivata alla finale, poi persa, contro il . All'inizio del nuovo anno, Corry ha ufficialmente comunicato la propria indisponibilit\u00e0 per il Sei Nazioni 2008, comunicando contestualmente il suo ritiro dal rugby internazionale.\nIl 9 maggio 2009 Martin Corry ha annunciato il suo ritiro dall'attivit\u00e0 agonistica, a causa di problemi fisici per i quali gli \u00e8 stato sconsigliato di proseguire; gi\u00e0 convocato per i Barbarians quattro volte, ha disputato la sua ultima partita in assoluto capitanando la nota selezione a inviti nell'incontro che a Twickenham l'ha vista sconfiggere l' 33-26."}
{"id": "1364306", "revid": "1005847", "url": "https://it.wikipedia.org/wiki?curid=1364306", "title": "Eletti alla Camera dei deputati nelle elezioni politiche italiane del 1983", "text": "Questo elenco riporta i nomi dei deputati della IX legislatura della Repubblica Italiana dopo le elezioni politiche del 1983:"}
{"id": "1364318", "revid": "33689", "url": "https://it.wikipedia.org/wiki?curid=1364318", "title": "Gato", "text": ""}
{"id": "1364320", "revid": "729019", "url": "https://it.wikipedia.org/wiki?curid=1364320", "title": "Chris Cusiter", "text": ""}
