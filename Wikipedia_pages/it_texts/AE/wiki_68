{"id": "331831", "revid": "93465", "url": "https://it.wikipedia.org/wiki?curid=331831", "title": "Stanza cinese", "text": "La stanza cinese \u00e8 un esperimento mentale ideato da John Searle come controesempio rispetto alla teoria dell'intelligenza artificiale forte. Alla base del ragionamento di Searle vi \u00e8 l'idea che la sintassi non sia condizione sufficiente per la determinazione della semantica.\nSearle present\u00f2 l'argomentazione della stanza cinese nell'articolo \"Minds, Brains and Programs\" (\"Menti, cervelli e programmi\"), pubblicato nel 1980 dalla rivista scientifica \"The\" \"Behavioral and Brain Sciences\" (in lingua italiana da \"Le Scienze\"). Da allora tale argomentazione \u00e8 stata un pilastro del dibattito intorno al tema dell'intelligenza artificiale forte.\nEsperimento mentale: \"Le macchine possono pensare?\".\nIntelligenza artificiale forte e debole.\nNel 1980 John Searle pubblic\u00f2 \"Minds, Brains and Programs\" nella rivista \"The Behavioral and Brain Sciences\".In questo articolo Searle espose la sua argomentazione e di seguito rispose alle principali obiezioni che vennero sollevate durante le sue presentazioni a diversi campus universitari. L'articolo di Searle, inoltre, fu pubblicato nella rivista insieme ai commenti ed alle critiche di 27 ricercatori di scienze cognitive. Questi 27 commenti furono seguiti dalle risposte di Searle ai suoi critici. Negli ultimi due decenni del ventesimo secolo, l'argomentazione della Stanza cinese fu oggetto di moltissime discussioni. \nNel 1984, Searle present\u00f2 l'argomentazione della Stanza cinese nel libro \"Minds, Brains and Science\" e nel gennaio del 1990, il popolare periodico \"Scientific American\" port\u00f2 il dibattito all'attenzione del mondo scientifico. Searle, allora, incluse l'argomentazione della Stanza cinese nell'articolo \"Is the Brain's Mind a Computer Program?\" a cui segu\u00ec un articolo di risposta, \"Could a Machine Think?\", scritto da Paul e Patricia Churchland. Poco tempo dopo, fu pubblicato un confronto sulla Stanza cinese tra Searle ed un altro eminente filosofo, Jerry Fodor (in Rosenthal (ed.) 1991).\nNel testo \"Minds, brains and programs\" il filosofo John Searle riprende la domanda di Alan Turing circa la possibilit\u00e0 delle macchine di pensare, opponendosi alla tesi secondo cui l\u2019intelligenza umana possa essere riprodotta all\u2019interno di una macchina, che segue un programma preimpostato. In altri termini la tesi sostenuta da Turing e quindi dall\u2019intelligenza artificiale forte, intravede la possibilit\u00e0 per un computer di ottenere gli stessi esiti di una mente umana, cio\u00e8 la possibilit\u00e0 di pensare, di avere stati cognitivi, di capire discorsi e domande per rispondere. L\u2019impostazione di un programma consente alla macchina di elaborare gli input ricevuti per emettere, conseguentemente, un output. Il programma \u00e8 costituito da simboli e regole di calcolo che consentono alla macchina di eseguire un procedimento determinato di manipolazione di simboli con i quali essa compone risposte.\nL\u2019idea principale del programma dell\u2019I.A. forte \u00e8 quella che individua una corrispondenza di struttura e di funzionamento tra la mente umana e un computer. Viene in effetti stabilito il fatto che la mente, ricevendo dati (\"input\"), modificandoli e dandone altri (\"output\"), funzioni per mezzo di simboli elaborati da un\u2019unit\u00e0 centrale di esecuzione che indica le procedure da compiersi. \nDue teorie a sostegno del programma dell\u2019intelligenza artificiale forte sono il funzionalismo ed il computazionalismo. \nContro questo programma Searle formula un\u2019obiezione secondo cui la mente umana non pu\u00f2 essere riprodotta solamente in termini sintattici, poich\u00e9 cos\u00ec non si tiene conto della sua qualit\u00e0 principale, ovvero l\u2019intenzionalit\u00e0, che rimanda alla semantica. L\u2019intenzionalit\u00e0 \u00e8 la componente principale della mente umana ed \u00e8 strettamente legata all\u2019evento di coscienza. Evento di coscienza e intenzionalit\u00e0 sono considerate propriet\u00e0 primitive e riguardano la capacit\u00e0 di un essere umano di formulare i propri obiettivi e di provare emozioni. Ogni azione, quindi, e ogni stato cognitivo richiedono, nella loro causalit\u00e0, un trattamento diverso da quello sintattico, in quanto essi operano non solo sintatticamente, ma anche semanticamente, in relazione al significato dei termini.\nSearle, quindi, sostiene che l\u2019intelligenza artificiale non possa essere equivalente a quella umana perch\u00e9 non \u00e8 sufficiente elaborare programmi di manipolazione di simboli secondo regole sintattiche per generare un\u2019attivit\u00e0 mentale. Il fatto \u00e8 che la mente umana comprende, elabora e si esprime attraverso un linguaggio le cui parole, da un lato sono investite di significato, e dall\u2019altro determinano il modo in cui una risposta verr\u00e0 data. Searle ribadisce come l\u2019intenzionalit\u00e0, intrecciata all\u2019esperienza soggettiva, \u00e8 molto pi\u00f9 complessa della prestazione della macchina.\nIntelligenza umana e artificiale a confronto.\nSearle considera l\u2019emergere dell\u2019intenzionalit\u00e0 un fenomeno biologico legato alla costituzione del cervello umano e alle relazioni biologico-chimiche che l\u00ec si svolgono. Sostiene infatti un naturalismo biologico rispetto all\u2019idea che l\u2019intenzionalit\u00e0 e la coscienza siano propriet\u00e0 emergenti dal cervello.\nEgli rivolge una critica al funzionalismo che pretende di poter astrarre l\u2019intelligenza dal suo sostrato, poich\u00e9 i suoi procedimenti mentali, basati sulla manipolazione di simboli secondo regole sintattiche, non richiederebbero di mantenere il \"software\" assieme all\u2019\"hardware\". Invece di affermare una posizione che richiama il dualismo cartesiano (indipendenza ontologica della sostanza pensante rispetto alla sostanza estesa), Searle mantiene un nesso imprescindibile tra mente e corpo, proponendo la soluzione del naturalismo biologico, cio\u00e8 l\u2019idea che le propriet\u00e0 biologico-chimiche del cervello producano gli eventi mentali, il cui sviluppo rispecchia la nostra storia naturale ed evolutiva.\nSi pu\u00f2 notare che questa posizione rimane, almeno per quelli che hanno suggerito obiezioni alle proposte di Searle, nell\u2019ambiguit\u00e0 fra il dualismo classico e la teoria dell\u2019identit\u00e0. In effetti, il dualismo si basa sulla distinzione di due elementi (corpo e mente), le cui interazioni per\u00f2 portano necessariamente ad uno stato di sostanziale indistinguibilit\u00e0 tra gli elementi coinvolti, che si auto-implicano in maniera tale da confondersi (teoria dell\u2019identit\u00e0). In questo senso la mente umana sarebbe, come sostenevano anche Dreyfus ed Edelman, completamente identificata con il sostrato neurofisiologico del cervello. \nSearle, tuttavia, non si identifica con la teoria dell\u2019identit\u00e0 poich\u00e9 si riferisce alla mente umana come ad una propriet\u00e0 emergente, mantenendo, cos\u00ec, il distinguo. Allo stesso tempo rifiuta l\u2019ipotesi funzionalistica, sostenendo che la particolarit\u00e0 della mente umana consista nella soggettivit\u00e0 ontologica irriducibile a funzioni sintattiche.\nIl risultato della discussione circa la possibilit\u00e0 per l\u2019intelligenza artificiale di soppiantare quella umana \u00e8 che, secondo Searle, non possiamo ridurre la propriet\u00e0 principale dell\u2019intelligenza umana, ovvero l\u2019intenzionalit\u00e0, ad un\u2019esecuzione di compiti di calcolo tramite simboli seguendo le regole della sintassi. Il motivo \u00e8 che queste intelligenze possono in apparenza produrre le stesse risposte grazie alle istruzioni, ma bisogna tenere presente che l\u2019intelligenza artificiale, con la sua impostazione attuale, non permette di \"comprendere\" le suddette istruzioni, questo perch\u00e9 gli elementi che essa manipola non necessitano di essere compresi. Dunque, le macchine non effettuano gli stessi compiti in modo uguale e perci\u00f2 l\u2019intelligenza artificiale non equivale all\u2019intelligenza umana.\u201c[\u2026] nessun modello puramente formale sar\u00e0 mai sufficiente in s\u00e9 per l\u2019intenzionalit\u00e0, perch\u00e9 le propriet\u00e0 formali non sono di per s\u00e9 costitutive di intenzionalit\u00e0, e non hanno di per s\u00e9 poteri causali [\u2026].\u201d\n\u201cA meno che non si creda che la mente \u00e8 separabile dal cervello sia concettualmente che empiricamente \u2013 dualismo in una forma forte \u2013 non si pu\u00f2 sperare di riprodurre il mentale scrivendo e mettendo in esecuzione programmi, dal momento che i programmi devono esser indipendenti dai cervelli [\u2026].\u201d Alla domanda \u201c\"Le macchine possono pensare?\"\u201d, Searle risponde che esse possono effettivamente pensare solo se la loro configurazione materiale raggiunge un livello di complessit\u00e0 (equivalente a quello del cervello umano) tale da costituire un sostrato biologico-chimico e neurofisiologico che permetta di far emergere un\u2019intelligenza dotata d\u2019intenzionalit\u00e0. Se la struttura di base (\"hardware\") non corrisponde a queste esigenze, non si pu\u00f2 dire che le macchine pensino. L\u2019obiezione di John Searle \u00e8 rivolta esclusivamente al programma \u201cforte\u201d dell\u2019intelligenza artificiale e non esclude la prospettiva del programma debole. Rimane quindi sempre aperta l\u2019opportunit\u00e0 per le macchine di essere degli strumenti di calcolo molto pi\u00f9 potenti e acuti degli esseri umani, almeno in certi ambiti.\nDescrizione dell'esperimento.\nObiezione contro il programma forte dell'intelligenza artificiale.\nPer formulare la sua obiezione contro il funzionalismo applicato al programma forte dell\u2019intelligenza artificiale, John Searle ricostruisce una situazione similare a quella del Test di Turing, dove un essere umano, a sua insaputa, interagisce con una macchina. Il compito per l\u2019umano \u00e8 di giudicare, sulla base delle risposte alle domande che egli pone, se sta discutendo con un altro umano o con una macchina, attribuendogli l\u2019intelligenza di un interlocutore. L\u2019idea iniziale di Turing era di dimostrare che la macchina, avendo riprodotto lo stesso procedimento logico-razionale dell\u2019uomo in una situazione di computazione, poteva dare gli stessi output e imbrogliare il giudice, che non riusciva a distinguerla da un essere umano. In altre parole, si trattava di individuare le caratteristiche dell\u2019intelligenza umana in termini sia computazionali sia di esecuzione logica e sequenziale di un compito. In questo senso, l\u2019intelligenza umana era identificata da parte di un programma centrale (\"software\") che consentiva di trattare informazioni a partire da simboli e secondo le regole sintattiche universali, indipendentemente dal supporto informatico (\"hardware\").\nJohn Searle riprende questo schema, per\u00f2 si sostituisce alla macchina. Immaginiamo che egli si chiuda dentro la stanza e debba interagire con qualcuno all\u2019esterno che non sappia niente su di lui. Supponiamo poi che la persona fuori parli il cinese come madrelingua e che Searle non abbia nessuna conoscenza del cinese. Immaginiamo ancora che siano disposte sul tavolo della stanza una serie di caratteri cinesi che Searle dovr\u00e0 utilizzare per rispondere alla persona fuori. Dato che il cinese non attesta nessuna vicinanza linguistica e semiotica con l\u2019inglese (madrelingua di Searle), egli non ha nessuna capacit\u00e0 di riconoscere qualcosa e di formulare una frase: ci sono solo simboli. \nImmaginiamo allora che dentro la stanza ci sia un libro d\u2019istruzioni con alcuni insiemi di caratteri cinesi, associati secondo delle regole scritte in inglese. Searle continua a non capire nulla del cinese, per\u00f2 \"comprende\" le informazioni in inglese, che gli indicano come rispondere a qualsiasi domanda ricevuta in cinese. Queste regole, che costituiscono ci\u00f2 che Searle chiama il \u201c\"programma\"\u201d, gli rendono possibile mettere in relazione una serie di simboli formali con un'altra serie di simboli formali, cio\u00e8 gli permettono di dare una risposta (\"output\") a ogni domanda (\"input\"). \nOrmai, Searle \u00e8 capace di avere una conversazione con un madrelingua cinese e, seguendo il programma, \u00e8 in grado di fornire dati personali, narrare una storia o porre una domanda. Pi\u00f9 il programma si complica, pi\u00f9 si aggiungono istruzioni complesse da seguire per dare risposte sempre pi\u00f9 precise. Ne risulta che l\u2019esattezza del programma e della buona esecuzione da parte di Searle gli consentono di essere considerato dalla persona all\u2019esterno come un madrelingua cinese, che risponde e reagisce normalmente, senza imbrogli. \nSearle fa osservare che non ha mai dovuto interpretare i simboli cinesi per capire la domanda e dare la risposta giusta. In effetti si \u00e8 comportato come se fosse un computer che deve calcolare una formula sulla base di un programma e di simboli formali. Dunque, non era necessario che lui \"comprendesse\" ci\u00f2 che doveva fare, perch\u00e9 doveva solo seguire le istruzioni fornite. \nIl rapporto con la lingua cinese era di tipo \"sintattico\" (manipolazione corretta di simboli), mentre quello con la lingua inglese era di tipo \"semantico\" (collegare il significato di un termine), il connubio tra i due gli consente di mettere in ordine i caratteri cinesi.\nDunque, secondo Searle, l\u2019I.A. forte non \u00e8 sufficiente per spiegare come si svolge il ruolo dell\u2019intenzionalit\u00e0 nell\u2019intelligenza umana, perci\u00f2 il grado di comprensione di quest\u2019ultima non pu\u00f2 essere n\u00e9 paragonato n\u00e9 soppiantato dall\u2019intelligenza artificiale, la quale non produce una comprensione cos\u00ec intesa. Il punto \u00e8 che in ogni caso Searle non capisce ci\u00f2 che fa durante l\u2019esperimento. Da ci\u00f2 consegue che l\u2019intelligenza di cui un umano dispone non \u00e8 riducibile ad una manipolazione di simboli, ma ha anche qualcosa a che fare con la semantica.\nArgomentazione completa.\nLa pi\u00f9 recente presentazione dell\u2019argomento della Stanza Cinese (1990) presenta una derivazione formale dai seguenti tre assiomi:\nUn programma usa la sintassi per manipolare simboli e non presta attenzione alla loro semantica; conosce dove porre i simboli e come utilizzarli, ma non comprende per cosa stiano o cosa intendano. Per il programma i simboli sono solo oggetti come altri.\nA differenza dei simboli usati da un programma, i nostri pensieri hanno significato: rappresentano cose e noi conosciamo cosa essi rappresentano.\nQuest\u2019ultimo assioma \u00e8 ci\u00f2 che Searle, con l\u2019esperimento delle Stanza cinese, intende provare: la stanza cinese ha sintassi (vi \u00e8 un uomo all\u2019interno che manipola simboli), ma non ha semantica (non c\u2019\u00e8 niente e nessuno nella stanza che comprende cosa i simboli cinesi vogliano dire). Da ci\u00f2 si deduce che avere sintassi non \u00e8 abbastanza per generare la semantica.\nSearle afferma che da questi tre assiomi si possa derivare la seguente conclusione:\nI programmi hanno solo sintassi ed essa non \u00e8 sufficiente per la semantica. Ogni mente, invece, ha semantica, per cui i programmi non sono assimilabili alle menti.\nCon questo argomento Searle intende mostrare che l\u2019intelligenza artificiale, costruendo programmi che manipolano simboli, non pu\u00f2 mai produrre una macchina che abbia una mente.\nDa questo punto della derivazione in poi Searle, proponendo un quarto assioma, intende rispondere ad una questione differente: il cervello umano segue un programma? In altre parole, la teoria computazionale della mente \u00e8 corretta?\nSecondo Searle possiamo derivare immediatamente che:\nDa ci\u00f2 segue che qualsiasi cervello artificiale non deve seguire meramente un programma, ma dovrebbe essere in grado di riprodurre i poteri causali dei cervelli.\nDa questo deriva le ulteriori conclusioni:\nCritica dei coniugi Churchland.\nTra le risposte all\u2019argomento di Searle troviamo anche quella mossa da Paul e Patricia Churchland, che, per\u00f2, a differenza delle altre, non \u00e8 presente nell\u2019articolo \"Menti cervelli e programmi\".\nPer i coniugi Churchland le risposte date dal parlante inglese che manipola simboli cinesi sono sensate, ma non tanto perch\u00e9 la stanza capisca il cinese, infatti convengono con Searle sul fatto che essa non lo comprenda, quanto invece perch\u00e9 contengono un rifiuto del terzo degli assiomi alla base dell\u2019argomento di Searle presentato nel 1990: \u201cla sintassi non \u00e8 condizione essenziale, n\u00e9 sufficiente per la determinazione della semantica\u201d.\nSecondo i Churchland, Searle non pu\u00f2 rafforzare tale assioma con l\u2019argomento della Stanza Cinese dal momento che di esso non \u00e8 provata la verit\u00e0; il terzo assioma, inoltre, d\u00e0 per scontato ci\u00f2 che si vuole dimostrare e questo si palesa quando lo si confronta con la conclusione C1: \u201cI programmi non sono condizione essenziale n\u00e9 sufficiente perch\u00e9 sia data una mente\u201d. Tale conclusione \u00e8 gi\u00e0 espressa in gran parte da A3 per cui Searle con l\u2019esperimento concettuale cerca di dare valore all\u2019assioma A3. Per i Churchland Searle con l\u2019esperimento della Stanza Cinese non riesce a fornire all\u2019assioma 3 una base solida e pertanto costoro forniscono un argomento simile che possa fungere da controesempio. L\u2019argomento, noto con il nome di \"La stanza luminosa\" si articola sui tre seguenti assiomi e sulla derivante conclusione:\nA1: \u201cL'elettricit\u00e0 e il magnetismo sono forze\u201d.\nA2: \u201cLa propriet\u00e0 essenziale della luce \u00e8 la luminosit\u00e0\u201d.\nA3. \u201cLe forze, da sole, non sono essenziali, n\u00e9 sufficienti per dare la luminosit\u00e0\u201d.\nC1: \u201cL'elettricit\u00e0 e il magnetismo non sono essenziali n\u00e9 sufficienti per dare la luce\u201d.\nSe supponessimo che tale argomento fosse stato elaborato dopo l\u2019ipotesi di Maxwell circa la natura elettromagnetica della luce, prima per\u00f2 che ne fosse riconosciuta la validit\u00e0, esso sarebbe potuto essere un\u2019obiezione a tale ipotesi, soprattutto se A3 fosse stato rafforzato da un esperimento concettuale. I Churchland, a tal proposito, chiedono di immaginare che all\u2019interno di una stanza buia vi sia un uomo che tiene in mano un oggetto elettricamente carico, ad esempio, un magnete. Stando alla teoria di Maxwell, l\u2019uomo facendo compiere al magnete movimenti verticali (su e gi\u00f9) creerebbe un cerchio di onde elettromagnetiche sempre pi\u00f9 ampio che farebbe diventare luminoso il magnete. Tuttavia, provando a fare tale esperimento si nota come il movimento di un qualsiasi oggetto carico non produca luminosit\u00e0.\nMaxwell per riuscire a controbattere a tale evidenza pu\u00f2 soltanto insistere sui tre assiomi, sostenendo, in primis, che A3 sia falso: \u00e8 plausibilmente possibile, ma d\u00e0 per scontato ci\u00f2 che di fatto non \u00e8 verificabile. Secondariamente l\u2019esperimento non dice nulla di importante sulla natura della luce e, infine, sostiene che soltanto un programma di ricerca sistematico, che permetta di dimostrare il parallelismo tra propriet\u00e0 della luce e onde elettromagnetiche, possa risolvere il problema della luce.\nTraslando tale risultato all\u2019esperimento di Searle, risulta evidente che anche se apparentemente alla Stanza Cinese non si pu\u00f2 attribuire semantica, non vi \u00e8, per\u00f2, nessuna giustificazione alla pretesa, fondata su quest'apparenza, che la manipolazione di simboli cinesi, secondo determinate regole, non potr\u00e0 mai dar luogo a fenomeni semantici.\nRepliche all'argomentazione di Searle.\nLa risposta del sistema.\nLa prima importante obiezione rivolta all\u2019esperimento noto come \u201cStanza cinese\u201d \u00e8 conosciuta come replica (o risposta) del sistema. Essa sostiene che:\n\u201cMentre \u00e8 vero che l\u2019individuo chiuso nella stanza non capisce la storia, sta di fatto che egli \u00e8 semplicemente parte di un intero sistema, e il sistema effettivamente comprende la storia [\u2026] la comprensione non viene ascritta all\u2019individuo isolato, bens\u00ec al sistema complessivo di cui egli \u00e8 parte\u201d\nLa persona all\u2019interno della stanza \u00e8 di madrelingua inglese e non conosce minimamente il cinese. A questa, per\u00f2, vengono consegnati alcuni strumenti (un registro di regole relative ai simboli cinesi, carta e penna) grazie ai quali si pu\u00f2 parlare di un sistema. Quest\u2019ultimo viene in qualche modo incorporato da parte dell\u2019individuo e come dice Searle:\n\u201cnon c\u2019\u00e8 nulla del sistema che non sia in lui. Se lui non capisce, non c\u2019\u00e8 alcun modo per cui il sistema possa capire, poich\u00e9 esso \u00e8 proprio una sua parte\u201d\nIn breve, la replica dei sistemi consiste nel fatto che, sebbene l\u2019individuo nella stanza non comprenda il cinese, pu\u00f2 risultare possibile la comprensione di questa lingua grazie al sistema complessivo: grazie cio\u00e8 alla persona, agli strumenti di cui fa uso e alla stanza, considerati come insieme.Non essendoci un individuo che sappia parlare la lingua cinese all\u2019interno della stanza, la stanza nel suo insieme non dovrebbe comprendere la lingua. La risposta del sistema evade per\u00f2 la questione, ribadendo pi\u00f9 e pi\u00f9 volte che il sistema deve capire il cinese\nSearle risponde a questa obiezione proponendo una particolare situazione: chiede cio\u00e8 cosa succederebbe se la persona che si trova all\u2019interno della stanza memorizzasse le regole e i vari meccanismi, tenendo conto di tutte le informazioni presenti nella sua mente. Ci\u00f2 la renderebbe capace di interagire come se capisse effettivamente il cinese; ciononostante continuerebbe a seguire un insieme di regole, senza comprendere il significato dei simboli che sta utilizzando. \nLa risposta del robot.\nLa seconda obiezione all\u2019argomento della Stanza Cinese \u00e8 nota come \u201cReplica del Robot\u201d.\nQuesta impostazione ci chiede di pensare ad un programma del tutto nuovo. Ci viene infatti proposto di supporre di mettere un computer dentro un robot, le cui caratteristiche sono molteplici. Esso infatti non solo riceve simboli formali come input ed immette simboli formali come output, ma rende possibile il funzionamento del robot in maniera tale da rendere le sue azioni simili a quelle di un comportamento umano. L\u2019idea \u00e8 che il robot venga controllato da un cervello computerizzato che consente al robot stesso di poter vedere tramite una telecamera inglobata e di riuscire a muoversi grazie alla presenza di braccia e gambe che gli consentirebbero di agire.In questo modo, si avrebbe un robot in grado di comprendere effettivamente e soprattutto avrebbe altri stati mentali. Implicitamente la risposta del robot rivendicherebbe il fatto che l\u2019attivit\u00e0 nota come capacit\u00e0 cognitiva non comprenda una mera manipolazione di simboli formali, ma che vi sia un complesso di rapporti causali (oltre che intenzionali) con il mondo esterno. Quest\u2019impostazione andrebbe in qualche modo a riprendere l\u2019approccio dei processi cognitivi incorporati, il quale sottolinea il fatto che i cosiddetti \u201cprocessi cognitivi\u201d trovano una loro realizzazione all\u2019interno di un corpo, il quale \u00e8 inserito in un ambiente.\nSearle replica che tale simulazione non riprodurrebbe le caratteristiche pi\u00f9 importanti del cervello \u2013 i suoi stati causali ed intenzionali. Tutto quel che farebbe il robot, starebbe nel riuscire a seguire istruzioni formali per manipolare simboli formali. Non capirebbe nulla tranne le regole per la manipolazione di questi simboli. In breve, non saprebbe cosa succede attorno a s\u00e9, n\u00e9 il motivo per il quale si comporta in un determinato modo. Stando alla concezione di Searle perderebbe poco a poco la facolt\u00e0 di una vera e propria comprensione.\nLa replica del simulatore del cervello.\nLa replica del simulatore del cervello chiede di immaginare che il programma costituito dal computer (o dalla persona nella stanza) simuli la sequenza di accensioni neuronali e di sinapsi nel cervello di un parlante cinese quando capisce storie in cinese e risponde ad esse. Stando a tale dato la macchina, simulando la struttura formale del cervello cinese nel capire tali storie e nel dare loro una risposta, le comprende. Se negassimo ci\u00f2 dovremmo altres\u00ec negare che i parlanti cinesi le abbiano capite, dal momento che a livello di sinapsi non ci sono differenze tra il programma del computer e il programma del cervello cinese.\nSearle ribatte a tale obiezione proponendo un esempio: supponiamo che, invece dell\u2019uomo che manipola simboli cinesi pur non conoscendo il cinese, siamo in presenza di un uomo che opera un elaborato complesso di tubature per l\u2019acqua congiunto da valvole. Quando l\u2019uomo riceve certi simboli cinesi come input, consultando il programma in inglese, agisce aprendo o chiudendo le valvole indicate.Ogni connessione dei tubi per l\u2019acqua corrisponde a una sinapsi nel cervello cinese, e l\u2019intero sistema \u00e8 collegato cos\u00ec che dopo aver attivato tutti i giusti rubinetti, le risposte in cinese innescano gli output. Searle ritiene che l\u2019uomo abbia agito come mero esecutore di indicazioni rappresentate dai simboli e che, tuttavia, alla fine del suo operare egli non comprenda n\u00e9 il cinese n\u00e9 il funzionamento del complesso di condutture per l\u2019acqua. Il problema con il simulatore del cervello \u00e8 che esso simula soltanto la struttura formale della sequenza di accensioni neurali e non ci\u00f2 che \u00e8 importante, ovvero la capacit\u00e0 del cervello di produrre stati intenzionali; Searle adopera tale esempio per mettere in luce l\u2019insufficienza delle propriet\u00e0 formali rispetto a quelle causali.\nLa replica della combinazione.\nLa replica della combinazione \u00e8 costituita dall\u2019insieme delle tre precedenti repliche (sistema-robot-simulatore del cervello), cos\u00ec da essere pi\u00f9 efficace. In questa replica viene portato come esempio un robot, con un computer all\u2019interno del \u201ccranio\u201d, che simula tutte le sinapsi di un cervello umano e il cui comportamento risulta essere simile a quello di un uomo; viene, inoltre, chiarito che bisogna pensare a tale robot come a un sistema unificato e non a un semplice calcolatore con input e output. Da tale replica consegue che sia necessario attribuire intenzionalit\u00e0 al sistema.\nSecondo Searle inizialmente siamo portati a conferire intenzionalit\u00e0 al robot e ci\u00f2 principalmente perch\u00e9 esso mette in atto un comportamento vicino al nostro, ma dimostrando come, in realt\u00e0, per funzionare il computer esegua un programma formale si riesce a confutare l\u2019ipotesi di attribuzione ad esso di stati mentali. A dimostrazione di tale asserzione Searle propone di supporre che all\u2019interno del robot vi sia un uomo che manipoli, conformemente a determinate regole, una serie di simboli formali non interpretati ricevuti dai sensori del robot e che mandi, come output, ai meccanismi motori i corrispondenti simboli formali non interpretati. Se supponiamo che l\u2019uomo l\u00ec dentro sappia solo quali operazioni eseguire e quali simboli senza significato usare, allora l\u2019ipotesi che il robot abbia intenzionalit\u00e0 non sarebbe giustificata. Veniamo, dunque, a conoscenza che il comportamento di tale robot \u00e8 il risultato di un programma formale e quindi dobbiamo abbandonare l\u2019assunto dell\u2019intenzionalit\u00e0.\nLa replica delle altre menti.\nLa replica delle altre menti rimanda al fatto che per sapere se le persone hanno compreso il cinese o qualunque altra cosa si deve far riferimento al loro comportamento: se il computer supera i test comportamentali, come li supererebbe una persona, allora se si attribuisce cognizione a tale persona, di principio bisogna attribuirla anche al computer.\nSearle ribatte dicendo che tale replica non centra il punto della questione: \u201cnon \u00e8 come io so che le altre persone hanno stati cognitivi, ma piuttosto che cosa \u00e8 che io attribuisco loro quando li accredito di stati cognitivi\u201d. Non si possono valutare soltanto processi computazionali con input e output corretti perch\u00e9 questi possono esistere anche senza che vi sia lo stato cognitivo.\nLa replica delle molte sedi.\nSecondo la replica delle molte sedi prima o poi sar\u00e0 possibile costruire dispositivi che abbiano i procedimenti causali che, secondo Searle, sono necessari per l\u2019intenzionalit\u00e0 e ci\u00f2 si chiamer\u00e0 Intelligenza Artificiale. \nSearle sostiene che questa replica travisi il progetto dell\u2019Intelligenza Artificiale forte ridefinendola come qualsiasi cosa che artificialmente produce e spieghi la cognizione, abbandonando, quindi, l\u2019affermazione originale fatta per conto dell\u2019intelligenza artificiale secondo cui \u201ci procedimenti mentali sono procedimenti computazionali che operano su elementi formalmente definiti\u201d. Searle, quindi, si rifiuta di rispondere a tale obiezione dal momento che non rispecchia una ben definita premessa su cui si \u00e8 basata la sua intera argomentazione."}
{"id": "331836", "revid": "32698", "url": "https://it.wikipedia.org/wiki?curid=331836", "title": "Stanza Cinese", "text": ""}
{"id": "331843", "revid": "919135", "url": "https://it.wikipedia.org/wiki?curid=331843", "title": "Teorema della base di Hilbert", "text": "In matematica, il teorema della base di Hilbert \u00e8 un risultato dell'algebra commutativa, fondamentale nello studio degli anelli noetheriani. Esso afferma che, se formula_1 \u00e8 noetheriano, allora l'anello dei polinomi formula_2 \u00e8 ancora noetheriano; ricorsivamente, questo dimostra che formula_3, cos\u00ec come ogni formula_1-algebra finitamente generata, \u00e8 un anello noetheriano.\nIl teorema \u00e8 stato dimostrato per la prima volta da David Hilbert nel 1888 nel caso in cui formula_1 \u00e8 un campo, e poi generalizzato nella forma attuale da Emmy Noether. Una dimostrazione costruttiva (a differenza di quella di Hilbert) fu data da Paul Gordan nel 1900.\nIl risultato \u00e8 anche importante in geometria algebrica, in quanto dimostra che ogni insieme algebrico pu\u00f2 essere definito da un numero finito di equazioni polinomiali.\nDimostrazione.\nSupponiamo per assurdo che formula_2 non sia noetheriano; allora, esiste un ideale formula_7 non finitamente generato. Costruiamo una successione formula_8 di polinomi nel modo seguente:\nSia formula_15 il coefficiente direttore di formula_16, e sia formula_17 il grado di formula_16.\nSia formula_19 l'ideale di formula_1 generato dagli formula_15; poich\u00e9 formula_1 \u00e8 noetheriano, formula_19 \u00e8 finitamente generato. In particolare, formula_19 \u00e8 generato da formula_25 per un certo intero formula_26.\nIn particolare, si pu\u00f2 scrivere formula_27; consideriamo il polinomio\nPer definizione, formula_29 appartiene a formula_30; inoltre, formula_29 \u00e8 un polinomio di grado formula_32 il cui coefficiente direttore \u00e8 formula_33. In particolare, il polinomio\n\u00e8 un polinomio di grado formula_35 che appartiene a formula_10 (perch\u00e9 vi appartengono sia formula_29 che formula_38) ma non a formula_30 (perch\u00e9 vi appartiene formula_29 ma non formula_38). Questo tuttavia contrasta con la scelta di formula_42 come polinomio di grado minimo in formula_43: di conseguenza, formula_10 deve essere un ideale finitamente generato, e formula_2 \u00e8 un anello noetheriano."}
{"id": "331866", "revid": "287204", "url": "https://it.wikipedia.org/wiki?curid=331866", "title": "2930 Euripides", "text": "2930 Euripides \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,7797791\u00a0UA e da un'eccentricit\u00e0 di 0,0249099, inclinata di 4,06940\u00b0 rispetto all'eclittica.\nEuripides \u00e8 un asteroide di tipo C, di colore nero, composto da carbone.\nIl suo nome deriva da quello del celeberrimo drammaturgo greco Euripide."}
{"id": "331880", "revid": "53508", "url": "https://it.wikipedia.org/wiki?curid=331880", "title": "Ibn Battuta", "text": "I suoi viaggi interessarono Africa, Asia ed Europa e la sua opera maggiore \u00e8 \"al-Ri\u1e25la\" (), che significa \"Viaggio\", in cui Ibn Ba\u1e6d\u1e6d\u016b\u1e6da riporta ricordi e osservazioni del suo viaggio durato circa trent'anni.\nBiografia.\nPrimi anni.\nTutto ci\u00f2 che sappiamo sulla vita di Ibn Ba\u1e6d\u1e6d\u016b\u1e6da ci viene dai suoi racconti di viaggio autobiografici. Nacque il 25 febbraio 1304 a Tangeri, in Marocco, da una famiglia di giuristi islamici di etnia berbera. Studi\u00f2 a La Mecca, in un \"madhhab\", la scuola di giurisprudenza islamica.\nPrimo viaggio (1325\u20131332).\nInizi\u00f2 le sue peregrinazioni nel 1325, a ventuno anni, partendo dalla sua citt\u00e0 natale e dirigendosi in pellegrinaggio (\"\u1e25a\u01e7\u01e7\") alla Mecca. Cos\u00ec scrive:\nIl suo itinerario prevedeva di passare lungo la costa del Nord Africa, attraverso i sultanati degli Zayyanidi e degli Hafsidi. Pass\u00f2 per le citt\u00e0 di Tlemcen, B\u00e9ja\u00efa e Tunisi, dove trascorse due mesi. Per spostarsi in sicurezza e per evitare di essere derubato, Ibn Ba\u1e6d\u1e6d\u016b\u1e6da preferiva unirsi a carovane. \nSi spos\u00f2 nella citt\u00e0 di Sfax; questo matrimonio sarebbe stato il primo di una lunga serie.\nNella primavera del 1326, dopo un percorso di oltre 3,500\u00a0km, Ibn Ba\u1e6d\u1e6d\u016b\u1e6da arriv\u00f2 al porto di Alessandria d'Egitto, in quel periodo parte del sultanato mamelucco dei Bahri. In Egitto trascorse diverse settimane, visitando vari luoghi della zona, poi si diresse al Cairo, la capitale del sultanato mamelucco e una delle pi\u00f9 importanti citt\u00e0 del mondo islamico. Vi rimase un mese, e poi continu\u00f2 il tragitto per La Mecca, scegliendo la strada meno battuta all'interno del territorio mamelucco relativamente sicuro. Il suo viaggio continu\u00f2 lungo la valle del Nilo e in seguito verso est, al porto del Mar Rosso di 'Aydhab. Poco prima di raggiungere la citt\u00e0 per\u00f2 una ribellione locale lo costrinse a tornare indietro.\nRitornato al Cairo, Ibn Ba\u1e6d\u1e6d\u016b\u1e6da segu\u00ec un diverso itineraio verso la citt\u00e0 di Damasco in Siria, controllata dai Mamelucchi. Questo percorso gli fu indicato da un santone che incontr\u00f2 in Egitto che gli disse che solamente attraversando la Siria, sarebbe arrivato alla Mecca. Infatti visto che lungo la via vi erano citt\u00e0 sacre come Hebron, Gerusalemme e Betlemme, i Mamelucchi cercavano di mantenere sicura la strada del pellegrinaggio verso La Mecca, senza che il pellegrino corresse il rischio di essere derubato o ucciso.\nDopo aver passato il mese di \"ramadan\" a Damasco, Ibn Ba\u1e6d\u1e6d\u016b\u1e6da si un\u00ec a una carovana che si dirigeva a Medina, luogo di sepoltura del profeta Maometto. Rest\u00f2 nella citt\u00e0 quattro giorni e in seguito di diresse verso La Mecca, completando il suo pellegrinaggio. Invece di tornare a casa, Ibn Ba\u1e6d\u1e6d\u016b\u1e6da decise di continuare il viaggio, scegliendo come tappa successiva l'Ilkhanato, un khanato mongolo creato da Hulegu, verso nord-est.\nIraq e Persia.\nIl 17 novembre 1326, dopo un mese trascorso alla Mecca, Ibn Ba\u1e6d\u1e6d\u016b\u1e6da si un\u00ec a una grande carovana di pellegrini che tornavano in Iraq attraversando la penisola araba. Il gruppo si diresse verso nord a Medina e poi verso nord-est attraverso l'altopiano del Najd a Najaf, dove Ibn Ba\u1e6d\u1e6d\u016b\u1e6da visit\u00f2 il mausoleo di \u02bfAl\u012b, il quarto califfo e primo Im\u0101m sciita.\nIn seguito invece di continuare il viaggio con la carovana verso Baghdad, Ibn Ba\u1e6d\u1e6d\u016b\u1e6da intraprese una deviazione che lo port\u00f2 in Persia. Da Najaf si diresse a Wasit, poi verso sud seguendo il fiume Tigri, arrivando a Bassora. La successiva destinazione fu la citt\u00e0 di Esfahan nei Monti Zagros. Poi si diresse verso sud a Shiraz, una grande e fiorente citt\u00e0 risparmiata dalle distruzioni degli invasori mongoli. Nel giugno 1327, infine, ritorn\u00f2 a Baghdad, dove parte della citt\u00e0 era ancora in rovina a causa della distruzione inflitta dall'esercito del condottiero mongolo Hulagu Khan nel 1258.\nA Baghdad trov\u00f2 Abu Sa'id, il sovrano dell'Ilkhanato mongolo, che stava lasciando la citt\u00e0 per dirigersi verso nord con un gran seguito. Ibn Ba\u1e6d\u1e6d\u016b\u1e6da si un\u00ec alla carovana reale per un po', ma poi si divise da essa e, seguendo la via della seta verso nord, raggiunse Tabriz, la prima grande citt\u00e0 della regione che si apr\u00ec ai Mongoli, diventando un importante centro di commercio rispetto alle altre citt\u00e0 della zona. Infatti quest'ultime risentirono negativamente dei Mongoli che invasero e rasero al suolo questi centri.\nIbn Ba\u1e6d\u1e6d\u016b\u1e6da part\u00ec di nuovo per Baghdad, facendo un'escursione risalendo verso nord il fiume Tigri. Visit\u00f2 Mosul, dove fu ospite del governatore ilkhanide, e le citt\u00e0 di Cizre e Mardin nell'attuale Turchia. In un eremo di montagna, vicino Sinjar, incontr\u00f2 un mistico curdo che gli diede qualche moneta d'argento. Una volta ritornato a Mossul, si un\u00ec a una piccola carovana di pellegrini che si dirigeva verso sud a Baghdad, dove si sarebbero uniti ad una carovana pi\u00f9 grande che attraversava il Deserto Arabico fino ad arrivare alla Mecca. Durante il viaggio Ibn Ba\u1e6d\u1e6d\u016b\u1e6da si ammal\u00f2 e arriv\u00f2 in citt\u00e0 per il secondo pellegrinaggio esausto e senza forze.\nPenisola araba.\nIbn Ba\u1e6d\u1e6d\u016b\u1e6da rest\u00f2 alla Mecca per diverso tempo, secondo la \"Ri\u1e25la\" tre anni, dal settembre 1327 all'autunno 1330, anche se i commentatori ipotizzano che abbia lasciato la citt\u00e0 nel 1328.\nDopo il pellegrinaggio si diresse al porto di Gedda, nelle coste del Mar Rosso. Da l\u00ec prosegu\u00ec il suo viaggio in varie imbarcazioni, che avanzavano lentamente a causa dei forti venti sud-orientali. Una volta arrivato in Yemen, Ibn Battuta visit\u00f2 Zabid e Ta'izz, situata su un altopiano. Qui incontr\u00f2 l'Emiro della dinastia dei Rasulidi, Muj\u0101hid N\u016br al-D\u012bn \u02bfAl\u012b. Nella \"Ri\u1e25la\", Ibn Ba\u1e6d\u1e6d\u016b\u1e6da dice di aver visitato anche la citt\u00e0 di \u1e62an\u02bf\u0101\u02be, ma questo fatto non \u00e8 certo. Con ogni probabilit\u00e0, part\u00ec da Ta\u02beizz e and\u00f2 direttamente ad Aden, un'importante citt\u00e0 portuale, arrivandovi intorno al 1329-1331.\nSomalia.\nDa Aden, si imbarc\u00f2 in una nave diretta a Zeila, nelle coste della Somalia. Poi si spost\u00f2 a capo Guardafui costeggiando il litorale somalo. Successivamente visit\u00f2 Mogadiscio, l'allora preminente citt\u00e0 della \"Terra dei Berberi\" (\u0628\u0644\u062f \u0627\u0644\u0628\u0631\u0628\u0631, \"Balad al-Barbar\", il termine medievale arabo per il Corno d'Africa).\nNel 1331, quando arriv\u00f2 in questa citt\u00e0, Mogadiscio era all'apice della sua prosperit\u00e0. Lui la descrive come \"una citt\u00e0 estremamente grande\" con molti ricchi mercanti, noti per i loro tessuti di alta qualit\u00e0 esportati in altri paesi, incluso l'Egitto. Nel suo racconto aggiunse che la citt\u00e0 era governata da un sultano somalo, Ab\u016b Bakr ibn Shaykh \u02bfUmar, originario della citt\u00e0 di Berbera, nel nord della Somalia, che parlava con pari scioltezza sia il somalo (a cui Ibn Ba\u1e6d\u1e6d\u016b\u1e6da si riferisce come \"mughadish\u016b\", il dialetto somalo del Benadir) che l'arabo. Il sultano aveva un seguito di visir (ministri), esperti legali, comandanti, eunuchi reali e altri seguaci a sua completa disposizione.\nCosta dello Swahili.\nIbn Ba\u1e6d\u1e6d\u016b\u1e6da continu\u00f2 a viaggiare in nave e si diresse a sud verso le coste dello Swahili, una regione nota in arabo come \"Bil\u0101d al-Zanj\" (\"Paese dei Zanj\"). Si ferm\u00f2 una notte nella citt\u00e0 di Mombasa, che, anche se relativamente piccola a quel tempo, sarebbe diventata molto importante nel secolo a venire. Dopo un viaggio lungo la costa, arriv\u00f2 a Kilwa, nell'attuale Tanzania, un importante centro di transito del commercio dell'oro. La citt\u00e0 viene descritta come \"una citt\u00e0 bellissima e ben costruita, con tutte le case in legno e in \"d\u012bs\" [giunco]\".\nRegistr\u00f2 la sua visita al sultanato Kilwa nel 1330 e comment\u00f2 con molto apprezzamento l'umilt\u00e0 e la religione del suo governatore, il sultano al-\u1e24asan ibn Sulaym\u0101n, un discendente del leggendario \u02bfAl\u012b ibn al-\u1e24assan Sh\u012br\u0101z\u012b. Scrisse inoltre che l'autorit\u00e0 del sultano si estendeva da Malindi, nel nord, fino a Inhambane, nel sud, ed era particolarmente impressionato dall'organizzazione della citt\u00e0, credendo che questa fosse la ragione del successo dei Kilwa. A questo periodo risalgono la costruzione del palazzo di Husuni Kubwa e una significativa estensione della Grande Moschea di Kilwa, la pi\u00f9 grande moschea fatta di pietre di corallo. Con un cambio dei venti del monsone, Ibn Ba\u1e6d\u1e6d\u016b\u1e6da ritorn\u00f2 nella Penisola araba, prima in Oman e nello Stretto di Hormuz, poi di nuovo alla Mecca nel 1330 (o 1332) per il pellegrinaggio.\nSecondo viaggio 1332\u20131347.\nAnatolia.\nDopo il terzo pellegrinaggio alla Mecca, decise di cercare lavoro presso il sultano musulmano di Delhi, Mu\u1e25ammad ibn \u1e6cughl\u0101q. Nell'autunno del 1330 (o 1332) part\u00ec per l'Anatolia, un territorio controllato dai Selgiuchidi, con l'intenzione di intraprendere un percorso via terra per l'India. Attravers\u00f2 il Mar Rosso e il Deserto Orientale, arrivando nella Valle del Nilo, quindi prosegu\u00ec alla volta del Cairo. Da qui attravers\u00f2 la penisola del Sinai fino ad arrivare in Palestina, poi continu\u00f2 di nuovo verso nord attraversando alcune delle citt\u00e0 che visit\u00f2 nel 1326. Dal porto siriano di Laodicea si imbarc\u00f2 su una nave genovese per Alanya, nella costa meridionale dell'attuale Turchia. Da l\u00ec si spost\u00f2 lungo la costa verso ovest fino al porto di Antalya. In questa citt\u00e0 incontr\u00f2 alcuni membri di una delle associazioni semi-religiose \"fity\u0101n\". Questi erano per lo pi\u00f9 giovani artigiani, a cui faceva capo un leader detto \"Akhis\". L'associazione era specializzata nell'accoglienza dei visitatori e Ibn Ba\u1e6d\u1e6d\u016b\u1e6da fu molto colpito dall'ospitalit\u00e0 che ricevette, tanto da soggiornare nei loro ospizi in altre 25 citt\u00e0 anatoliche che visit\u00f2. Da Antalya prosegu\u00ec per l'entroterra, arrivando a E\u011firdir, la capitale della dinastia hamidide. Pass\u00f2 il mese di \"rama\u1e0d\u0101n\" (giugno 1331 o maggio 1333) in questa citt\u00e0.\nDa questo momento il suo itinerario in Anatolia descritto nella \"Ri\u1e25la\" \u00e8 ambiguo. Scrisse di essersi diretto verso ovest da E\u011firdir a Milas, e di aver poi proseguito 420\u00a0km a est, passando nuovamente per E\u011firdir, arrivando a Konya. Viaggiando verso est, avrebbe raggiunto Erzurum. Poi da qui fece altri 1160\u00a0km indietro e arriv\u00f2 a Birgi, che si trova a nord di Milas. Molti storici sono convinti del fatto che Ibn Battuta visit\u00f2 molte citt\u00e0 in centro Anatolia, ma non seguendo l'ordine delle sue descrizioni.\nAsia centrale e meridionale.\nDa Sinope si imbarc\u00f2 su una nave diretta alla penisola di Crimea, giungendo nel Khanato dell'Orda d'Oro. Quindi and\u00f2 nella citt\u00e0 portuale di Azov, dove si incontr\u00f2 con l'emiro del khanato, e poi nella ricca citt\u00e0 di Majar. Lasci\u00f2 la citt\u00e0 per incontrarsi con la corte itinerante di Uzbek Khan, che in quel momento si trovava vicino al Monte Beshtau. Da l\u00ec prosegu\u00ec per Bol\u011far. Questa citt\u00e0 fu il punto pi\u00f9 a nord che riusc\u00ec a raggiungere e qui annot\u00f2 l'inusuale fatto delle brevi notti d'estate. Poi torn\u00f2 alla corte del Khan e con essa part\u00ec per Astrachan'.\nIbn Ba\u1e6d\u1e6d\u016b\u1e6da registr\u00f2 nella \"Ri\u1e25la\" che mentre era a Bol\u011far, avrebbe voluto viaggiare verso nord, nelle terre dell'oscurit\u00e0. Nel nord della Siberia la terra era completamente ricoperta dalla neve e l'unico mezzo di trasporto erano le slitte trainate dai cani. L\u00ec viveva un popolo misterioso, riluttante a farsi vedere. Gli abitanti commerciavano con le popolazioni del sud in una maniera alquanto particolare: durante la notte i mercanti del sud portavano le varie merci in una zona aperta, le posizionavano sulla neve e facevano ritorno nelle loro tende. La mattina seguente ritornavano in quel luogo e notavano che le loro mercanzie non c'erano pi\u00f9, molto probabilmente portate via da gente misteriosa, e al loro posto trovavano pelli e pellicce che potevano essere utilizzate per fare cappotti preziosi, giacche e altri indumenti invernali. Lo scambio di queste merci tra i mercanti e il popolo misterioso avveniva senza che le due genti si vedessero. Ibn Battuta, che non era un commerciante, non pens\u00f2 che valesse la pena arrivare fin l\u00e0 e perci\u00f2 rinunci\u00f2 all'idea di andare in quelle terre dell'oscurit\u00e0.\nIl periodo in cui Ibn Ba\u1e6d\u1e6d\u016b\u1e6da arriv\u00f2 ad Astrachan', coincise con il momento in cui Uzbek Khan diede il permesso a una delle sue mogli incinta, la principessa Bayalun, figlia dell'Imperatore bizantino Andronico III Paleologo, di ritornare alla sua citt\u00e0 natale di Costantinopoli per dare alla luce il bambino. Ibn Ba\u1e6d\u1e6d\u016b\u1e6da racconta che stava intraprendendo un viaggio al di fuori dei confini del mondo musulmano, infatti arriv\u00f2 a Costantinopoli a fine 1332 (o 1334), dove incontr\u00f2 l'Imperatore bizantino Andronico III Paleologo. Visit\u00f2 la basilica di Santa Sofia e parl\u00f2 con un prete ortodosso del suo viaggio nella citt\u00e0 di Gerusalemme. Dopo aver trascorso un mese in citt\u00e0, ritorn\u00f2 ad Astrachan' per arrivare poi a Saraj Batu, la capitale dell'Orda d'Oro, dove riport\u00f2 le vicende dei suoi viaggi al sultano Uzbek Khan. Poi continu\u00f2 il suo viaggio passando per il Mar Caspio e Lago d'Aral e arriv\u00f2 prima a Bukhara e poi a Samarcanda, dove fece visita alla corte di un altro re mongolo del khanato Chagatai, Tarmashirin. Da l\u00ec si diresse verso sud, attravers\u00f2 l'Afghanistan e valicando il passo dell'Hindu Kush, arriv\u00f2 in India. Nella \"Ri\u1e25la\" parla di queste montagne e del fenomeno del commercio degli schiavi:\nIbn Ba\u1e6d\u1e6d\u016b\u1e6da e il suo seguito arrivarono al fiume Indo il 12 settembre 1333. Da qui, si diressero verso Delhi, dove conobbe il sultano Mu\u1e25ammad ibn \u1e6cughl\u0101q.\nIndia.\n Ibn Ba\u1e6d\u1e6d\u016b\u1e6da fu \"q\u0101\u1e0d\u012b\" (giudice) per sei anni durante il regno di Mu\u1e25ammad ibn \u1e6cughl\u0101q. Mu\u1e25ammad ibn \u1e6cughl\u0101q era conosciuto come l'uomo pi\u00f9 ricco del mondo musulmano in quel momento. Per consolidare il proprio potere finanzi\u00f2 diversi studiosi, esponenti del sufismo, \"qadi\", \"visir\" e altri funzionari. Come i Mamelucchi in Egitto, la dinastia Tughlaq era un raro esempio di un dominio musulmano dopo l'invasione mongola. Sulla base dei suoi studi alla Mecca.Durante il suo incarico come \"qadi\" trov\u00f2 difficile far rispettare la legge islamica all'interno della corte del sultano a Delhi perch\u00e9 questa non sembrava tanto interessata alla religione islamica.\nDel regno dei Rajput di Sarsatti, Ibn Ba\u1e6d\u1e6d\u016b\u1e6da visit\u00f2 la citt\u00e0 di Hansi, descrivendola come \"una delle citt\u00e0 pi\u00f9 belle, meglio costruite e pi\u00f9 popolate; \u00e8 circondata da imponenti mura, e si dice che il suo fondatore fu uno dei pi\u00f9 grandi re infedeli, chiamato Tara\". Al suo arrivo nel Sindh scrisse dei rinoceronti indiani che vivevano sulle rive del fiume Indo.\nIl sultano era un personaggio imprevedibile per gli standard del suo tempo e Ibn Ba\u1e6d\u1e6d\u016b\u1e6da pass\u00f2 per sei anni tra il vivere la bella vita come subordinato di fiducia ed essere sospettato per una serie di reati. Il suo piano era quello riuscire ad andarsene con il pretesto di fare un altro pellegrinaggio, ma fu ostacolato dal sultano. L'opportunit\u00e0 di andarsene da Delhi arriv\u00f2 nel 1341 quando giunse in citt\u00e0 un'ambasciata della dinastia cinese Yuan a chiedere il permesso di ricostruire il tempio popolare dei buddisti himalayani per i pellegrini cinesi.\nIbn Ba\u1e6d\u1e6d\u016b\u1e6da fu incaricato di seguire l'ambasciata, ma in rotta verso la costa per iniziare il viaggio verso la Cina, lui e il suo grande seguito furono attaccati da un gruppo di banditi. Separato dai suoi compagni, venne derubato e perse quasi la vita. Nonostante questa battuta d'arresto, in dieci giorni si rimise in sesto e con il suo gruppo continu\u00f2 il viaggio verso Khambhat, nello stato indiano del Gujarat. Da qui navig\u00f2 verso Calicut (ora conosciuta come Kozhikode), dove il portoghese Vasco da Gama sarebbe sbarcato due secoli dopo. Mentre era a Calicut, fu ospite del regnante Zamorin. Quando un giorno and\u00f2 a visitare una moschea sulla costa, si scaten\u00f2 un grosso temporale che distrusse una delle tre barche della sua spedizione. Le altre due partirono subito e lo lasciarono a terra. Pochi mesi pi\u00f9 tardi quelle stesse navi furono catturate dal re di Sumatra.\nTimoroso del ritorno a Delhi e del fatto di essere visto come un fallito, rest\u00f2 per un po' nel sud dell'India sotto la protezione di Jam\u0101l al-D\u012bn, il governatore del piccolo ma potente sultanato di Nawayath, sulle sponde del fiume Sharasvati vicino al Mar Arabico. Quest'area \u00e8 oggi nota come Hosapattana e si trova nel distretto amministrativo Honavar del Kannada Settentrionale. Dopo il rovesciamento del sultanato, non ebbe altra scelta se non quella di lasciare l'India. Anche se fortemente determinato a continuare il suo viaggio verso la Cina, fece una deviazione per visitare le isole Maldive.\nIn queste isole si ferm\u00f2 per nove mesi, molto di pi\u00f9 di quanto avesse previsto. Visto che era un \"Q\u0101\u1e0d\u012b al-qu\u1e0d\u0101t\", le sue competenze erano altamente stimate in quella realt\u00e0 politica, da poco diventata islamica. Si spos\u00f2 con una donna della famiglia reale di \u02bfOmar I e fu coinvolto nella politica locale. Espresse severi giudizi sulla politica poco ortodossa del regno, irritando i governanti delle isole. Fu questo il motivo per cui and\u00f2 via. Nella \"Ri\u1e25la\" parla del suo sgomento per le donne locali che giravano senza abiti dalla vita in su, oltre che dei locali che non si preoccupavano di lui quando si lamentava con loro. Dalle Maldive prosegu\u00ec per lo Sri Lanka, dove visit\u00f2 il Monte Sri Pada e il tempio Tenavaram.\nLa nave in cui poi si imbarc\u00f2 rischi\u00f2 di affondare, quindi, una volta ritornato a terra, continu\u00f2 il suo viaggio verso il sultanato indiano di Madurai. Qui trascorse un periodo nella corte di quest'effimero sultanato, sotto il governo di Ghiy\u0101th al-D\u012bn Mu\u1e25ammad Damgh\u0101n\u012bi. Arriv\u00f2 al porto di Chittagong, nel moderno Bangladesh, con l'intenzione di viaggiare verso Sylhet per incontrare Sh\u0101h Jal\u0101l, un noto esponente del sufismo. Per raggiungerlo dovette intraprendere un viaggio di circa un mese che prevedeva l'attraversamento della catena montuosa del Kamaru, vicino a Sylhet. Durante il percorso fu accolto e aiutato da molti discepoli di Sh\u0101h Jal\u0101l. L'incontro tra i due avvenne nel 1345 e Ibn Ba\u1e6d\u1e6d\u016b\u1e6da descrisse Sh\u0101h Jal\u0101l come un uomo alto e magro, di carnagione chiara, che viveva in una moschea in una grotta, nella quale l'unico oggetto di valore era una capra che teneva per procurarsi latte, burro e yogurt. Not\u00f2 che i seguaci di Sh\u0101h Jal\u0101l erano stranieri, famosi per la loro forza e il coraggio. Ibn Ba\u1e6d\u1e6d\u016b\u1e6da dice anche che molte persone volevano incontrare Sh\u0101h Jal\u0101l per cercare una guida. In seguito continu\u00f2 il suo viaggio verso nord nella regione di Assam, ma presto ritorn\u00f2 indietro e prosegu\u00ec secondo il suo piano originale.\nSud-est asiatico.\nNel 1345 Ibn Battuta viaggi\u00f2 nel sultanato di Samudra Pasai, che si trova nell'attuale territorio di Aceh, nel nord di Sumatra. Qui scrisse che il governatore di Samudra Pasai era un musulmano pio di nome Sultan Al-Malik Al-Zahir Jamal-ad-Din, che eseguiva i doveri religiosi con massimo zelo e che solitamente retribuiva le campagne contro gli animisti della religione. Racconta Ibn Ba\u1e6d\u1e6d\u016b\u1e6da che l'isola di Sumatra era ricca di canfora, noce di Areca, chiodi di garofano e stagno. A quel tempo il sultanato di Samudra Pasai marcava la fine della \"D\u0101r al-Isl\u0101m\", perch\u00e9 a est di questo luogo non c'era nessun altro territorio governato da un musulmano. Ibn Battuta rimase in questo sultanato per due settimane, ospitato dal sultano, che lo aiut\u00f2 con le provviste e gli forn\u00ec una delle sue giunche per raggiungere la Cina.\nIbn Ba\u1e6d\u1e6d\u016b\u1e6da navig\u00f2 verso Malacca, nella Penisola malese, dove incontr\u00f2 il governatore della citt\u00e0 che lo ospit\u00f2 per tre giorni. Poi part\u00ec alla volta di Po Klong Garai (detta \"Kailukari\") nel Vietnam, dove si dice che abbia incontrato una principessa Urduja delle Filippine che scriveva la parola \"bismillah\" in calligrafia islamica. Descrisse la popolazione di quel luogo come oppositrice della dinastia Yuan. Da Po Klong Garal raggiunse finalmente Qinui nella provincia cinese di Fujian.\nCina.\nQuando arriv\u00f2 Quanzhou nel 1345, la citt\u00e0 era sotto il dominio dei Mongoli. Una delle prime cose che not\u00f2 fu il fatto che i musulmani chiamavano la citt\u00e0 con il nome di \"Zayt\u016bn\" (cio\u00e8 oliva), ma Ibn Ba\u1e6d\u1e6d\u016b\u1e6da non riusc\u00ec a vedere olive da nessuna parte. Annot\u00f2 inoltre che artisti locali facevano ritratti degli stranieri appena arrivati in citt\u00e0, per motivi di sicurezza. Ibn Ba\u1e6d\u1e6d\u016b\u1e6da lod\u00f2 gli artigiani, la loro seta e le loro porcellane, ma anche la frutta come le prugne e i cocomeri, e il vantaggio della cartamoneta. Descrisse il processo di manifattura delle grandi pecore della citt\u00e0 di Quanzhou e raccont\u00f2 della cucina cinese e del suo largo uso di animali come rane, maiali e perfino cani, venduti al mercato. Inoltre not\u00f2 che i polli in Cina erano pi\u00f9 grandi. Gli studiosi hanno fatto luce su molteplici errori nel racconto di Ibn Ba\u1e6d\u1e6d\u016b\u1e6da in Cina, per esempio il fatto di aver confuso il fiume Giallo con il Gran Canale e altri corsi d'acqua, o la credenza che la porcellana fosse ricavata dal carbone.\nA Quanzhou Ibn Ba\u1e6d\u1e6d\u016b\u1e6da fu ricevuto dal \"Q\u0101\u1e0d\u012b\" locale e Shaykh al-Islam oltre al leader dei mercanti musulmani del posto, che lo accolsero con bandiere, tamburi, trombe e musicisti. Not\u00f2 che la popolazione musulmana viveva in una parte separata della citt\u00e0, dove aveva le sue moschee, bazar e ospedali. Sempre a Quanzohu, incontr\u00f2 due persiani di spicco, Burh\u0101n al-D\u012bn di Kazerun e Shar\u012bf al-D\u012bn di Tabr\u012bz, entrambi personaggi influenti detti rispettivamente \"A-mi-li-ding\" e \"Sai-fu-ding\" nella storia degli Yuan. Mentre era in citt\u00e0, Ibn Battuta sal\u00ec sul \"Monte dell'Eremita\" (il Monte Qingyuan) e fece una breve visita a un famoso monaco taoista in una grotta.\nPoi viaggi\u00f2 verso sud lungo la costa cinese e arriv\u00f2 a Canton, dove si ferm\u00f2 per due settimane in compagnia di uno dei ricchi mercanti della citt\u00e0.\nDa Canton and\u00f2 a nord verso la citt\u00e0 di Fuzhou, dove si stabil\u00ec da Zahir al-Din e fu molto fiero di conoscere Kawan al-Din e un suo connazionale chiamato al-Bushr\u012b di Ceuta, che in Cina era diventato un ricco mercante. Al-Bushr\u012b accompagn\u00f2 Ibn Ba\u1e6d\u1e6d\u016b\u1e6da nella citt\u00e0 di Hangzhou e gli pag\u00f2 il dono che avrebbe presentato all'imperatore mongolo Togon Tem\u00fcr della dinastia Yuan.\nIbn Ba\u1e6d\u1e6d\u016b\u1e6da scrisse che Hangzhou, situata su un bellissimo lago circondato da dolci colline verdi, era una delle pi\u00f9 grandi citt\u00e0 che avesse mai visto, e fu colpito dal suo fascino. Soggiorn\u00f2 da una famiglia di origine egiziana , raccont\u00f2 del quartiere musulmano, e del grande numero di navi cinesi ben costruite e dipinte, con vele colorate e tende di seta, radunate nei canali. In seguito partecip\u00f2 a un banchetto dell'amministratore mongolo della citt\u00e0 chiamato Qurtai, che secondo Ibn Battuta era molto appassionato dalle abilit\u00e0 dei prestigiatori locali cinesi. Ibn Battuta scrisse anche della gente del posto che adorava la divinit\u00e0 solare.\nMentre navigava lungo il Gran Canale descrisse quello che vedeva dalla barca: i campi coltivati, le orchidee, i mercanti vestiti di seta nera, cos\u00ec come le donne e i preti. Arrivato a Pechino, si present\u00f2 come l'ambasciatore del sultanato di Delhi e fu invitato alla corte imperiale Yuan di Togon Tem\u00fcr. Scrisse che il palazzo di Khanbaliq era fatto di legno e che la moglie del governatore, l'imperatrice Gi, teneva processioni in suo onore.\nScrisse anche che sent\u00ec parlare del \"bastione di Yajuj e Majuj\" che si trovava sessanta giorni di viaggio dalla citt\u00e0 di Zeyt\u016bn (Quanzhou). Secondo l'orientalista Hamilton Alexander Rosskeen Gibb Ibn Battuta credeva che la Grande Muraglia Cinese fosse stata costruita da Dh\u016b l-Qarnayn per contenere Gog e Magog, come menzionato nel Corano. Per\u00f2, chiedendo alla gente cinese di questa muraglia, Ibn Battuta riporta di non aver trovato nessuno che disse di averla vista o che sapesse di qualcuno che la vide, il che suggerisce che non c'era nessuna struttura significativa della muraglia costruita nei periodi precedenti, che fosse rimasta in quell'epoca (la struttura attuale fu costruita dopo, durante la dinastia Ming).\nIbn Ba\u1e6d\u1e6d\u016b\u1e6da viaggi\u00f2 da Pechino a Hangzhou e poi procedette per Fuzhou. Durante il suo ritorno a Quanzhou, si imbarc\u00f2 su un vascello cinese di propriet\u00e0 del sultano di Samudera Pasai diretto nel sud-est asiatico a proprie spese, perdendo molto di quello che aveva risparmiato durante il suo soggiorno in Cina.\nIbn Ba\u1e6d\u1e6d\u016b\u1e6da scrisse che il Kh\u0101n mongolo fu sepolto nella sua tomba con sei schiavi soldato e quattro schiave donne, oltre che con argento, oro, armi e tappeti.\nRitorno.\nQuando ritorn\u00f2 a Quanzhou nel 1346, Ibn Ba\u1e6d\u1e6d\u016b\u1e6da inizi\u00f2 il suo viaggio di ritorno verso il Marocco. A Calicut pens\u00f2 di rimettersi di nuovo alla merc\u00e9 di Mu\u1e25ammad ibn \u1e6cughl\u0101q di Delhi, ma decise di continuare il suo viaggio verso La Mecca. Nel suo percorso verso Bassora, pass\u00f2 lungo lo stretto di Hormuz, dove venne a sapere che Ab\u016b Sa\u02bf\u012bd, l'ultimo governatore dell'Ilkhanato, era morto in Persia e che il suo impero si era frammentato a causa di una feroce guerra civile tra Persiani e Mongoli.\nNel 1348 arriv\u00f2 a Damasco con l'intenzione di intraprendere nuovamente la rotta del suo primo pellegrinaggio. In quel periodo apprese della morte del padre, avvenuta 15 anni prima, e da quel momento la morte divenne un tema dominante nel suo racconto. Era scoppiata la peste nera e si stava velocemente diffondendo in Siria, Palestina e in Arabia. Dopo aver raggiunto La Mecca, Ibn Ba\u1e6d\u1e6d\u016b\u1e6da ritorn\u00f2 in Marocco, arrivando circa 25 anni dopo aver lasciato la sua casa. Lungo la strada fece un'ultima deviazione verso la Sardegna, e nel 1349, fece ritorno a Tangeri, passando prima per Fez, dove venne a sapere che anche sua madre era morta pochi mesi prima.\nTerzo viaggio 1349\u20131354.\nSpagna e Nord Africa.\nDopo aver trascorso un po' di giorni a Tangeri, Ibn Ba\u1e6d\u1e6d\u016b\u1e6da decise di intraprendere un altro viaggio all'interno dei territori musulmani di al-Andalus nella Penisola iberica. Il re Alfonso XI di Castiglia minacci\u00f2 di attaccare Gibilterra, e cos\u00ec nel 1350 Ibn Ba\u1e6d\u1e6d\u016b\u1e6da si un\u00ec a un gruppo di musulmani che lasciavano Tangeri con l'intenzione di difendere quel porto. Quando vi arriv\u00f2, la minaccia di invasione era cessata, a seguito della morte di re Alfonso colpito dalla peste nera. Ibn Ba\u1e6d\u1e6d\u016b\u1e6da, invece di ritornare indietro, continu\u00f2 il suo viaggio in Spagna, dirigendosi verso Valencia e arrivando fino a Granada.\nDopo la sua partenza da al-Andalus, decise di viaggiare attraverso il Marocco. Durante il suo ritorno a casa, si ferm\u00f2 per un po' a Marrakesh, che era quasi diventata una citt\u00e0 fantasma dopo la recente diffusione della peste e lo spostamento della capitale a F\u00e8s.\nTorn\u00f2 ancora una volta a Tangeri, anche se per poco tempo. Nel 1324, due anni prima della sua visita al Cairo, il \"Mansa\", o re dei re, del Mali Mansa Musa dell'Africa occidentale pass\u00f2 nella stessa citt\u00e0 per andare in pellegrinaggio e fece scalpore per via delle sue stravaganti ricchezze che provenivano dalla sua ricca patria. Nonostante Ibn Battuta non abbia mai raccontato in modo specifico di questa visita, si crede che fu proprio quando sent\u00ec di questa vicenda che si convinse a partire per i regni musulmani oltre il Sahara.\nMali e Timbuct\u00f9.\nNell'autunno del 1351, Ibn Battuta lasci\u00f2 Fez e part\u00ec per la citt\u00e0 di Sigilmassa, nella punta pi\u00f9 a nord del Sahara nell'attuale Marocco. Rest\u00f2 l\u00ec per quattro mesi e compr\u00f2 numerosi dromedari. Si rimise in marcia con una carovana nel febbraio del 1352 e dopo 25 giorni arriv\u00f2 al lago salato, ormai secco, di Taghaza, noto per le miniere di sale. Tutte le costruzioni locali erano fatte di lastre di sale, trasportate via cammello dagli schiavi della trib\u00f9 Masufa. Taghaza era ricca di oro e un importante centro di commercio. Ibn Ba\u1e6d\u1e6d\u016b\u1e6da non ebbe una buona impressione da questo posto perch\u00e9, scrisse, era infestato dalle mosche e l'acqua era salmastra.\nDopo dieci giorni di soggiorno a Taghaza, la carovana prosegu\u00ec per l'oasi di Tasarahla (molto probabilmente Bir al-Ksaib), dove si ferm\u00f2 per tre giorni per prepararsi alla parte pi\u00f9 difficile del viaggio attraverso il vasto deserto. Da Tasarahla fu inviato quindi un esploratore Masufa nell'oasi di Oualata, per raccogliere dell'acqua da portare alla carovana assetata. Oualata era il punto pi\u00f9 a sud delle vie commerciali trans-sahariane ed era recentemente divenuta parte dell'impero del Mali. La carovana impieg\u00f2 due mesi per attraversare i 1.600\u00a0km di deserto.\nQuindi Ibn Ba\u1e6d\u1e6d\u016b\u1e6da continu\u00f2 il suo viaggio verso sud-ovest, lungo un fiume che pensava fosse il Nilo (ma che in realt\u00e0 era il fiume Niger), fino a raggiungere la capitale dell'impero del Mali. L\u00ec incontr\u00f2 \"Mansa\" Suleym\u0101n, che fu re fino al 1341. Ibn Ba\u1e6d\u1e6d\u016b\u1e6da non era d'accordo sul fatto che le donne schiave, le servitrice e perfino le figlie del sultano esponessero parti del loro corpo che non si addicevano a delle musulmane. Lasci\u00f2 la capitale in febbraio, accompagnato da un mercante locale maliano e viaggi\u00f2 con il cammello verso Timbuct\u00f9. Anche se nei due secoli successivi questa citt\u00e0 sarebbe diventata una delle pi\u00f9 importanti citt\u00e0 della regione, a quel tempo era una piccola citt\u00e0 e relativamente importante. In questo viaggio Ibn Battuta vide per la prima volta un ippopotamo. Questo animale era temuto dai pescatori locali e cacciato con lance a cui erano attaccate lunghe corde. Dopo un breve soggiorno a Timbuct\u00f9, Ibn Battuta prosegu\u00ec seguendo verso sud il fiume Niger e arriv\u00f2 a Gao con una canoa ricavata da un unico albero. A quel tempo Gao era un'importante citt\u00e0 commerciale.\nDopo aver trascorso un mese a Gao, si un\u00ec a una grande carovana diretta nell'oasi di Takedda. Durante il suo viaggio nel deserto, ricevette un messaggio dal sultano del Marocco che gli ordinava di ritornare a casa. Nel settembre del 1353 part\u00ec per Sigilmassa con un'altra grande carovana che trasportava 600 schiave, e arriv\u00f2 in Marocco agli inizi del 1354.\nQuest'itinerario di Ibn Ba\u1e6d\u1e6d\u016b\u1e6da d\u00e0 agli studiosi una piccola testimonianza sull'inizio della diffusione dell'islam nel cuore dell'Africa occidentale.\nOpera.\nDopo essere tornato a casa dai suoi viaggi e su commissione del governatore merinide del Marocco, Abu 'Inan Faris, nel 1354 Ibn Battuta dett\u00f2 un resoconto del suo viaggio a Ibn Juzayy, uno studioso che aveva incontrato a Granada. Il resoconto \u00e8 l'unica fonte delle avventure di Ibn Battuta. Il titolo completo del manoscritto pu\u00f2 essere tradotto come \"Un dono di gran pregio per chi vuol gettar lo sguardo su citt\u00e0 inconsuete e peripli d'incanto\" (). Comunque l'opera \u00e8 semplicemente conosciuta con il nome di \"I viaggi\" (\u0627\u0644\u0631\u062d\u0644\u0629, \"Rihla\").\nElenco dei luoghi visitati da Ibn Ba\u1e6d\u1e6d\u016b\u1e6da.\nIn tutta la sua vita Ibn Ba\u1e6d\u1e6d\u016b\u1e6da viaggi\u00f2 per oltre 117.500\u00a0km e visit\u00f2 l'equivalente di 44 paesi attuali.\nMaghreb\nMashrek\nSpagna\nImpero bizantino e Europa orientale\nAsia Centrale\nAsia meridionale\nCina\nAsia meridionale\nSomalia\nCosta Swahili\nImpero del Mali e Africa occidentale\nMauritania"}
{"id": "331887", "revid": "599013", "url": "https://it.wikipedia.org/wiki?curid=331887", "title": "Shawn Marion", "text": "\u00c8 soprannominato \"The Matrix\" per la sua capacit\u00e0 di rimanere in aria durante il salto.\nCaratteristiche tecniche.\nAnche se i suoi 201\u00a0cm di altezza non sono idonei per un'ala grande, riesce comunque a conquistare i rimbalzi e a bloccare gli avversari stoppandoli sotto canestro. La sua abilit\u00e0 di tirare dalla lunga distanza genera problemi alle difese, impegnate a marcare le zone per difendersi dalle sue incursioni con la palla.\nMarion \u00e8 anche noto per il suo stile poco ortodosso di tirare, dando l'impressione che il suo tiro sia pi\u00f9 regolato da una forte spinta che da un gioco di polso (caratteristica che lo accomuna a Ronnie Brewer). Grazie alle doti atletiche di saltatore e l'abilit\u00e0 come difensore, i critici lo hanno il pi\u00f9 delle volte paragonato ad una ex stella del parquet, Scottie Pippen, giocatore di quei Chicago Bulls che dominarono la scena della NBA negli anni novanta.\nMarion \u00e8 anche un difensore molto versatile in grado di difendere sui lunghi e sui piccoli.\nCarriera.\nCollege.\nMarion guadagn\u00f2 l'onore di essere nominato National Junior College Player dell'anno nel 1998, quando giocava all'UNLV, dove fu considerato come la matricola migliore dai tempi della stella Larry Johnson, college player del 1989. Dopo quell'unica stagione, dove mise a segno una media di 18,7 punti e 9,3 rimbalzi a partita, e dopo vari titoli come atleta maschile All-College, prefer\u00ec passare tra i professionisti.\nNBA.\nNel 1999 viene scelto al Draft dai Phoenix Suns. Qui le sue qualit\u00e0 dinamiche ed esplosive lo hanno reso un ottimo compagno di squadra del playmaker Steve Nash, dando vita ad una coppia affiatata, pericolosa sia all'esterno dell'area che al suo interno.\nNella stagione 2001-02 non bast\u00f2 ai Suns a raggiungere l'accesso ai play-off (prima assenza dalla postseason dopo 14 anni) nonostante 19,1 punti di media. A fine anno rinnov\u00f2 con la franchigia dell'Arizona per altri 6 anni.\nNella stagione 2004-05 riusc\u00ec a guidare la franchigia fino alle finali della Western Conference, perse contro i San Antonio Spurs.\nIl 19 febbraio 2006 \u00e8 stato selezionato per la terza volta in carriera per giocare l'NBA All-Star Game, a Houston, per la Western Conference.\nNella stagione 2008 \u00e8 passato ai Miami Heat insieme al compagno di franchigia Marcus Banks per uno scambio che ha portato ai Suns il centro Shaquille O'Neal.\nIl 13 febbraio 2009 passa, insieme al compagno Marcus Banks ai Toronto Raptors, in cambio di Jermaine O'Neal e di Jamario Moon.\nL'8 luglio 2009 si accasa ai Dallas Mavericks in uno scambio a quattro squadre che vede coinvolti anche i Memphis Grizzlies e gli Orlando Magic.\nNella stagione 2009-10 parte in quintetto in tutte le 75 partite che gioca, attestandosi sui 12 punti e 6,4 rimbalzi a gara. I suoi Dallas Mavericks vengono immediatamente eliminati al primo turno dei play-off dai San Antonio Spurs, nonostante il vantaggio del campo. Nella stagione 2010-11, Marion parte dalla panchina, essendo i posti di ala stabilmente occupati in quintetto da Dirk Nowitzki e Caron Butler. Dopo l'infortunio occorso a Butler, Marion guadagna spazio e si conquista il posto da titolare. The Matrix conclude la stagione con una media di 12,5 punti e 6,9 rimbalzi a partita. In questa stagione vince, anche grazie alle sue buone prestazioni, il campionato NBA 2010-11, battendo in finale 4-2 i Miami Heat.\nRecord.\nPrimo giocatore a raggiungere il traguardo dei 15.000 punti, 10.000 rimbalzi e 500 tiri da 3 segnati."}
{"id": "331890", "revid": "1592097", "url": "https://it.wikipedia.org/wiki?curid=331890", "title": "Beverly Hills, 90210", "text": ""}
{"id": "331896", "revid": "22035", "url": "https://it.wikipedia.org/wiki?curid=331896", "title": "Franco Svizzero", "text": ""}
{"id": "331897", "revid": "38120", "url": "https://it.wikipedia.org/wiki?curid=331897", "title": "Lobo Paramilitary Christmas Special", "text": ""}
{"id": "331908", "revid": "38120", "url": "https://it.wikipedia.org/wiki?curid=331908", "title": "Lobo Paramilitary Christmas special", "text": ""}
{"id": "331911", "revid": "38120", "url": "https://it.wikipedia.org/wiki?curid=331911", "title": "The Lobo Paramilitary Christmas special", "text": ""}
{"id": "331914", "revid": "38120", "url": "https://it.wikipedia.org/wiki?curid=331914", "title": "The Lobo Christmas special", "text": ""}
{"id": "331917", "revid": "38120", "url": "https://it.wikipedia.org/wiki?curid=331917", "title": "The Lobo Christmas Special", "text": ""}
{"id": "331920", "revid": "38120", "url": "https://it.wikipedia.org/wiki?curid=331920", "title": "Lobo Paramilitary", "text": ""}
{"id": "331986", "revid": "729019", "url": "https://it.wikipedia.org/wiki?curid=331986", "title": "Meningi", "text": "Le meningi sono un sistema di membrane che, all'interno del cranio e del canale rachidiano, rivestono il sistema nervoso centrale, e proteggono l'encefalo e il midollo spinale.\nSono degli involucri connettivali membranosi costituiti di tre lamine concentriche denominate, dall'esterno all'interno, dura madre (o dura meninge), aracnoide e pia madre (o pia meninge).\nPer la loro derivazione embrionale possono anche essere chiamate meninge dura (dura madre) e leptomeninge la quale \u00e8 composta dall'aracnoide e dalla pia madre.\nLe meningi aderiscono alla scatola cranica, precisamente al tavolato interno a cui la dura \u00e8 attaccata e separata soltanto da uno spazio virtuale detto spazio epidurale.\nStruttura istologica.\nLa dura madre consiste in un doppio strato di tessuto connettivo denso irregolare. Segue lo strato intermedio, l'aracnoide, che con i suoi filamenti rimane saldo all'ultimo strato, e la pia madre, a contatto indiretto (presenza di cellule gliali) col cervello.\nL'aracnoide \u00e8 costituita da epitelio pavimentoso semplice, mentre la pia madre da un connettivo pi\u00f9 lasso costituito da fasci collagene ad andamento circolare. L'aracnoide non \u00e8 vascolarizzata al contrario della dura madre e soprattutto della pia madre.\nLa dura \u00e8 detta anche \"pachimeninge\". L'aracnoide e la pia madre connesse da tralci connettivali possono essere anche considerate una entit\u00e0 unica detta \"leptomeninge\".\nL'aracnoide e la pia madre si formano dalle cellule neurali della cresta verso la quarta settimana di sviluppo embrionale, mentre la dura madre \u00e8 formata da mesenchima di origine mesodermica.\nLa dura madre \u00e8 composta da due strati, il periostale e il meningeo.\nL'aracnoide \u00e8 anche diviso in due strati, il molecolare e il trabecolare.\nSpazi inter-meningei e liquor.\nLo spazio tra aracnoide e pia madre si chiama subaracnoide, e in esso \u00e8 contenuto il liquido cerebrospinale o liquor, prodotto dai plessi corioidei situati nei ventricoli cerebrali. \u00c8 percorso da trabecole fibrose che lo fissano alla pia madre. Dopo aver svolto il suo compito viene riassorbito dalle \"granulazioni (o villi) aracnoidei di Pacchioni\" che si trovano nei \"seni venosi\" cerebrali, in particolar modo nel \"seno sagittale\".\nIl liquor o liquido cerebro-spinale bagna, isola, drena e nutre ogni parte del sistema nervoso centrale, creando sia l'ambiente ottimale per la riproduzione delle cellule della nevroglia e il funzionamento delle cellule nervose, sia un'ulteriore protezione dai traumi esterni, assorbendo e distribuendo le forze che vengono applicate su tutta la superficie dell'encefalo.\nRuolo delle meningi.\nIl ruolo fondamentale delle meningi \u00e8 di protezione meccanica del nevrasse (soprattutto la dura madre). L'aracnoide e la pia madre, interponendosi tra i vasi e il materiale nervoso, costituiscono la barriera meningea; quest'ultima impedisce a sostanze tossiche, metaboliti e farmaci di penetrare dal sangue all'ambiente perineuronale, inoltre nutre il tessuto cerebrale.\nLa leptomeninge funziona da emuntorio per le sue funzioni di controllo della produzione e del riassorbimento del liquor (che avviene a livello delle granulazioni aracnoidali, estroflessioni dello spazio subaracnoideo)."}
{"id": "332025", "revid": "104458", "url": "https://it.wikipedia.org/wiki?curid=332025", "title": "Passo del Maloja", "text": "Il passo del Maloja (in italiano anche \"passo del Maloggia\" o \"della Maloggia\", in tedesco \"Malojapass\", in romancio \"pass dal Mal\u00f6gia\", in lombardo \"pass de la Mal\u00f6gia o pass del maloia\", in francese \"col de la Maloja\") \u00e8 un importante valico stradale svizzero delle Alpi Retiche occidentali.\nGeografia.\nSi trova a 1.815\u00a0m di altitudine e mette in comunicazione la Valchiavenna/Val Bregaglia con l'Engadina, unendo le due cittadine di Chiavenna e St. Moritz, distanti 50\u00a0km. Si trova nel cantone Grigioni, regione Maloja, separando dal punto di vista orografico le Alpi del Bernina (a sud-est) dalle Alpi dell'Albula (a nord-ovest), entrambe sottosezioni delle Alpi Retiche occidentali.\nL'ampia insellatura del passo si apre tra le moli rocciose del Piz Lunghin a nord e del Piz da la Margna a sud, e la sua linea spartiacque segna il limite dell'Italia geografica (entro cui \u00e8 ascritta la val Bregaglia) ed il confine tra il bacino del Mediterraneo, nel quale confluiscono le acque che scendono con il fiume Mera dalla Val Bregaglia, e il bacino del Mar Nero, verso cui dirigono le acque del fiume Inn, attraversando l'Engadina. La morfologia del passo \u00e8 nettamente asimmetrica: sul lato della val Bregaglia il suo fianco precipita con una parete rocciosa fino al fondovalle e la strada vi si inerpica con numerosi tornanti; sull'altro versante si trova l'ampio piano dell'alta Engadina, con i suoi celebri laghi e la strada che non presenta alcun tornante per raggiungere il passo.\nLimiti geografici e linguistici.\nIl passo della Maloggia segna - come si \u00e8 detto - il confine tra l'Italia geografica e i territori transalpini, le cui acque sono tributarie del Mar Nero. Tale confine \u00e8 anche linguistico, in quanto nella val Bregaglia, situata a sud dello spartiacque alpino, si parla lombardo e italiano, mentre nell'Engadina sono diffusi il romancio e il tedesco.\nStoria.\nIl passo della Maloggia fu sicuramente frequentato fin dall'antichit\u00e0, ma fu con i Romani che acquis\u00ec importanza commerciale nei traffici verso le terre germaniche, anche se la vicinanza con l'altrettanto storico passo del Settimo (Pass da Sett) ne condizion\u00f2 in parte il volume di traffico.\nRestato sempre sotto il controllo elvetico, mantenne la propria importanza commerciale fino all'apertura del moderno tracciato, insieme a quello dello passo del Giulia, nel 1826-1828; l'evoluzione dei trasporti e la loro espansione, tuttavia, gli fecero preferire poco dopo vie pi\u00f9 agevoli e dirette, sulle quali fosse pi\u00f9 semplice tracciare grandi strade e ferrovie. Il passo non conobbe per\u00f2 decadenza, in quanto leg\u00f2 il proprio destino al sempre maggiore sviluppo del turismo, estivo e invernale, che avrebbe fatto dell'Engadina una delle zone privilegiate e pi\u00f9 frequentate delle Alpi.\nToponimo.\nIl toponimo \"Maloggia\" deriverebbe dall'antichissima radice \"mal\", che indicherebbe un luogo posto in alta quota, mentre secondo altri deriva dal termine dialettale \"maloss\", che indica l'ontano, una pianta molto diffusa nella zona.\nTurismo.\nLa vicinanza con le localit\u00e0 di villeggiatura dell'Engadina, distanti pochi chilometri e capaci di attirare turisti lungo tutto l'arco dell'anno, segna il carattere turistico del passo. La stessa Maloggia, la localit\u00e0 sulla culmine, \u00e8 una piccola ma attrezzata stazione turistica con negozietti, alberghi, ristoranti e infrastrutture sportive varie, sulla riva del Lej da Segl; nota nella stagione invernale per essere il \"capolinea\" dei percorsi fondistici che percorrono l'intera Engadina, \u00e8 anche punto di partenza per escursioni alpinistiche e sciistiche verso il Piz Lunghin, il Piz da la Margna, con le sue vette adiacenti, e le cime soprastanti la valle del Forno, sul lato nordorientale del gruppo del Masino, dove si trova un grande ghiacciaio vallivo. Da Maloja, attraverso la valle e il Passo del Muretto, \u00e8 inoltre possibile passare in Italia giungendo in alta Valmalenco oppure, sull'altro versante, scendere a Bivio (unico paese oltralpe a parlata italiana) transitando dal passo Lunghin.\nLa Maloggia \u00e8 nota anche per essere stata dimora, negli ultimi anni di vita, del pittore Giovanni Segantini, che vi si trasfer\u00ec nel 1894 e qui venne sepolto nel 1899, dopo la morte che lo colse a pochi chilometri di distanza, sopra Pontresina, mentre stava dipingendo. Sono aperte al pubblico per le visite la casa che il pittore abit\u00f2 e l'adiacente \"atelier\", nel quale cre\u00f2 alcune delle sue opere pi\u00f9 celebri, oggi conservate al Museo Segantini di St. Moritz; \u00e8 inoltre percorribile una sorta di sentiero tematico, il Segantini Weg, che transita attraverso la piana del passo su percorsi che lo stesso Segantini seguiva durante le proprie passeggiate quotidiane, sul cui tragitto si incontra anche il piccolo cimitero nel quale il pittore italiano venne tumulato."}
{"id": "332032", "revid": "804", "url": "https://it.wikipedia.org/wiki?curid=332032", "title": "IV Internazionale", "text": ""}
{"id": "332065", "revid": "2045544", "url": "https://it.wikipedia.org/wiki?curid=332065", "title": "Pattern", "text": "Pattern \u00e8 un termine inglese, di uso diffuso, che significa \"disposizione\". Tuttavia viene utilizzato per descrivere, a seconda del contesto, un \"disegno, modello, schema, schema ricorrente, struttura ripetitiva\" e, in generale, pu\u00f2 essere utilizzato per indicare la ripetizione di una determinata sequenza all'interno di un insieme di dati grezzi oppure la regolarit\u00e0 che si osserva nello spazio e/o nel tempo.\nIl termine \u00e8 utilizzato soprattutto in ambito scientifico o tecnico, ma anche in altri contesti - come ad esempio in determinati fenomeni dinamici come la danza delle api o la circolazione delle masse d'aria calda e fredda nell'atmosfera, ma anche nella politica, aspetti sociali, affettivi o lavorativi - quando si vuole indicare uno schema di comportamenti, azioni, fenomeni o situazioni ricorrenti.\nSignificato.\nIl termine pattern pu\u00f2 essere usato anche come sinonimo di texture (trama, per esempio la trama di un tappeto) o una regolarit\u00e0 che si riscontra all'interno di un insieme di oggetti osservati (per esempio, le macchie di un ghepardo). Pattern, infatti, in inglese indica il disegno ornamentale di una superficie: per esempio un tessuto, una tappezzeria, una pavimentazione. \nLa composizione di un pattern \u00e8 data dal moltiplicare e affiancare tra loro, secondo una griglia regolare e ordinata, tanti moduli base identici tra loro, secondo le regole della simmetria traslatoria. In molti programmi di grafica, uno strumento come per esempio un pennello che invece di disegnare una linea disegna delle bolle di sapone, viene definito proprio \"pattern\"; nei programmi di grafica avanzata, come quelli di progettazione, quando si deve colorare una grande superficie virtuale dando un effetto legno, si usa un \"pattern\" o \"texture\" legno: un quadrato con venature che iniziano e finiscono nella stessa posizione dei lati opposti in modo da creare una sequenza continua senza interruzioni.\nUtilizzo.\nL'uso di questo termine si ritrova in diversi ambiti e discipline scientifiche, ad esempio: "}
{"id": "332124", "revid": "913245", "url": "https://it.wikipedia.org/wiki?curid=332124", "title": "Lauryn Williams", "text": "Specializzata nella velocit\u00e0, pu\u00f2 vantare in carriera anche due titoli di campionessa mondiale (2005 e 2007) ed uno di campionessa olimpica (2012) nella staffetta 4\u00d7100 metri. Nel bob, sport a cui si dedica dal 2013, ha conquistato la medaglia d'argento ai Giochi olimpici di , nel ruolo di frenatrice del team pilotato da Elana Meyers.\nBiografia.\nDopo essersi messa in luce ai Mondiali juniores del 2002 a Kingston con l'oro nei 100 metri, Lauryn Williams vince l'argento, sempre sui 100 metri piani ai Giochi olimpici di Atene del 2004 dietro alla bielorussa Julija Nescjar\u0117nka.\nNel 2005, ai Mondiali di Helsinki, vince l'oro sia nei 100 metri che nella staffetta 4\u00d7100 metri, quest'ultima insieme alle connazionali Angela Daigle, Muna Lee e Me'Lisa Barber. Due anni dopo, ad Osaka, non riesce a difendere l'oro nei 100 m: accreditata dello stesso tempo al centesimo della giamaicana Veronica Campbell (11\"01), perde il titolo per pochi millesimi. Si rif\u00e0 parzialmente con un nuovo oro nella prova della staffetta 4\u00d7100 m, questa volta corsa insieme alle compagne Allyson Felix, Mikele Barber e Torri Edwards.\nNel 2008, ai Giochi olimpici di Pechino non riesce a salire sul podio dei 100 metri concludendo al quarto posto dietro alle tre giamaicane Fraser, Simpson e Stewart. Sorte simile le tocca anche ai Mondiali di Berlino dell'anno successivo, quando conclude la finale dei 100 al 5\u00ba posto con il tempo di 11\"01.\nIl passaggio al bob.\nDal novembre 2013 si dedica al bob nel ruolo di frenatrice spingendo sul ghiaccio i team statunitensi pilotati da Elana Meyers e Jazmine Fenlator. Con la Fenlator ottiene il suo primo podio in Coppa del mondo a Park City il 7 dicembre 2013. Conquista la sua prima vittoria ad Igls nella penultima gara della stagione 2014 sul bob pilotato da Jamie Greubel.\nPrende parte ai Giochi olimpici di conquistando, in coppia con Elana Meyers-Taylor, la medaglia d'argento, battute dall'equipaggio canadese composto da Kaillie Humphries e Heather Moyse e precedendo le connazionali Jamie Greubel-Poser ed Aja Evans."}
{"id": "332184", "revid": "599013", "url": "https://it.wikipedia.org/wiki?curid=332184", "title": "Christine Arron", "text": "In carriera \u00e8 stata campionessa mondiale della staffetta 4\u00d7100 metri a , nonch\u00e9 campionessa europea dei 100 m piani e della 4\u00d7100 m a .\nBiografia.\nIl suo debutto professionistico risale ai Campionati del mondo di , dove termina al quarto posto nei 100 m piani, a soli due centesimi dal podio, ed \u00e8 terza nella staffetta 4\u00d7100 m.\nNel 1998, agli Europei di Budapest, vince i 100 m piani stabilendo il record europeo della distanza correndo in 10\"73; si aggiudica inoltre l'oro anche nella 4\u00d7100 m insieme alle connazionali Katia Benth, Fr\u00e9d\u00e9rique Bangu\u00e9 e Sylviane F\u00e9lix, davanti a Germania e Russia.\nNel 1999 ai Mondiali di Siviglia conquista l'argento con la staffetta 4\u00d7100 m, mentre termina al sesto posto la finale dei 100 m piani. Ai Giochi olimpici di , a causa di una non ottimale condizione di forma, non va oltre le semifinali dei 100 m piani e il quarto posto nella staffetta 4\u00d7100 m. Nel 2002 resta lontana dalle competizioni per dare alla luce il suo primo figlio.\nAi Mondiali di vince il suo primo titolo mondiale conquistando l'oro nella 4\u00d7100 m, come quarta componente del team francese composto anche da Patricia Girard, Muriel Hurtis e Sylviane F\u00e9lix. La staffetta francese nell'occasione stabilisce il nuovo record nazionale con il tempo di 41\"78, precedendo ampiamente le favorite statunitensi. Nella stessa edizione dei Mondiali si classifica sesta nei 100 m piani, piazzamento successivamente modificato con il 4\u00ba posto a causa delle squalifiche per doping della vincitrice, la statunitense Kelli White, e dell'ucraina \u017danna Pintusevy\u010d-Blok.\nAi Giochi olimpici di , dove \u00e8 tra le favorite, non va oltre le semifinali su 100 e 200 m piani. Con la staffetta 4\u00d7100 m riesce a conquistare il bronzo precedendo il team delle Bahamas per pochi centesimi e concludendo dietro Giamaica e Russia.\nNel 2005 ai Mondiali vince due medaglie di bronzo, nei 100 e nei 200 m piani. Nei 100 m, dov'era favorita anche grazie alle vittorie ottenute (cinque su sei) nella Golden League, conclude in 10\"98 dietro alla statunitense Lauryn Williams ed alla giamaicana Veronica Campbell. Nella distanza doppia, vinta dalla statunitense Allyson Felix, \u00e8 nuovamente terza, preceduta da Rachelle Boone-Smith per questione di millesimi (22\"31 il tempo di entrambe le atlete).\nNel dicembre 2012, all'et\u00e0 di 39 anni, decide di concludere la propria carriera agonistica.\nIn virt\u00f9 del suo 10\"73 sui 100 m piani, Christine Arron \u00e8 la 6\u00aa miglior atleta di sempre sulla distanza (3\u00aa dall'agosto 1998 al settembre 2009)."}
{"id": "332197", "revid": "1305772", "url": "https://it.wikipedia.org/wiki?curid=332197", "title": "Castra di Roma antica", "text": "I castra di Roma antica rappresentano l'insieme degli accampamenti (o caserme) che ospitavano i vari corpi militari dislocati nella citt\u00e0 di Roma.\n\"Castra Praetoria\".\nI pretoriani costituivano il principale corpo della guardia imperiale. Costituiti sotto Augusto tra il 29 e il 20 a.C., ebbero grande influenza nella storia dell'impero, fino allo scioglimento sotto Costantino.\nLa caserma venne costruita tra il 20 e il 23 d.C. da Tiberio per consiglio del potente comandante (\"Praefectus Praetorio\", letteralmente 'Prefetto al Pretorio', dato che il verbo latino \"praeficio\" regge il caso dativo) Seiano, per radunarvi le nove coorti esistenti.\nI \"castra\" avevano un perimetro quadrangolare, con angoli arrotondati e il lato meridionale obliquo. Se ne conservano tuttora tre lati e tracce del quarto lato occidentale. Il recinto dei \"castra\" venne inglobato nelle mura cittadine costruite dall'imperatore Aureliano nella seconda met\u00e0 del III secolo. I \"Castra Praetoria\" hanno dato il nome al quartiere di Castro Pretorio.\n\"Castra urbana\".\nTre coorti urbane permanenti, istituite da Augusto e riorganizzate da Tiberio, costituivano il corpo incaricato di mantenere l'ordine pubblico in citt\u00e0 ed erano al comando del 'Prefetto all'Urbe' (anche in questo caso il termine \"Praefectus\" regge il dativo \"urbi\", quindi l'espressione si traduce letteralmente con 'Prefetto alla citt\u00e0').\nInizialmente furono forse anch'essi ospitati nei \"Castra praetoria\", in quanto nelle emergenze venivano utilizzati come truppe ausiliarie delle coorti pretorie per la difesa dell'Imperatore. Successivamente, almeno a partire dall'epoca dell'Imperatore Settimio Severo, ebbero una propria caserma. Dalle fonti sappiamo che questa si trovava nella VII regione augustea (\"Via Lata\"), probabilmente nella zona dell'attuale piazza di Spagna.\n\"Castra equitum singularium\".\nIl corpo degli \"Equites singulares\" apparteneva alla guardia degli imperatori ed era composto da elementi di origini barbarica; fu probabilmente istituito dall'imperatore Traiano e soppresso da Costantino.\nIl corpo disponeva di due caserme. I resti di quella pi\u00f9 antica (\"castra priora equitum singularium\") furono rinvenuti nel 1885-1889 sul Celio (via Tasso), insieme a numerose iscrizioni di dedica a diverse divinit\u00e0 che dovevano essere ospitate nel santuario della caserma.\nLa seconda caserma (\"Castra Nova equitum singularium\") venne costruita sotto l'imperatore Settimio Severo tra il 193 e il 197 (come provano le iscrizioni di dedica rinvenute) in una zona precedentemente occupata da case private (\"domus Lateranorum\") presso il Laterano. Quando il corpo fu disciolto da Costantino, i \"castra nova\" vennero rasi al suolo e al loro posto fu edificata la basilica dedicata al Salvatore (pi\u00f9 tardi Basilica di San Giovanni in Laterano). Sotto la chiesa furono rinvenuti a pi\u00f9 riprese i resti delle costruzioni severiane.\nIl corpo disponeva anche di un sepolcreto sulla via Labicana (nella localit\u00e0 detta \"ad Duas Lauros\"), dalla quale provengono numerose iscrizioni che menzionano le due caserme. Molte delle epigrafi sepolcrali di questo sepolcreto furono poi riutilizzate come materiale da costruzione per la basilica circiforme dei Santi Marcellino e Pietro.\n\"Castra misenatium\".\nUno speciale distaccamento dei marinai (\"classiarii\") della flotta militare stanziata a Miseno era impiegato per la manovra del \"velarium\", che proteggeva gli spettatori del Colosseo dal sole o dalla pioggia, e probabilmente anche per le naumachie.\nIl distaccamento era ospitato in una caserma vicino all'anfiteatro, che si trovava probabilmente presso le terme di Traiano, sulle pendici dell'Oppio, dove venne rinvenuta un'iscrizione relativa ad un ampliamento della caserma nel III secolo.\n\"Castra peregrina\".\nErano la sede dei servizi segreti dell'Impero, costituiti dai milites peregrini come i \"frumentarii\" e gli \"speculatores\". I militari delle legioni, che operavano nelle province ed ottenevano particolari meriti sul campo, potevano infatti essere distaccati nella capitale per funzioni particolari (come accadeva per i \"frumentarii\" e gli \"speculatores\").\nGli \"speculatores\" (\"esploratori\" o meglio \"addetti allo spionaggio\") erano di fatto deputati alla raccolta di informazioni in tutte le province dell'impero ed alla sicurezza dello Stato; i \"frumentarii\" (\"corrieri\" o, meglio, \"polizia segreta\" addetta alla sicurezza interna), erano coloro i quali - a Roma e nelle province d'Italia - \"scrutavano nei segreti di\ntutti\", ossia erano addetti al controllo interno e quindi alla sicurezza delle istituzioni quali il Senato e l'Imperatore. Erano comandati dal \"princeps peregrinorum\", deputato alla sicurezza globale dello Stato, che, nelle sue funzioni, riferiva direttamente all'Imperatore.\nDisponevano di una caserma autonoma - scevra anche dal controllo delle coorti urbane e della guardia pretoriana - collocata nel Celio, i cui resti sono stati rinvenuti presso la Basilica di Santo Stefano Rotondo e negli scavi al di sotto della chiesa. All'interno vi si trovava un tempio dedicato a \"Iuppiter Redux\" (\"Giove Reduce\"); vi erano praticati anche altri culti e vi fu ospitato anche un mitreo. Le strutture presentano varie fasi e rifacimenti tra il II e il IV secolo. Alcuni studiosi ritengono che questo accampamento sia stato costruito a partire da Augusto, al tempo della divisione della citt\u00e0 di Roma in 14 \"regiones\"."}
{"id": "332219", "revid": "286641", "url": "https://it.wikipedia.org/wiki?curid=332219", "title": "Raffaele Gervasio", "text": "Biografia.\nRaffaele Gervasio nasce a Bari nel 1910, figlio di Michele, noto archeologo e direttore del museo archeologico di Bari. Nel capoluogo pugliese inizia i suoi studi musicali nel 1923 presso il Liceo musicale 'Niccol\u00f2 Piccinni' con i maestri Don Cesare Franco (armonia) Italo Delle Cese (pianoforte) e la giovanissima Gioconda De Vito (violino).\nNel 1927 si trasferisce a Pesaro per iniziativa di Amilcare Zanella che volle Gervasio con s\u00e9 al 'Rossini' di Pesaro, nella sua classe di composizione, affidandolo a Chiti per il completamento degli studi di violino. Gervasio si diploma in violino nel 1929 e continua gli studi di composizione con Zanella fino al 1931, anno in cui si trasferisce a Firenze completando gli studi nel Conservatorio 'Cherubini' con Vito Frazzi.\nDopo il diploma, conseguito nel 1933, frequenta il Corso di perfezionamento con Ottorino Respighi al Conservatorio di Santa Cecilia a Roma, ottenendo nel 1936 il premio come migliore allievo del corso. A Santa Cecilia Gervasio segue anche, nello stesso periodo, il Corso di avviamento alla Musica per riproduzione (cinematografia, grammofonia, radiofonia) tenuto da Ernesto Cauda.\nLe sigle musicali.\nDopo il diploma Gervasio si dedica prevalentemente all'arte applicata lavorando per la radio, il teatro, il cinema e poi la televisione: dalle musiche di scena per spettacoli di prosa (Francesca da Rimini, Faust, Il mercante di Venezia), alla 'Terze pagine radiofoniche' su testi di Edoardo Anton, tra cui spicca la 'Ballata italiana' (1951) diretta da Franco Ferrara, alle Sigle per produzioni cinematografiche e trasmissioni radiofoniche e televisive (il cinegiornale Settimana Incom, Voci dal Mondo diventata poi per decenni la sigla del GR2, fino alla famosa sigla di Carosello), ai balletti (Viaggio di nozze, 1958 per la Compagnia del Balletto Italiano diretta da Ugo Dell'Ara), allo spettacolo son et lumi\u00e8re 'Romani de Roma' (1958). \nCarosello Napoletano.\nParticolare rilievo assume il Carosello napoletano, grande spettacolo teatrale prodotto nel 1950 per la regia di Ettore Giannini e rappresentato in tutto il mondo, per il quale venne attribuita a Gervasio la maschera d'argento per la musica.\nNel 1954, a seguito del grande successo dello spettacolo teatrale, Carosello napoletano fu trasportato sugli schermi dalla Lux Film. Le musiche del film, oltre un terzo delle quali sono originali, furono dirette da Fernando Previtali.\nUlteriore testimonianza dell'interesse di Gervasio per la rielaborazione del patrimonio musicale popolare \u00e8 costituita dall'album discografico 'I Canti che hanno fatto l'Italia' prodotto da RCA in occasione delle celebrazioni di 'Italia 61', diretto da Franco Ferrara e interpretato da Del Monaco, Zeani, Rossi Lemeni, Tuccari, Fioravanti. Questo lavoro fu scelto dalla RAI per la inaugurazione del 2\u00b0 canale televisivo (4 novembre 1961).\nDal 1940 al 1960 Gervasio \u00e8 Direttore musicale della INCOM \u2013 Industrie cortometraggi.\nGervasio riprende, nella seconda met\u00e0 degli anni Cinquanta, il suo impegno musicale e, dal 1961 si dedica esclusivamente alla musica pura, lasciando un'ampia produzione di musica sinfonica e cameristica.\nIl Conservatorio.\nNel 1967 su richiesta dell'amico Nino Rota, Gervasio assume la Cattedra di Composizione nel Conservatorio Niccol\u00f2 Piccinni di Bari e nel 1969 passa alla Direzione del nuovo Conservatorio Egidio Romualdo Duni di Matera.\nNel 1977 torna alla Cattedra di Composizione a Bari, che lascia definitivamente nel 1980. Conclusa l\u2019attivit\u00e0 di direzione e di insegnamento si dedica esclusivamente alla musica, componendo numerose opere di musica da camera e orchestrale.\nNel 1978 viene eletto Accademico di Santa Cecilia."}
{"id": "332222", "revid": "2056951", "url": "https://it.wikipedia.org/wiki?curid=332222", "title": "Spezzone", "text": "Lo spezzone \u00e8 un'arma esplodente costituita da un pezzo di tubo di ferro, ghisa o acciaio riempito con polvere pirica o gelatina esplosiva e munito di miccia, usato in passato come bomba di basso costo e di facile produzione. Se riempito di materiale facilmente infiammabile, prende il nome di spezzone incendiario.\nNel corso della seconda guerra mondiale vennero realizzate versioni da impiegare come bombe aeronautiche e che vennero utilizzate da tutti i belligeranti sia nelle versioni esplosive, sia incendiarie contro bersagli molto estesi, come le concentrazioni di truppe allo scoperto o le aree urbane. Questo tipo di bombardamento su larga scala viene talvolta definito \"spezzonamento\"."}
{"id": "332228", "revid": "120717517", "url": "https://it.wikipedia.org/wiki?curid=332228", "title": "!!! (album)", "text": "!!! \u00e8 l'album di debutto dell'omonimo gruppo statunitense, pubblicato nel 2001 dalla Gold Standard Laboratories."}
{"id": "332229", "revid": "729019", "url": "https://it.wikipedia.org/wiki?curid=332229", "title": "Roger Black", "text": "Biografia.\nHa vinto 5 ori (2 nei 400 e 3 nella staffetta) ed un argento (nei 400 ad Helsinki nel 1994) agli Europei. Nel 1991 ai mondiali di Tokyo arriv\u00f2 ad un soffio dal titolo nei 400, battuto di poco dallo statunitense Antonio Pettigrew. Nello stesso evento, tuttavia, insieme a Derek Redmond, John Regis e Kriss Akabusi port\u00f2 la squadra britannica all'oro nella staffetta battendo gli Stati Uniti col record europeo di 2'57\"53. Alle Olimpiadi di Barcellona 1992 ottenne il bronzo nella staffetta; quattro anni dopo, ad Atlanta, solo Michael Johnson lo super\u00f2 nei 400; tuttavia Black prese il pesantissimo distacco di 92 centesimi. Nella staffetta ottenne un altro argento dietro agli USA e davanti alla Giamaica. Alla sua ultima apparizione ai mondiali, nel 1997 ad Atene, perse per 18 centesimi l'oro nella staffetta dietro ancora agli Stati Uniti. In quella squadra c'era anche Iwan Thomas, che nello stesso 1997 gli tolse il record nazionale dei 400 per un centesimo (44\"36 contro 44\"37).\nDopo il ritiro, Black ha cominciato a condurre talk show sulla BBC. Nel 2004 fu una delle celebrit\u00e0 che presero parte alla gara di ballo televisiva \"Strictly Come Dancing\"."}
{"id": "332238", "revid": "834", "url": "https://it.wikipedia.org/wiki?curid=332238", "title": "L'Inferno", "text": ""}
{"id": "332249", "revid": "1543377", "url": "https://it.wikipedia.org/wiki?curid=332249", "title": "Edward Sheriff Curtis", "text": "Ha legato il suo nome allo studio dell'epopea del Far West e dei nativi americani, popolo del quale \u00e8 stato un profondo conoscitore e studioso.\nMise la sua macchina fotografica al servizio di quello che si riveler\u00e0 lo scopo primario della sua esistenza: \"fotografare\" - tanto in senso etimologico quanto filosofico - i volti e le \"situazioni\" che segnavano la forzata decadenza dei nativi americani appartenenti alle ottanta trib\u00f9 ancora esistenti fra la fine dell'Ottocento e gli albori del XX secolo.\nIl suo scopo essenziale fu quello di documentare nella maniera pi\u00f9 ampia, servendosi non solo della fotografia, gli usi e i costumi in via di estinzione del popolo degli indiani d'America.\nBiografia.\nNacque da Johnson Asahel Curtis (1840 - 1887), predicatore e veterano della guerra di secessione americana, e da Ellen Sheriff (1844 - 1912), originari rispettivamente dell'Ohio e della Pennsylvania. Gli avi materni provenivano dall'Inghilterra mentre quelli del padre risiedevano in Canada. Ebbe un'infanzia tranquilla, trascorsa in buona parte ad accompagnare lungo i fiumi il padre che raggiungeva in canoa le localit\u00e0 nelle quali si recava a tenere i suoi sermoni.\n\"Cantore\" degli indiani d'America.\nNel 1907, in occasione della pubblicazione della sua prima raccolta fotografica, Curtis scrisse una lunga introduzione nella quale esplicitava il proprio intendimento di perseguire una dettagliata raccolta - attraverso singole schede - di ogni tipo di testimonianza possibile di capi trib\u00f9 (incluso diecimila registrazioni effettuate con un proto-registratore a cilindri di cera delle circa lingue diverse e delle musiche adottate da quel popolo, ma anche descrizione di cibi, decorazioni, attivit\u00e0 di ricreazione e cerimonia, usi funebri, ecc.) che accompagnasse in maniera adeguata il suo progetto.\nL'inventario \"ragionato\" che aveva in mente doveva fissare nel tempo un fenomeno che di l\u00ec a poco sarebbe di fatto scomparso e che riguardava l'intero popolo dei \"pellerossa\" stimato solo un secolo prima, in piena et\u00e0 dei lumi, in oltre un milione di persone, ma che sarebbe sceso di l\u00ec a poco a meno di quarantamila.\nLa sua opera \"The North American Indian\" fu pubblicata in oltre un ventennio, completandosi nel 1930: constava di venti volumi e \"portfolio\" rilegati a mano in pelle, con copia lettere a torchio: in tutto 1.500 fotografie, frutto della selezione di circa cinquantamila \"scatti\", e 4.000 pagine di testo.\nOltre 2.200 immagini in fotoincisione furono stampate su acqueforti secondo la tecnica della \"photogravure\" e con l'uso, a seconda della dimensione, di tre diversi tipi di carta: Van Gelder (costituita da fibre vegetali), Vellum (composta con l'uso di riso giapponese) e Tissue (di seta giapponese lavorata a mano). \u00c8 stato calcolato che il pioniere-fotografo abbia stampato 272 \"set\" completi di quello che pu\u00f2 essere considerato il suo \"unicum\". Di tali copie, 220 sono quelle conservate presso istituzioni pubbliche e private, sia d'Europa che statunitensi.\nL'apprendistato.\nNel 1874 la sua famiglia si trasfer\u00ec a Le Sueur County (Minnesota), dove il padre Johnson Asahel apr\u00ec un negozio di drogheria. Fu in questa citt\u00e0 che Curtis costru\u00ec la sua prima macchina fotografica.\nNel 1885, all'et\u00e0 di diciassette anni, ebbe inizio nella cittadina di St. Paul il suo apprendistato da fotografo. Due anni dopo la sua famiglia si trasfer\u00ec a Seattle, nello stato di Washington, e qui il giovane fotografo pot\u00e9 fabbricarsi una nuova macchina fotografica ed entrare in societ\u00e0 - dietro la corresponsione di 150 dollari - nello studio di Rasmus Rothi. Ma il sodalizio dur\u00f2 poco: sei mesi dopo Curtis lasci\u00f2 Rothi per andare a lavorare nello studio di Thomas Guptill sotto l'insegna \"Curtis and Guptill, Photographers and Photoengravers\".\nNel 1892 Curtis spos\u00f2 Clara J. Phillips (1874-1932), originaria della Pennsylvania ma i cui genitori provenivano dal Canada. La coppia ebbe quattro figli: Harold, Elizabeth detta Beth, Florence e Katherine detta Billy.\nLe prime spedizioni.\nNel 1895 Curtis realizz\u00f2 il suo primo ritratto di una nativa americana degli Stati Uniti: \"Princess Angeline\" (1800-1896), conosciuta anche come Kickisomlo, figlia di \"Capo Sealth\" di Seattle. Tre anni dopo si uni ad una spedizione scientifica condotta sul Monte Rainier.\nNel 1896 la famiglia cambi\u00f2 abitazione, pur restando a Seattle. Insieme a loro vivevano la madre Ellen, la sorella Eva, il fratello Asahel, le sorelle di Clara, Susie e Nellie, e il fratello William. Fu in quel periodo che Curtis conobbe George Bird Grinnell, esperto della cultura dei nativi americani. Grinnell apprezzava la sua opera e lo invit\u00f2 a compiere (anno 1900) una spedizione in Montana per riprendere indiani di diverse trib\u00f9, fra cui quella dei \"Piedi neri\", che si radunava per compiere il rito della \"Danza del Sole\".\nNel 1906 il finanziere-filantropo newyorkese John Pierpont Morgan, proprietario della Morgan Library, dietro l'opzione di controllo di parte degli originali, offr\u00ec a Curtis 75\u00a0000 dollari per produrre un'opera che, al suo compimento, doveva rivelarsi monumentale: la serie \"The North American Indian\". Articolata in venti volumi doveva contenere 2.500 fotografie sugli indiani del nord America. Il primo volume dell'opera - venduto su prenotazione - venne pubblicato l'anno successivo; l'ultimo ventitr\u00e9 anni dopo, nel 1930.\nDeclino in stile hollywoodiano.\nDopo l'uscita del volume \"Indian Days of the Long Ago\", nel 1916 Clara Philipps chiese ed ottenne il divorzio dal marito, sempre pi\u00f9 impegnato nelle sue spedizioni nelle zone pi\u00f9 settentrionali del globo terrestre, fino all'Alaska, ed in quelle che ormai erano le riserve degli indiani d'America del Nord. Ottenne - nel patto di divorzio - la custodia dello studio fotografico di Seattle e la propriet\u00e0 dei negativi originali della sua prima camera fotografica. Ma Curtis, adirato per la richiesta dell'ormai ex-consorte, ormai in procinto di trasferirsi nella vicina Charleston, si rec\u00f2 allo studio e distrusse per ritorsione ogni materiale.\nIntorno al 1922 Curtis si trasfer\u00ec assieme alla figlia Beth a Los Angeles e nella nascente \"mecca\" cinematografica allestita sulla collina di Hollywood apr\u00ec un nuovo studio fotografico. Per procurarsi denaro lavor\u00f2 come assistente \"cameraman\" per Cecil B. DeMille, per il quale avrebbe collaborato alle riprese del film \"I dieci comandamenti\").\nSempre per far fronte alle crescenti difficolt\u00e0 finanziarie che si era trovato a fronteggiare, a ottobre del 1924 vendette all'American Museum of Natural History i diritti del suo film di carattere etnografico che aveva girato nel 1914 sulla vita degli indiani del nord-ovest. Intitolato \"In the Land of the Head-Hunters\" (\"Nella terra dei cacciatori di teste\") il film gli frutt\u00f2 1.500 dollari contro un costo di oltre ventimila.\n\u00c8 il 1927 quando, di ritorno dall'Alaska a Seattle, sempre in compagnia della figlia Beth, viene arrestato per non aver corrisposto alla ex-consorte gli alimenti relativi agli ultimi sette anni. Gli ex coniugi - che non si vedevano dal tempo del loro divorzio - si riuniscono, tuttavia, ancora una volta assieme a tutti i loro figli, per le festivit\u00e0 del Natale nella casa di Florence, a Medford (Oregon).\nL'opera editoriale.\nL'anno successivo, in condizioni finanziarie ormai disperate, \u00e8 costretto a cedere a J.P. Morgan junior (erede e nuovo proprietario della Morgan Library) i diritti del suo progetto, il cui ultimo volume fu pubblicato nel 1930.\nCinque anni ancora e i diritti del materiale non ancora pubblicato passano nuovamente di mano dalla Morgan alla Charles E. Lauriat Company di Boston per mille dollari oltre ad una percentuale sulle \"royalties\". Tale materiale comprendeva: diciannove bozze complete della \"The North American Indian\", migliaia di stampe individuali su carta, prove di stampa, negativi e altri provini. Molto di questo materiale \u00e8 rimasto dimenticato nei magazzini della Lauriat fino al 1972.\nCurtis mor\u00ec il 21 ottobre 1952 all'et\u00e0 di 84 anni a causa di un infarto mentre si trovava nella casa della figlia Beth a Los Angeles. Non fece in tempo a vedere pubblicata la sua autobiografia. Fu sepolto al Forest Lawn Memorial Park di Hollywood Hills e il \"New York Times\" pubblic\u00f2 il seguente necrologio:\nPersonaggio per molti versi misconosciuto, aveva legato - forse inconsapevolmente - il proprio nome alla leggenda. In un'era in cui i viaggi sul territorio nordamericano comportavano rischi e incertezze, non si fece intimorire dalla possibilit\u00e0 di organizzarne in grande quantit\u00e0 e con uno scopo ben preciso.\nAl termine della sua ricerca storico-documentaristico-fotografica - che coincideva con il crepuscolo di una epopea, l'epopea del vecchio ovest e del popolo pellerossa - Curtis avrebbe percorso quasi 65.000 chilometri, utilizzando per i suoi spostamenti lungo terreni impervi e veloci corsi d'acqua ogni mezzo possibile, dal treno, alla canoa, alle marce a piedi o con ogni mezzo avesse avuto a disposizione.\nL'archivio Curtis alla Library of Congress.\nLa \"The Prints and Photographs Division Curtis collection\" consistente in oltre 2.400 prove di stampa - essenzialmente virate seppia - derivate da Curtis dai negativi originali in formato 5\" x 7\" (eccetto un centinaio in 11\" x 14\") furono acquisite, scaduti i trent'anni dei termini del diritto d'autore, dalla Library of Congress. Due terzi di esse non furono mai pubblicate sui volumi del \"The North American Indian\" ed offrono quindi una prospettiva differente, oltre che inedita, sul lavoro di Curtis intorno alle culture indigene.\nMolti degli originali di laboratorio, immagazzinati e poi dimenticati negli scantinati della Pierpont Morgan Library, sono andati dispersi durante gli anni della seconda guerra mondiale. Molti altri sono andati distrutti se non, addirittura, svenduti come carta da macero.\nIl \"Charles Lauriat archive\".\nLe ricerche di uno studio di Santa Fe (Nuovo Messico), Karl Kernberger, hanno portato nel 1970 alla scoperta nei magazzini del Charles E. Lauriat rare bookstore di Boston una collezione di circa 285\u00a0000 originali di vario genere, tutti opera di Curtis.\nKernberger ha dato cos\u00ec vita assieme a Jack Loeffler e David Podwa ad un comitato per il recupero delle opere di Curtis appartenute a Charles Emelius Lauriat (1874-1937). La collezione \u00e8 stata poi per\u00f2 contesa ed acquisita da un altro investitore di Santa Fe, Mark Zaplin, il quale, a propria volta, l'ha ceduta al gruppo californiano guidato da Kenneth Zerbe, che ne \u00e8 l'attuale proprietario."}
{"id": "332290", "revid": "125811412", "url": "https://it.wikipedia.org/wiki?curid=332290", "title": "Sunderland Association Football Club", "text": "Il Sunderland Association Football Club, noto semplicemente come Sunderland, \u00e8 una societ\u00e0 calcistica inglese di Sunderland, militante in Football League One.\nIl club vanta nel proprio palmar\u00e8s la vittoria di sei campionati di First Division (1891-1892, 1892-1893, 1894-1895, 1901-1902, 1912-1913 e 1935-1936), due FA Cup (1936-1937 e 1972-1973) e un Charity Shield (1936).\nLa squadra disputa le proprie partite casalinghe allo Stadium of Light, impianto da 48 707 posti. I calciatori e tifosi del Sunderland sono soprannominati \"Black Cats\" (in italiano \"gatti neri\").\nStoria.\nIl Sunderland fu fondato il 25 settembre 1880 dall'insegnante James Allan, sotto il nome di \"Sunderland &amp; District Teachers Association\" (\"Associazione degli insegnanti di Sunderland e distretto\"), nell'anno successivo si mut\u00f2 il nome in quello attuale e furono ammessi anche i non insegnanti. Divent\u00f2 squadra professionistica nel 1885, quando la maglia della squadra era blu: soltanto qualche anno dopo si arriv\u00f2 a quella biancorossa a strisce verticali.\nNel 1887 si ebbe una scissione nel club per mano dei giocatori locali, che si vedevano spodestati dai giocatori professionisti arrivati in seno alla squadra: nacque cos\u00ec, nuovamente sotto la spinta di James Allan, il \"Sunderland Albion Football Club\". Nel 1890 la Football League offr\u00ec un posto per l'ammissione al campionato, cosicch\u00e9 si diede vita ad uno spareggio vinto dalla vecchia squadra, mentre la prima rest\u00f2 una squadra di dilettanti.\nIl Sunderland divenne cos\u00ec la tredicesima squadra ammessa alla Football League, a partire dal 1890-91. La squadra era la pi\u00f9 settentrionale di tutta la massima divisione, tanto da dover affrontare notevoli spese di trasferta, che tuttavia non minarono i risultati del \u201cthe team of all the talents\u201d (\"squadra di tutti talenti\"), come venne soprannominata in quegli anni. Fu infatti la prima squadra inglese a conquistare tre titoli nazionali, con le vittorie del 1892, 1893 e 1895, e in sei stagioni vennero sconfitti solo in una occasione in casa. Vinsero poi il quarto titolo nel 1902, dopo altri buoni piazzamenti.\nNel 1908 si registr\u00f2 la maggior vittoria di campionato, con un 9-1 contro gli eterni rivali del Newcastle United: vittoria ancor pi\u00f9 memorabile considerando il pareggio di 1-1 dopo il primo tempo. Nel 1913 conquistarono nuovamente il campionato e sfiorarono una delle prime doppiette campionato-coppa, venendo sconfitti per 1-0 dall'Aston Villa nella finale di FA Cup con la seconda presenza di spettatori di tutti i tempi (i presenti furono 121.919). Nel 1936, ha vinto l'ultimo campionato e l'anno successivo la prima in FA Cup, nonostante gli sforzi finanziari e i grandi giocatori che ne vestirono la maglia negli anni venti e trenta.\nDopo la seconda guerra mondiale il Sunderland conobbe un periodo di declino, a partire dalla clamorosa sconfitta nella FA Cup del 1949 contro i dilettanti dello Yeovil Town. Nonostante gli enormi sforzi finanziari, tanto da essere soprannominati \u201cBanca d'Inghilterra\u201d, non raggiunsero risultati oltre il terzo posto del 1950. I massimi dirigenti della squadra furono inoltre sospesi a vita per il pagamento dei giocatori oltre il limite massimo imposto dalla Football League e alcuni giocatori famosi sospesi temporaneamente. Inoltre l'anno successivo, il 1958, la squadra retrocesse in seconda serie per la prima volta nella sua storia. Il record di 68 stagioni consecutive in massima divisione \u00e8 stato battuto solo dall'. Il locale giornale sportivo, il \u201cFootball Echo\u201d, sempre stampato in fogli rosa, venne stampato in bianco dopo la retrocessione, \u201ca causa dello shock\u201d.\nIl Sunderland torn\u00f2 a giocare in prima divisione nel 1964, senza tuttavia mai andare oltre il 15\u00ba posto prima di essere nuovamente retrocesso nel 1970.\nNell'estate 1967 il club disput\u00f2 il campionato nordamericano organizzato dalla United Soccer Association: accadde infatti che tale campionato fu disputato da formazioni europee e sudamericane per conto delle franchigie ufficialmente iscritte al campionato, che per ragioni di tempo non avevano potuto allestire le proprie squadre. Il Sunderland rappresent\u00f2 i Vancouver Royal Canadians, che conclusero la Western Division, con 3 vittorie, 5 pareggi e 4 sconfitte, al quinto posto finale. La finale vide i Washington Whips, rappresentati dall', cedere ai Los Angeles Wolves, rappresentati dai .\nLa permanenza nella Second Division dur\u00f2 per qualche anno, ma ci\u00f2 non imped\u00ec una delle pi\u00f9 belle imprese della storia del Sunderland, la vittoria in FA Cup del 1973. Il 5 maggio a Wembley venne sconfitto il Leeds United, una delle squadre pi\u00f9 forti di tutta Europa del tempo. La vittoria per 1-0 non fu solomerito dell'uomo-partita Ian Porterfield, ma soprattutto delle parate di Jimmy Montgomery, una delle quali considerata fra le pi\u00f9 belle di sempre in Inghilterra.\nNel 1976 arriv\u00f2 una nuova promozione, seguita da un'immediata retrocessione: solo nella prima met\u00e0 degli anni ottanta il Sunderland gioc\u00f2 con regolarit\u00e0, pur senza fortuna, in First Division. Tuttavia, nella seconda met\u00e0 del decennio, conobbe il periodo pi\u00f9 nero della propria storia. Dopo la sconfitta nella League Cup del 1985, nella quale fu fallito anche un rigore, venne retrocesso in Second Division e quindi in Third Division nel 1987 dopo lo spareggio con il Gillingham. Seguirono la vittoria in terza serie dell'anno successivo e la promozione dopo gli spareggi del 1990, sebbene in finale fosse stato sconfitto dallo Swindon Town, autore tuttavia di irregolarit\u00e0 finanziarie.\nGioc\u00f2 perci\u00f2 in massima serie nel 1991 e vi torn\u00f2 solo nel 1997, magra consolazione fu la finale di FA Cup persa contro il nel 1992.\nNel 1996 fu lasciato il quasi centenario Roker Park per stabilirsi al nuovo impianto di 42.000 posti chiamato Stadium of Light, terzo stadio di Inghilterra con i suoi 49.000 posti.\nIl Sunderland fece ritorno in Premier League nel 1999-2000 dopo una stagione da record nel 1998-99 in First Division: stabil\u00ec infatti il record di punti in un campionato inglese della Football League con 105 punti. Dopo due stagioni in cui si sfior\u00f2 la qualificazione in Europa, con alcuni ottimi giocatori quali Kevin Phillips, il Sunderland sfior\u00f2 la retrocessione e nel 2003 fin\u00ec all'ultimo posto con soli 19 punti e 21 reti.\nIl ritorno in Premier League avvenne nel 2004-2005 con la vittoria del primo Football League Championship, nuova definizione della seconda divisione inglese.\nNella stagione 2005-2006, in Premier League, il Sunderland disput\u00f2 un campionato disastroso, concludendo all'ultimo posto in classifica con soli 15 punti (secondo peggior risultato di sempre nella storia della Premier League) e retrocedendo in Championship con molte giornate di anticipo rispetto alla fine del torneo. La squadra, inizialmente allenata da Mick McCarthy, poi sostituito da Kevin Ball, stabil\u00ec anche una \"serie\" di 31 gare casalinghe consecutive senza vittorie, interrotta soltanto all'ultima giornata, grazie al successo per 2-1 contro un gi\u00e0 salvo.\nIl club fu quindi rilevato dal Drumaville Consortium, con a capo l'ex calciatore del Sunderland Niall Quinn, che volle come allenatore Roy Keane. Nella stagione 2006-2007, sotto la guida tecnica di Keane, al suo debutto nelle vesti di allenatore, il Sunderland vinse il campionato di seconda divisione, ritornando cos\u00ec in Premier League dopo un solo anno di assenza. Per i \"Black Cats\", che vinsero il torneo il 6 maggio 2007 battendo per 5-0 il Luton Town a Kenilworth Road, fu il quarto trionfo in seconda divisione in dodici anni.\nNella prima partita stagionale dopo il ritorno in massima serie, nel 2007, i \"Black Cats\" vinsero per 1-0 contro il Tottenham allo Stadium of Light, grazie ad un gol di Michael Chopra al 90\u00ba minuto di gioco. La squadra chiuse il campionato 2007-2008 al 15\u00ba posto in Premier League, con 39 punti in classifica. Keane fu esonerato il 4 dicembre 2008 dopo un avvio negativo nella stagione 2008-2009. Il sostituto, Ricky Sbragia, condusse la squadra alla salvezza con il 16\u00ba posto finale.\nLa societ\u00e0 fu poi rilevata dal magnate Ellis Short, che il 3 giugno 2009 nomin\u00f2 allenatore Steve Bruce. Il nuovo tecnico volle l'acquisto di Darren Bent, pagato 10 milioni di sterline, cifra record per il club, superata dall'esborso per Asamoah Gyan, pagato 13 milioni di sterline nell'estate seguente. Dopo il 13\u00ba posto del 2009-2010 la squadra inizi\u00f2 la stagione seguente molto bene, ma dopo la partenza di Bent, ceduto all' nel gennaio 2011 per 24 milioni di sterline (cessione pi\u00f9 costosa nella storia del club), ebbe un calo e termin\u00f2 il torneo al 10\u00ba posto, che resta il miglior piazzamento dei \"Black Cats\" da quando \u00e8 stata istituita la Premier League.\nShort rimpiazz\u00f2 Quinn nelle vesti di presidente nell'ottobre 2011, mentre quest'ultimo divenne direttore per lo sviluppo internazionale. Bruce fu esonerato il 30 novembre 2011 e sostituito da Martin O'Neill, che port\u00f2 la squadra al 13\u00ba posto nel 2011-2012. Nel febbraio 2012 Quinn lasci\u00f2 il club. O'Neill rimase in carica sino al 30 marzo 2013, quando fu rimpiazzato dall'italiano Paolo Di Canio. La nomina del nuovo tecnico caus\u00f2 le immediate dimissioni del vicepresidente David Miliband a causa delle \"convinzioni politiche di Di Canio\". Il tecnico romano port\u00f2 il club alla salvezza con una giornata di anticipo. Nell'estate 2013 l'italiano Roberto De Fanti fu nominato direttore sportivo.\nDopo un brutto inizio di campionato 2013-2014, il 22 settembre 2013 Di Canio fu esonerato e sostituito con Gustavo Poyet, che port\u00f2 il Sunderland in finale di League Cup, superando in semifinale il Manchester United. Il 2 marzo 2014 il Sunderland fu sconfitto in finale dal Manchester City (1-3), nonostante il vantaggio iniziale firmato dall'attaccante italiano Fabio Borini. La stagione di campionato si concluse al 14\u00ba posto. De Fanti era stato esonerato nel gennaio 2014 e sostituito nel ruolo di direttore sportivo da Lee Congerton.\nIl 16 marzo 2015 Poyet fu sollevato dall'incarico e sostituito con l'olandese Dick Advocaat, che nel 2014-2015 salv\u00f2 il club dalla retrocessione. Dopo le prime otto giornate del campionato 2015-2016, il 4 ottobre 2015 Advocaat si dimise. Gli subentr\u00f2 Sam Allardyce. Congerton si dimise nel dicembre 2015 e il club decise di lasciare scoperto il ruolo di direttore sportivo. Dopo una battaglia con il , il Sunderland si salv\u00f2 nel 2015-2016 grazie al 17\u00ba posto finale. Allardyce lasci\u00f2 il club per allenare l' e fu rimpiazzato da David Moyes, sotto la cui guida la squadra, nel 2016-2017, retrocesse con tre giornate di anticipo in Championship. Il 21 aprile 2018, dopo una stagione trascorsa stabilmente nelle ultime posizioni e la sconfitta interna nello scontro diretto con il Burton Albion, arriv\u00f2 la seconda retrocessione consecutiva per il Sunderland, che cadde in terza divisione per la seconda volta in 140 anni di storia, la prima da quando il torneo prese il nome di League One. La stagione 2018-2019 si chiuse con la sconfitta nella finale del Football League Trophy ai tiri di rigore contro il e con la finale dei play-off promozione contro il . Frattanto il presidente Stewart Donald, che aveva rilevato la societ\u00e0 nel maggio 2018, san\u00f2 il passivo di 30 milioni di sterline che il club non era riuscito a colmare negli ultimi anni. Il talento Josh Maja, capace di segnare 15 gol nelle prime 24 partite di campionato (pi\u00f9 della met\u00e0 del totale della squadra), dopo numerose offerte ricevute dall'estero, si accas\u00f2 al nel gennaio 2019 in cambio di un milione e mezzo di sterline. Lo sostitu\u00ec Will Grigg, acquistato dal per circa 4 milioni di sterline: si tratt\u00f2 del trasferimento pi\u00f9 caro della storia della League One. Il 26 dicembre 2018, in casa contro il , il Sunderland stabil\u00ec il nuovo record di affluenza per una partita di League One, con 46 000 spettatori. La promozione in Championship sfum\u00f2 anche nella stagione 2019-2020, nella quale i \"black cats\" chiusero il campionato di League One all'ottavo posto, fallendo la qualificazione ai play-off e mandando agli archivi la peggiore prestazione nella storia della societ\u00e0 sino a quel momento, anche a causa della pandemia di COVID-19, che determin\u00f2 l'interruzione definitiva del campionato nel marzo 2020. La stagione 2020-2021 part\u00ec male, sicch\u00e9 nel dicembre 2020 Stewart Donald diede le dimissioni ed esoner\u00f2 l'allenatore Phil Parkinson per gli scarsi risultati ottenuti. Il 18 febbraio 2021 Kyril Louis-Dreyfus, a soli 23 anni, divenne presidente e azionista di maggioranza del club. Il sostituto di Parkinson, Lee David Johnson, condusse la squadra al quarto posto, con successiva eliminazione ai play-off, e alla vittoria del Football League Trophy (1-0 grazie al gol di Lynden Gooch contro il Tranmere Rovers). La stagione 2021-2022, sotto la guida di Lee Johnson, vede la squadra spingersi sino ai quarti di finale di Coppa di Lega, dove viene sconfitta nettamente dall'; in campionato la situazione altalenante non favorisce l'allenatore, che viene esonerato il 29 gennaio 2022, dopo aver perso 6-0 in casa del .\nStadio.\nIl Sunderland gioc\u00f2 al Roker Park dal 1898 al 1997. Lo stadio iniziale era in legno, poi nel 1913 venne modernizzato e la capienza fu portata a 50 000 posti. Nel 1997 lo stadio venne chiuso e nel 1998 demolito. Al momento della demolizione contava 22 500 posti. nello stesso anno in cui venne chiuso il Roker Park, venne inaugurato lo Stadium of Light, che divenne la nuova casa del Sunderland. I lavori iniziarono nel 1996 per un costo complessivo di 23 milioni di sterline. L'impianto, dotato oggi di 48 707 posti a sedere, fu inaugurato il 30 luglio 1997 in occasione di un'amichevole contro l'Ajax, finita a reti inviolate. Il 26 dicembre 2018 fu registrato il record di affluenza allo Stadium of Light e nella storia della League One, con 46 039 spettatori presenti alla partita vinta dal Sunderland per 1-0 contro il .\nStatistiche.\nSquadra.\nLa pi\u00f9 larga vittoria della squadra si \u00e8 verificata in un 9\u20131 contro il Newcastle United nella First Division del 1908. La pi\u00f9 pesante sconfitta \u00e8 stata invece registrata sia nel 1968 che nel 1982, quando il Sunderland perse 8\u20130 rispettivamente contro il West Ham United e il Watford. La squadra si un\u00ec al massimo campionato inglese, la Football League, nella stagione 1890\u20131891, e non retrocedette fino alla 1957\u20131958 (dopo aver militato per 67 anni in First Division).\nIl pi\u00f9 alto numero di spettatori presenti allo stadio \u00e8 stato 75.118 per un replay del sesto round di FA Cup l'8 marzo 1933. Il maggior trasferimento in uscita \u00e8 venuto a fruttare 30 milioni di sterline ed \u00e8 stato quello di Jordan Pickford, quando si trasfer\u00ec all'Everton. Il maggior costo per trasferimento in entrata \u00e8 di 18 milioni di sterline per Darren Bent dal Tottenham Hotspur, il 5 agosto 2009.\nCompetizioni UEFA\nIndividuali.\nJimmy Montgomery \u00e8 colui che vanta pi\u00f9 presenze nel club, avendone fatte, tra il 1961 e il 1976, 537 con la prima squadra. Il miglior goleador \u00e8 Bobby Gurney con 227 goal tra il 1926 e il 1939, mentre Charlie Buchan ha realizzato il maggior numero di reti in campionato, 208 tra il 1911 e il 1925. Dave Halliday, per conto suo, \u00e8 il giocatore del Sunderland ad aver segnato pi\u00f9 goal in una sola stagione, ovvero 43 nel 1928\u20131929. Boudewijn Zenden \u00e8 colui con pi\u00f9 presenze in Nazionale tra tutti quelli che hanno militato nel club, avendone messo a referto 54 con i Paesi Bassi. Il pi\u00f9 giovane portiere esordiente \u00e8 stato Derek Forster, che fece la sua prima apparizione in campionato all'et\u00e0 di 15 anni e 184 giorni.\nOrganico.\n\"Rosa e numerazione aggiornate al 7 febbraio 2022, tratte dal sito ufficiale del club.\"\nTifoseria.\nI tifosi del Sunderland e gli abitanti della zona di Sunderland sono soprannominati \"Mackem\", ma, data la permanenza quasi centenaria della squadra a Roker Park, sono chiamati anche \"Rokerites\" e \"Rokermen\".\nIl club ha tradizionalmente un sostegno largo e appassionato, con nutrita presenza allo stadio. Secondo uno studio del 2019 dell'International Centre for Sports Studies (CIES), dal 2013 al 2018 il Sunderland ha fatto registrare la trentottesima affluenza media allo stadio al mondo, con 39 249 spettatori medi allo Stadium of Light, superando club pi\u00f9 prestigiosi e noti come e . Malgrado la retrocessione dalla Premier League del 2017, il club ha continuato a registrare una copiosa affluenza allo stadio, superando quota 30 000 spettatori medi nel 2019 e nel 2020 e mettendo a referto la sedicesima affluenza pi\u00f9 alta d'Inghilterra. Dopo la retrocessione nel Championship del 2018, il Sunderland registr\u00f2 il record di affluenza in League One nella partita casalinga contro il del 26 dicembre 2018, con 46 039 spettatori.\nSecondo il club, esistono oltre settanta gruppi di tifosi del Sunderland riconosciuti in Inghilterra e nel mondo, compresa la Corea del Nord.\nCultura di massa.\nIl Sunderland \u00e8 stato al centro del docu-reality \"Sunderland 'Til I Die\", prodotto da Fulwell 73 e distribuito da Netflix dal dicembre 2018. Il docu-reality segue gli eventi del Sunderland durante la stagione 2017-2018 di Football League Championship, che ha visto la squadra retrocedere in Football League One. A seguito del successo della prima stagione, nel 2020 \u00e8 stata rilasciata una seconda stagione che documenta la stagione 2018-2019 in League One, terminata con una sconfitta nella finale play-off valida per un posto nella Championship 2019-2020. La serie \u00e8 stata ampiamente lodata dalla critica."}
{"id": "332294", "revid": "92920", "url": "https://it.wikipedia.org/wiki?curid=332294", "title": "Gittata", "text": "La gittata \u00e8 la distanza longitudinale percorsa da un corpo lanciato in aria, avente quindi velocit\u00e0 con componente vettoriale in ascissa e in ordinata.\nIn campo militare, la gittata di un'arma (o portata) corrisponde alla distanza massima cui un'arma pu\u00f2 colpire un bersaglio.\nApproccio cinematico.\nLa gittata \u00e8 equivalente alla differenza tra \"punto di arrivo\" e punto di partenza, dove il punto di arrivo coincide con il punto di contatto con il suolo e il punto di partenza coincide col punto in cui avviene il lancio. L'intervallo temporale in cui il corpo \u00e8 in aria \u00e8 detto \"tempo di volo\".\nPer ricavare la gittata di un proiettile nel vuoto basta risolvere il sistema costituito dall'equazione della traiettoria e dall'equazione dell'asse delle ascisse (ricavando in particolare il valore che assume formula_1).\nImponendo formula_3, cio\u00e8 stabilendo il teorico punto di atterraggio del corpo lanciato, l'equazione diventa:\nEscludendo quindi la possibilit\u00e0 che il valore di formula_1 sia uguale a zero (tale valore corrisponde al punto iniziale della traiettoria), l'equazione risulta:\nOra occorre semplicemente isolare il valore della gittata formula_1. In questo modo si ha la formula:\nsemplificabile in:\ndove formula_1 rappresenta la gittata, formula_11 la velocit\u00e0 iniziale dell'oggetto (ad esempio la velocit\u00e0 di uscita di un proiettile dalla bocca di un cannone), formula_12 \u00e8 l'accelerazione di gravit\u00e0 sulla Terra (circa formula_13) ed infine formula_14 \u00e8 l'angolo iniziale della traiettoria rispetto al terreno. Questa equazione non \u00e8 per\u00f2 valida se la quota finale considerata \u00e8 diversa dalla quota di lancio; si pu\u00f2 inoltre ragionevolmente assumere che per basse velocit\u00e0 essa sia valida anche nel moto attraverso l'aria, mentre a velocit\u00e0 pi\u00f9 elevate la differenza tra il moto ipotizzato e quello effettivamente percorso aumenta.\nNel caso invece in cui il lancio del proiettile avvenga ad una quota formula_15, la gittata si trova risolvendo rispetto a formula_1 l'equazione di secondo grado:\ndove formula_11 \u00e8 la velocit\u00e0 con cui viene sparato il proiettile, formula_19 l'angolo di tiro e formula_15 l'altezza (rispetto al suolo) a cui avviene il tiro.\nL'equazione avr\u00e0 due radici, una delle quali va scartata perch\u00e9 avente valore negativo, e pertanto priva di senso. \nSi noti che formula_1, a parit\u00e0 di velocit\u00e0 iniziale, ha valore massimo per formula_22, cio\u00e8 quando formula_23, che corrisponde a formula_24. Inoltre a parit\u00e0 di velocit\u00e0 iniziale il valore di formula_1 \u00e8 medesimo con angoli di lancio formula_26 ed il loro complementare formula_27.\nNel caso in cui il proiettile venga lanciato da un'altezza h diversa da 0, la massima gittata si ha invece per:\ncos(\u03b8) = formula_28\nNel semplice caso in cui un proiettile venga sparato con velocit\u00e0 orizzontale da un'altezza formula_15, la gittata pu\u00f2 essere calcolata direttamente con la formula:"}
{"id": "332363", "revid": "1543377", "url": "https://it.wikipedia.org/wiki?curid=332363", "title": "Halfpipe", "text": "L'half-pipe (espressione di lingua inglese che significa letteralmente \"mezzo tubo\") \u00e8 una rampa a sezione semicircolare o paraboidale. \u00c8 utilizzato da sport come skateboard, snowboard, sci freestyle, BMX freestyle e pattinaggio aggressive. Vi si scende in moto armonico (smorzato dall'attrito) fino a perdere quota. L'atleta pu\u00f2 recuperare l'energia dissipata dall'attrito \"spingendosi\" (in gergo \"pumpare\"), in modo paragonabile al gesto che si compie in altalena per prendere velocit\u00e0.\nSport invernali.\nL'half-pipe pu\u00f2 essere costruito anche con la neve e utilizzato con snowboard e sci. Viene costruito mediante l'utilizzo di gatti delle nevi, solitamente in aree dedicate delle stazione sciistiche, dette \"snowpark\".\nLe pi\u00f9 importanti competizioni di snowboard che vi si svolgono sono:\nLe pi\u00f9 importanti competizioni di sci freestyle che vi si svolgono sono:\nNell'aprile 2011 il Comitato Olimpico Internazionale ha inoltre comunicato l'inclusione del freestyle halfpipe nei Giochi olimpici invernali a partire da ."}
{"id": "332382", "revid": "614011", "url": "https://it.wikipedia.org/wiki?curid=332382", "title": "Ferdinando Tacconi", "text": "Partecipante in prima linea alla Seconda guerra mondiale conseguendo una decorazione al Valore, alla fine degli anni quaranta disegna Sciusci\u00e0 e Nat del Santa Cruz per l'editore Tristano Torelli.\nRealizza storie belliche per editori inglesi quali Fleetway Publication, Look and Learn, Junior Express.\nNegli anni settanta crea graficamente \"Gli Aristocratici\" su testi di Alfredo Castelli (pubblicati sul \"Corriere dei Ragazzi\") e il fumetto erotico-avventuroso Il dottor Barnard.\nNel 1977 e nel 1980, su testi di Gino D'Antonio, realizza due volumi della collana Un uomo un'avventura per le edizioni CEPIM: L'uomo del deserto e L'uomo di Rangoon.\nSempre su testi di Gino D'Antonio, disegna Mac lo straniero per la rivista \"Orient Express\".\nPer Sergio Bonelli Editore disegna storie nelle prestigiose serie \"Dylan Dog\" (\"Lama di rasoio\", \"La iena\", \"Maledizione nera\" e \"La rivolta delle macchine\") e \"Nick Raider\" (\"I sanguinari\", \"Mercanti di morte\" e \"La prova del fuoco\"). Ha lavorato molto anche per \"Il Giornalino\" delle Edizioni Paoline (\"Susanna, Uomini senza gloria, il sogno di Icaro, Marti Silente\" ecc.)\nNel 2003, per Edizioni Crapapelada, il Maestro milanese firma un portfolio che ripubblica il primo episodio degli Aristocratici, partecipando alla Mostra delle tavole originali. Le sue opere sono permanentemente esposte a Milano, a Spazio Papel che spesso organizza una Mostra di tavole originali e illustrazioni in suo ricordo: \"Un disegnatore Aristocratico, Gabbiani e aquile, Un uomo un'avventura, La storia del volo, la Grande guerra, In punta di pannello (2021)...\"\nIl 26 maggio 2007, a Reggio Emilia, gli \u00e8 stato assegnato postumo un prestigioso riconoscimento alla memoria, per il suo operato nel campo dei fumetti."}
{"id": "332433", "revid": "287204", "url": "https://it.wikipedia.org/wiki?curid=332433", "title": "Aljuc\u00e8n", "text": ""}
{"id": "332437", "revid": "287204", "url": "https://it.wikipedia.org/wiki?curid=332437", "title": "Aljucen", "text": ""}
{"id": "332440", "revid": "287204", "url": "https://it.wikipedia.org/wiki?curid=332440", "title": "Arroyo de San Serv\u00e0n", "text": ""}
{"id": "332443", "revid": "287204", "url": "https://it.wikipedia.org/wiki?curid=332443", "title": "Arroyo de San Servan", "text": ""}
{"id": "332448", "revid": "287204", "url": "https://it.wikipedia.org/wiki?curid=332448", "title": "Calera de Le\u00f2n", "text": ""}
{"id": "332452", "revid": "287204", "url": "https://it.wikipedia.org/wiki?curid=332452", "title": "Calera de Leon", "text": ""}
{"id": "332456", "revid": "287204", "url": "https://it.wikipedia.org/wiki?curid=332456", "title": "Cordobilla de L\u00e0cara", "text": ""}
{"id": "332459", "revid": "287204", "url": "https://it.wikipedia.org/wiki?curid=332459", "title": "Cordobilla de Lacara", "text": ""}
{"id": "332463", "revid": "287204", "url": "https://it.wikipedia.org/wiki?curid=332463", "title": "Don Alvaro", "text": ""}
{"id": "332468", "revid": "287204", "url": "https://it.wikipedia.org/wiki?curid=332468", "title": "Entr\u00ecn Bajo", "text": ""}
{"id": "332470", "revid": "287204", "url": "https://it.wikipedia.org/wiki?curid=332470", "title": "Entrin Bajo", "text": ""}
{"id": "332475", "revid": "287204", "url": "https://it.wikipedia.org/wiki?curid=332475", "title": "Fuentes de Le\u00f2n", "text": ""}
{"id": "332477", "revid": "287204", "url": "https://it.wikipedia.org/wiki?curid=332477", "title": "Fuentes de Leon", "text": ""}
{"id": "332481", "revid": "287204", "url": "https://it.wikipedia.org/wiki?curid=332481", "title": "Guarena", "text": ""}
{"id": "332486", "revid": "287204", "url": "https://it.wikipedia.org/wiki?curid=332486", "title": "Lob\u00f2n", "text": ""}
{"id": "332489", "revid": "287204", "url": "https://it.wikipedia.org/wiki?curid=332489", "title": "Lobon", "text": ""}
{"id": "332493", "revid": "125766686", "url": "https://it.wikipedia.org/wiki?curid=332493", "title": "Testudines", "text": "L'ordine Testudines () o Chelonia comprende rettili comunemente noti come tartarughe, in riferimento a specie marine, e testuggini, per indicare specie terrestri e d'acqua dolce. Nel linguaggio comune il termine \"tartaruga\" indica entrambe le categorie, ma nello specifico alle \"tartarughe\" appartengono le specie acquatiche, d'acqua dolce (ad esempio, gli Emydidae, con membrane di pelle tra gli artigli) o marine (con arti trasformati in pinne), con carapace dal profilo basso e sovente carnivore, mentre le \"testuggini\" (dal latino \"testudo\") sono tutte le specie che si sono adattate alla vita terrestre, erbivore, con possenti artigli e con carapace generalmente rialzato.\nIn realt\u00e0 tale distinzione \u00e8 priva di valenza tassonomica evolutiva, non esistendo filogeneticamente alcuna separazione cladistica tra i due adattamenti ambientali.\nDescrizione.\nLe dimensioni delle tartarughe possono variare dai delle specie pi\u00f9 piccole fino ai di quelle pi\u00f9 grandi. La tartaruga pi\u00f9 pesante \u00e8 la \"Dermochelys coriacea\" (intorno ai ).\nEsse sono dotate di un guscio protettivo molto resistente; la parte superiore di questa \"corazza\" prende il nome di carapace, quella inferiore \u00e8 detta piastrone. Le tessere di carapace e piastrone sono chiamate scuti. Esistono diverse specie adattate a diversi ambienti: fiumi e laghi (come la \"Emys orbicularis\"), mari (come la \"Caretta caretta\"), terra (come la \"Testudo hermanni\").\nLa retrazione del collo.\nLa retrazione del collo della tartaruga \u00e8 dovuta ad un movimento reso possibile dalla morfologia e dalla disposizione delle vertebre cervicali. La colonna cervicale \u00e8 composta da 9 articolazioni e 8 vertebre, indipendenti una dall'altra. Le vertebre, essendo arrotondate, permettono al collo la flessibilit\u00e0, cos\u00ec da potersi piegare indietro e lateralmente. Le tartarughe ritraggono il collo nel guscio in modi diversi; il meccanismo di retrazione differisce dal punto di vista filogenetico. Mentre le tartarughe ancestrali non erano in grado di farlo, ora si differenziano 2 sottordini: i Pleurodiri ritraggono il collo in un lato e anteriormente al cinto scapolare, i Criptodiri direttamente all'indietro nei cinti scapolari.\nBiologia.\nLe specie acquatiche sono prevalentemente onnivore; sono per lo pi\u00f9 carnivore da giovani, ma con la crescita si orientano verso i vegetali. Si alimentano di pesce, lattuga, frutti di mare. Riescono a raggiungere gli di velocit\u00e0. Le terrestri sono pi\u00f9 erbivore con una dieta che varia dalla frutta ai cactus. Raggiungono a malapena i ().\nRespirazione.\nLa respirazione avviene mediante la contrazione e il rilassamento di specifici gruppi muscolari: intercostali, addominali e/o diaframma. Essi sono fissati a una gabbia toracica interna che pu\u00f2 espandersi o contrarre la parete del corpo aiutando cos\u00ec il flusso d'aria dei polmoni. Le costole, tuttavia, sono fuse con il carapace ed esterne alle cinture pelviche e pettorali, una caratteristica unica tra le tartarughe. Il guscio rigido non \u00e8 in grado di espandersi e, rendendo immobile la gabbia toracica, ha fatto s\u00ec che le tartarughe sviluppassero adattamenti particolari per la respirazione.\nIntelligenza.\nLe tartarughe hanno un quoziente di encefalizzazione (la massa del cervello) molto basso. Inoltre, i loro gusci duri consentono loro di vivere senza riflessi veloci, perci\u00f2 non elaborano strategie al fine di evitare i predatori.\nDistribuzione e habitat.\nLe specie dell'ordine Testudines sono presenti in tutti i continenti eccetto l'Antartide; la maggiore biodiversit\u00e0 si concentra nelle regioni tropicali e subtropicali, ma un discreto numero di specie \u00e8 presente anche nelle zone temperate. \nPopolano une grande variet\u00e0 di habitat differenti. 7 specie sono tartarughe marine, 241 specie sono tartarughe d'acqua dolce, 45 specie sono testuggini terrestri.\nTassonomia.\nSi ritiene che le prime proto-tartarughe siano comparse nel periodo tardo Triassico dell'era mesozoica, circa 220 milioni di anni fa; il loro guscio, che \u00e8 rimasto una parte della struttura corporea straordinariamente stabile, sembra essersi evoluto da estensioni ossee della colonna vertebrale e delle costole che si sono espanse, saldandosi insieme per formare una struttura unica, in grado di offrire protezione ad ogni stadio evolutivo (anche quando la componente ossea del guscio non era completa). Questa ipotesi \u00e8 supportata da fossili della testuggine d'acqua dolce \"Odontochelys semitestacea\", o \"testuggine dentata con guscio a met\u00e0\" del tardo Triassico, trovata vicino Guangling, nella Cina sud-occidentale. \"Odontochelys\" presenta un piastrone completamente osseo e un carapace incompleto, simile ad uno stadio precoce dello sviluppo embrionale. Prima di questa scoperta, l'antenato fossile pi\u00f9 antico allora conosciuto (\"Proganochelys\") era terrestre e possedeva un guscio completo, a prova dell'assenza di evoluzione di questa struttura anatomica. Per la fine del Giurassico le tartarughe avevano gi\u00e0 subito un'ampia radiazione, e la loro storia diventa facile da definire sulla base dei reperti fossili.\nLa loro esatta genealogia \u00e8 stata molto contestata. Si riteneva che le tartarughe fossero i soli rami sopravvissuti di un'antica classe di Anapsidi, che includeva gruppi come i \"Procolophonoidea\", i \"Millerettidae\", i \"Protorothyrididae\", i \"Pareiasauridae\" (tutti estinti nel Permiano o nel Triassico). In seguito studi filogenetici basati su tratti morfologici hanno posto le tartarughe nel gruppo dei Diapsidi, pi\u00f9 vicine agli Squamata che agli Achrosauria. Tutti gli studi molecolari hanno fortemente confermato la collocazione delle tartarughe tra i Diapsidi: alcuni, in particolare, all'interno degli Achrosauria o, pi\u00f9 comunemente, come sister group di quelli ancora esistenti ; alcune analisi condotte da \"Lyson et al\" (2012) pongono invece le tartarughe come sister group dei lepidosauri. Nuove analisi sulle filogenesi precedenti suggeriscono che la classificazione delle tartarughe tra gli Anapsidi derivi dal fatto che il campionamento di fossili e taxa esistenti non era abbastanza esaustivo per una ricostruzione completa del cladogramma. Si ritiene che i Testudinati si siano differenziati dagli altri Diapsidi tra 200 e 279 milioni di anni fa, ma il dibattito \u00e8 ancora lontano dall'essere concluso.\u00a0La prima analisi filogenetica basata su sequenze genomiche fu completata da \"Wang et al\". nel 2013. Usando il genoma parziale di \"Chelonia mydas\" e \"Pelodiscus sinesi,\" il gruppo concluse che le tartarughe sono con molta probabilit\u00e0 il sister group di coccodrilli e uccelli (Archosauria). Questa collocazione all'interno dei Diapsidi suggerisce quindi che la linea delle tartarughe abbia perso il carattere del cranio diapside durante la sua storia evolutiva. \u00a0\nRecentemente \"Field et al\". (2014) hanno confutato la filogenesi proposta da \"Lyson et al\"., che si basava su miRNAs apparentemente sinapomorfici. I miRNAs sono molecole di DNA non codificante, considerate caratteri filogenetici estremamente utili per ricostruire la storia evolutiva di un taxon in quanto presentano un elevato grado di aggiunta nel genoma animale col trascorrere del tempo evolutivo, un basso tasso di perdita secondaria ed una sequenza primaria del prodotto genico maturo estremamente conservata. \"Field et al.\" sostengono che l'errore che ha portato \"Lyson et al\". a concludere che le tartarughe fossero il sister group dei lepidosauri derivi principalmente da un bias nel campionamento (assenza di genomi sequenziati nelle regioni chiave dell'albero filogenetico). Una classificazione dei criteri di annotazione dei miRNAs, infatti, ha messo in discussione la diagnosi di molte sequenze precedentemente riconosciute come tali, incluse le quattro sequenze utilizzate da \"Lyson\" come sinapomorfie tra tartarughe e lepidosauri. \"Field\" e collaboratori, attraverso caratterizzazione del repertorio di miRNAs della testuggine \"Chrysemys picta\" e successivo confronto con i repertori di \"Python bivittatus, Alligator mississippiensis\" e \"Columba livia\", hanno dimostrato che le tartarughe condividono numerosi miRNAs \"bona fide\" (che soddisfano, cio\u00e8, i criteri di annotazione precedentemente citati) con gli acrosauri che non sono presenti o espressi nei lepidosauri, nei mammiferi o in altri metazoi. Inoltre l'analisi bayesiana di 238 sequenze di miRNAs supportano pi\u00f9 la relazione tartarughe/ arcosauri che non l'affinit\u00e0 tartarughe/lepidosauri.\nIl primo membro della linea delle tartarughe dotato di un guscio completo \u00e8 il \"Proganochelys\", originario del tardo Triassico. Questo genere gi\u00e0 possedeva molti tratti tipici delle tartarughe attuali, anche se non era in grado di ritrarre la testa e presentava una lunga coda dotata di spine e clavata.\u00a0\nClassificazione delle tartarughe e loro filogenesi interna.\nLe tartarughe vengono suddivise in due sottordini esistenti: le \"Cryptodira\" e le \"Pleurodira\". Le \"Cryptodira\" sono il gruppo pi\u00f9 numeroso e includono tartarughe marine, le tartarughe terrestri e la maggior parte delle tartarughe d'acqua dolce. Le \"Pleurodira\" sono perlopi\u00f9 tartarughe d'acqua dolce.\nSottordine Cryptodira\nSottordine Pleurodira\nSottordine \u2020 Paracryptodira\nSottordine \u2020 Proganochelydia\nFilogenesi.\nCladogramma ricavato dal lavoro di Thomson e Shaffer (2010) e Guillon et al. (2012).\nFamiglie.\nLe seguenti liste riportano le famiglie, il loro nome latino, la data in cui tali specie sono state formalmente descritte e classificate e il nome binomiale di ciascuna specie; il numero di generi relativi ad ogni famiglia; il nome volgare; un esempio di specie e un'immagine di esempio.\n&lt;onlyinclude&gt;\n&lt;/includeonly&gt;&lt;/onlyinclude&gt;\n!Famiglia!!Genere!!Nome comune!!Specie d'esempio!!Immagine d'esempio\nMitologia.\nNel Kurmapurana, un mito cosmogonico (\"pur\u0101\u1e47a\", storia antica), la tartaruga (\"k\u016brma\") rappresenta il mondo: il cielo \u00e8 la sua corazza ricurva, il corpo la terra.\nCreata dal demiurgo Prajapati, divenne poi un avatar di Vi\u1e63\u1e47u."}
{"id": "332499", "revid": "287204", "url": "https://it.wikipedia.org/wiki?curid=332499", "title": "Medell\u00ecn (Spagna)", "text": ""}
{"id": "332507", "revid": "287204", "url": "https://it.wikipedia.org/wiki?curid=332507", "title": "Medell\u00ecn", "text": ""}
{"id": "332510", "revid": "287204", "url": "https://it.wikipedia.org/wiki?curid=332510", "title": "Medellin", "text": ""}
{"id": "332514", "revid": "43211", "url": "https://it.wikipedia.org/wiki?curid=332514", "title": "M\u00e8rida", "text": ""}
{"id": "332516", "revid": "1702319", "url": "https://it.wikipedia.org/wiki?curid=332516", "title": "Merida", "text": "Merida Industry Co., Ltd (MIC) ( \u7f8e\u5229\u9054\u5de5\u696d\u80a1\u4efd\u6709\u9650\u516c\u53f8) \u00e8 un'azienda di Taiwan che progetta e produce biciclette con vendite e R&amp;D in Europa nella sede in Germania. Merida \u00e8 un marchio globale nella progettazione e fabbricazione di biciclette con 2,2 milioni di pezzi prodotti all'anno e cinque fabbriche nel mondo: 1 a Taiwan, 3 in Cina e 1 in Germania.\nMerida produce a marchio proprio per 77 paesi diversi e in Germania produce anche a marchio Centurion.\nStoria.\nFu fondata nel 1972 da Ike Tseng (1932\u20132012). I primi esemplari prodotti si basavano sulla bicicletta della azienda inglese Raleigh Nottingham, che venivano commercializzati in nord America. Ike fu un talentuoso ingegnere e la societ\u00e0 divenne in breve tempo molto nota per la qualit\u00e0 dei prodotti OEM. Ike muore nel gennaio 2012, e la guida della societ\u00e0 pass\u00f2 al figlio Michael Tseng.\nAl 2012 la societ\u00e0 \u00e8 quotata al Taiwanese stock exchange, e capitalizzata per 350 mln. di sterline, una delle pi\u00f9 grandi compagnie di Taiwan. La societ\u00e0 divenne pubblica nel 1992.\nNel 2001, Merida compra il 49% della azienda statunitense Specialized per 30 ml. di US$. La quota rimanente della societ\u00e0 rimane al fondatore e CEO Mike Sinyard.\nMerida \u00e8 stata co-sponsor del Multivan Merida Biking Team, con atleti come Jose Hermida e Gunn-Rita Dahle Flesj\u00e5, e di eventi sportivi come la TransUK e la TransWales mountain bike. Dal 2004, il team ha vinto oltre 30 World Cup e medaglie olimpiche d'oro e d'argento.\nNel 2013 Merida diventa co-sponsor della Pro-Tour Lampre-Merida road racing team e della Bahrain\u2013Merida Pro Cycling Team nel 2017."}
{"id": "332521", "revid": "287204", "url": "https://it.wikipedia.org/wiki?curid=332521", "title": "Montemol\u00ecn", "text": ""}
{"id": "332524", "revid": "287204", "url": "https://it.wikipedia.org/wiki?curid=332524", "title": "Montemolin", "text": ""}
{"id": "332529", "revid": "287204", "url": "https://it.wikipedia.org/wiki?curid=332529", "title": "Oliva de M\u00e8rida", "text": ""}
{"id": "332531", "revid": "287204", "url": "https://it.wikipedia.org/wiki?curid=332531", "title": "Oliva de Merida", "text": ""}
{"id": "332534", "revid": "287204", "url": "https://it.wikipedia.org/wiki?curid=332534", "title": "Penalsordo", "text": ""}
{"id": "332537", "revid": "2108263", "url": "https://it.wikipedia.org/wiki?curid=332537", "title": "Enrico VII di Germania", "text": "Biografia.\nFiglio primogenito di Federico II e di Costanza d'Aragona, nel 1212 a un anno d'et\u00e0 fu incoronato re di Sicilia come coreggente del regno, nel 1220, all'et\u00e0 di soli nove anni, fu fatto eleggere re di Germania, sotto la tutela dell'arcivescovo di Colonia Engelberto di Berg, e fu incoronato nel 1222. Spos\u00f2 Margherita d'Austria, da cui ebbe due figli: Federico ed Enrico.\nPer volere del padre crebbe nella Germania feudale, a corte, fra i cattivi consigli e lontano dalla famiglia. Egli fu posto sotto la tutela dell'arcivescovo di Colonia Engelberto e, dopo il suo assassinio, fu posto sotto la tutela del duca di Baviera Ludovico I. La sua presenza sul trono tedesco era diventata una nuova speranza per Federico di realizzare il suo sogno di unire concretamente il regno di Germania con quello di Sicilia.\nMa tutte le prospettive svanirono quando Enrico, maggiorenne, si dimostr\u00f2 irrequieto e sovversivo. Infatti Enrico aveva sviluppato nei confronti del padre un odio lacerante e profondo acuito dalla lontananza. Un altro motivo di scontro verteva sul desiderio di Enrico di divorziare dalla moglie per sposare il suo amore giovanile, Agnese di Boemia, figlia del re Ottocaro I, la quale, data la situazione, decise di diventare suora, lasciando per\u00f2 dietro di s\u00e9 i dissapori riguardo alla vicenda. Lo scontro tra padre e figlio fu quindi inevitabile quando Enrico, spinto dall'aristocrazia tedesca, si rese promotore di una lotta serrata contro il regime imperialistico di Federico che sfavoriva lo sviluppo delle terre tedesche.\nDopo le varie raccomandazioni del padre, nel 1232 Enrico fu chiamato ad Aquileia al cospetto di Federico; secondo J.F. Bohmer (Regesta imperii, pag. 761, Innsbruck 1881) l'incontro avvenne a Cividale del Friuli. Tornato in Germania si comport\u00f2 come se nulla fosse accaduto e riprese a spargere i semi della discordia; finch\u00e9 papa Gregorio IX, i cui interessi coincidevano allora con quelli dell'Impero, nel 1234 gli lanci\u00f2 l'anatema, giustificandolo con presunti atteggiamenti in favore dell'eresia.\nAlla fine del 1234 Federico apprese con costernazione che Enrico si era alleato con i suoi pi\u00f9 temibili nemici, la Lega Lombarda. Tutto ci\u00f2 voleva dire alto tradimento; Enrico fu richiamato a Wimpfen, dove nel luglio del 1235 fu deposto e condannato a morte dopo un processo sommario. Solo in un secondo tempo Federico fece commutare la condanna in carcere a vita. Enrico, che nel frattempo aveva contratto la lebbra lepromatosa, inizi\u00f2 un lungo peregrinare per varie fortezze del Regno di Sicilia. Mor\u00ec il 10 febbraio 1242 a Martirano, in Calabria, durante un trasferimento da prigione a prigione, cadendo da un dirupo a seguito di un probabile suicidio, e fu sepolto in un sarcofago romano nel Duomo di Cosenza.\nIndagini paleopatologiche.\nNel 1998, i resti di Enrico VII sono stati sottoposti a un esame paleopatologico condotto da un'\u00e9quipe guidata da Gino Fornaciari, dell'Universit\u00e0 di Pisa, e da Pietro De Leo, storico dell'Universit\u00e0 della Calabria.\nL'esame ha rivelato resti appartenenti a un uomo alto circa 1,66\u00a0m, dalla struttura fisica vigorosa e dai forti attacchi muscolari. Lo scheletro rivelava gli esiti di traumi e sovraccarichi dovuti probabilmente alla pratica dell'equitazione e i segni di un'antica lesione secondaria derivante da un trauma al ginocchio sofferto in giovent\u00f9: la deformit\u00e0 rotulea era in grado di indurre quella zoppia che \u00e8 una delle poche caratteristiche note dell'aspetto fisico di Enrico, di cui le cronache tramandano l'epiteto di \"sciancato\".\nL'esame del cranio e delle estremit\u00e0 degli arti ha evidenziato chiaramente la \"facies leprosa\", frutto di una lebbra lepromatosa in discreto stato di avanzamento, contratta alcuni anni prima del decesso. Lo sfiguramento fisiognomico era cos\u00ec severo da costringere la persona a un forzato isolamento: deve essere quindi respinta la presunta crudelt\u00e0 di Federico II nella segregazione del figlio e va allontanato, a parere degli autori, anche il sospetto di omicidio.\nLe ambiguit\u00e0 sorte sulla morte del re sono scaturite da una traduzione inesatta della frase latina \u201c\"ex improvviso cadens infirmatus obiit\"\u201d riportata dalle fonti di Riccardo di San Germano, Salimbene da Parma e dal cosiddetto Anonimo Cronista Umbro.\nLa frase tradotta letteralmente significa \"cadendo improvvisamente malato, mor\u00ec\", e non, come \u00e8 stato finora sostenuto, \"cadendo da cavallo, mor\u00ec\". \nAraldica.\nAlmeno quattro sono le insegne araldiche che \u00e8 possibile ricondurre a Enrico. La prima \u00e8 senza dubbio l'arme di Svevia, ai tre leoni passanti, che \u00e8 presente su uno dei suoi sigilli e che egli, plausibilmente, adoper\u00f2, dal 1216 al 1220, in qualit\u00e0 di duca di Svevia. Contraddistinti da una \u00abparticolarit\u00e0 iconografica degna di nota\u00bb, i leoni del sigillo sono presenti su scudo e vessillo retti da un cavaliere, che rappresenta Enrico. I tre animali araldici, infatti, presentano la testa rivoltata, ovvero, mentre il corpo \u00e8 orientato verso la destra araldica, il capo dei leoni \u00e8 volto verso la sinistra araldica. Non \u00e8 superfluo specificare che tale peculiarit\u00e0 \u00e8 propria di tutti e tre i leoni dello scudo, mentre, nel vessillo, caratterizza solo la prima delle tre figure. Oltre allo stemma rappresentativo della dignit\u00e0 ducale, \u00e8 ipotizzabile che il Re di Germania abbia utilizzo anche lo scudo dal campo d'oro, caricato dell'aquila al volo abbassato di nero, quale insegna atta a rappresentare la dignit\u00e0 reale.\nUno stemma partito d'oro e di verde, all'aquila bicipite di nero, \u00e8 associato a Enrico, dal monaco benedettino e cronista inglese Matthew Paris, nella sua \"Chronica Majora\", importante manoscritto medievale corredato da numerose miniature di carattere araldico o, comunque, prearaldico. La scelta degli smalti operata dal Paris per tale arme potrebbe essere spiegata facendo ricorso all'interpretazione che lo storico e araldista francese Michel Pastoureau fornisce riguardo a tale combinazione cromatica, nel contesto culturale medievale. Secondo il Pastoureau, infatti, il verde, in particolare, indicherebbe la \"perturbazione dell'ordine stabilito\", la qual cosa ben simboleggerebbe la biografia di Enrico e, nello specifico, il tradimento verso il proprio padre e l'essersi contrapposto all'autorit\u00e0 imperiale.\nAncora il Paris, in questo caso, per\u00f2, nell\"Historia Anglorum\", collega, sempre a Enrico, un altro stemma partito, nel primo, d'oro, all'aquila bicipite di nero uscente, e, nel secondo, di rosso, alla croce ancorata d'argento uscente, con il braccio inferiore pi\u00f9 lungo degli altri. L'arme cos\u00ec composta pu\u00f2 essere considerata sia insegna atta ad alludere al titolo di \"Rex Romanorum\" (poich\u00e9 derivata dall'aquila bicipite in campo d'oro), sia un simbolo imperiale (poich\u00e9 derivata dal \"Signum Imperii\"). In particolare, il \"Signum Imperii\" si configura come un \u00abantico segno Imperiale\u00bb strettamente connesso al \"Vexillum Crucis\", la cui origine sarebbe da individuare nelle rappresentazioni del Cristo risorgente, che impugna un gonfalone che \u00e8, appunto, di rosso, alla croce ancorata d'argento.\nMatrimonio e figli.\nSpos\u00f2 Margherita d'Austria, figlia di Leopoldo VI di Babenberg della dinastia Babenberg, e della principessa bizantina Teodora Angelina, della dinastia degli Angeli. Essi ebbero:"}
{"id": "332539", "revid": "287204", "url": "https://it.wikipedia.org/wiki?curid=332539", "title": "Puebla de Sancho P\u00e8rez", "text": ""}
{"id": "332542", "revid": "287204", "url": "https://it.wikipedia.org/wiki?curid=332542", "title": "Puebla de Sancho Perez", "text": ""}
{"id": "332547", "revid": "287204", "url": "https://it.wikipedia.org/wiki?curid=332547", "title": "Salvale\u00f2n", "text": ""}
{"id": "332549", "revid": "287204", "url": "https://it.wikipedia.org/wiki?curid=332549", "title": "Salvaleon", "text": ""}
{"id": "332554", "revid": "287204", "url": "https://it.wikipedia.org/wiki?curid=332554", "title": "San Pedro de M\u00e8rida", "text": ""}
{"id": "332556", "revid": "287204", "url": "https://it.wikipedia.org/wiki?curid=332556", "title": "San Pedro de Merida", "text": ""}
{"id": "332560", "revid": "287204", "url": "https://it.wikipedia.org/wiki?curid=332560", "title": "San Vicente de Alc\u00e0ntara", "text": ""}
{"id": "332562", "revid": "287204", "url": "https://it.wikipedia.org/wiki?curid=332562", "title": "San Vicente de Alcantara", "text": ""}
{"id": "332564", "revid": "77358", "url": "https://it.wikipedia.org/wiki?curid=332564", "title": "Ordine di Cluny", "text": ""}
{"id": "332567", "revid": "43211", "url": "https://it.wikipedia.org/wiki?curid=332567", "title": "Sancti-Sp\u00ecritus", "text": ""}
{"id": "332570", "revid": "43211", "url": "https://it.wikipedia.org/wiki?curid=332570", "title": "Sancti Sp\u00ecritus", "text": ""}
{"id": "332573", "revid": "43211", "url": "https://it.wikipedia.org/wiki?curid=332573", "title": "Sancti Spiritus", "text": ""}
{"id": "332575", "revid": "287204", "url": "https://it.wikipedia.org/wiki?curid=332575", "title": "Sancti-Spiritus", "text": ""}
{"id": "332581", "revid": "287204", "url": "https://it.wikipedia.org/wiki?curid=332581", "title": "Segura de Le\u00f2n", "text": ""}
{"id": "332583", "revid": "287204", "url": "https://it.wikipedia.org/wiki?curid=332583", "title": "Segura de Leon", "text": ""}
{"id": "332586", "revid": "287204", "url": "https://it.wikipedia.org/wiki?curid=332586", "title": "T\u00e0liga", "text": ""}
{"id": "332588", "revid": "287204", "url": "https://it.wikipedia.org/wiki?curid=332588", "title": "Taliga", "text": ""}
{"id": "332592", "revid": "287204", "url": "https://it.wikipedia.org/wiki?curid=332592", "title": "Torremejia", "text": ""}
{"id": "332594", "revid": "287204", "url": "https://it.wikipedia.org/wiki?curid=332594", "title": "Torremej\u00eca", "text": ""}
{"id": "332601", "revid": "287204", "url": "https://it.wikipedia.org/wiki?curid=332601", "title": "Valverde de Legan\u00e8s", "text": ""}
{"id": "332603", "revid": "287204", "url": "https://it.wikipedia.org/wiki?curid=332603", "title": "Valverde de Leganes", "text": ""}
{"id": "332606", "revid": "287204", "url": "https://it.wikipedia.org/wiki?curid=332606", "title": "Valverde de M\u00e8rida", "text": ""}
{"id": "332609", "revid": "287204", "url": "https://it.wikipedia.org/wiki?curid=332609", "title": "Valverde de Merida", "text": ""}
{"id": "332611", "revid": "712828", "url": "https://it.wikipedia.org/wiki?curid=332611", "title": "Consiglio di Elrond", "text": ""}
{"id": "332614", "revid": "287204", "url": "https://it.wikipedia.org/wiki?curid=332614", "title": "Villagarc\u00eca de la Torre", "text": ""}
{"id": "332616", "revid": "287204", "url": "https://it.wikipedia.org/wiki?curid=332616", "title": "Villagarcia de la Torre", "text": ""}
{"id": "332621", "revid": "287204", "url": "https://it.wikipedia.org/wiki?curid=332621", "title": "Zah\u00ecnos", "text": ""}
{"id": "332623", "revid": "287204", "url": "https://it.wikipedia.org/wiki?curid=332623", "title": "Zahinos", "text": ""}
{"id": "332627", "revid": "43211", "url": "https://it.wikipedia.org/wiki?curid=332627", "title": "Zarza Capilla", "text": ""}
{"id": "332646", "revid": "1884099", "url": "https://it.wikipedia.org/wiki?curid=332646", "title": "Centers for Disease Control and Prevention", "text": "I Centers for Disease Control and Prevention (in italiano: Centri per la prevenzione e il controllo delle malattie, in acronimo CDC) sono un importante organismo di controllo sulla sanit\u00e0 pubblica degli Stati Uniti d'America. Il CDC \u00e8 un'agenzia federale degli Stati Uniti, facente parte del Dipartimento della salute e dei servizi umani ed ha la sede principale ad Atlanta, Georgia.\nIl suo obiettivo principale \u00e8 proteggere la salute e la sicurezza pubblica attraverso il controllo e la prevenzione di malattie, infortuni e disabilit\u00e0 negli Stati Uniti e nel mondo. Il CDC si concentra principalmente su malattie infettive, intossicazioni alimentari, benessere ambientale, salute e sicurezza sul lavoro, promozione della salute, prevenzione degli infortuni e su attivit\u00e0 educative aventi lo scopo di migliorare il benessere dei cittadini statunitensi. Il CDC insieme alla FDA (Food and Drug Administration) monitorano la sicurezza dei vaccini attraverso: il Clinical Immunization Safety Assessment (CISA) Network , il Vaccine Safety Datalink ed il VAERS (Vaccine Adverse Event Reporting System).\nIl CDC conduce anche ricerche e fornisce informazioni su malattie non infettive come l'obesit\u00e0 e il diabete, ed \u00e8 un membro fondatore dell'International Association of National Public Health Institutes (IANPHI).\nStoria.\nL'organizzazione civile nasce nel 1946 come estensione di una precedente organizzazione a carattere militare (MCWA, Malaria Control in War Areas). Fra il 1946 e il 1967 la sigla CDC indicava il Communicable Disease Center (centro per le malattie trasmissibili). Va tenuto presente che lo scopo di questo organismo, soprattutto nel dopoguerra, \u00e8 stato strettamente correlato alla necessit\u00e0, politicamente sentita, di verificare i possibili focolai di epidemie correlabili ad un attacco di guerra biologica.\nFra i primi organizzatori di questa struttura vi fu Alexander Langmuir, professore presso la Universit\u00e0 Johns Hopkins; egli diede vita, nel 1951 agli EIS (Epidemic Intelligence Service, il Servizio segreto epidemiologico), formando dei funzionari che, sotto il controllo del CDC, venivano assegnati per due anni a ospedali o dipartimenti sanitari americani. L'EIS era una sorta di CIA della medicina. Col passare degli anni sono numerosissimi i personaggi (2000 persone certe fino al 1993 quando la lista degli appartenenti non \u00e8 stata pi\u00f9 di dominio pubblico) che, avendo attraversato questa esperienza, sono andati ad occupare importanti posizioni lavorative, nell'ambito sanitario e non, negli Stati Uniti e nel mondo."}
{"id": "332652", "revid": "5690", "url": "https://it.wikipedia.org/wiki?curid=332652", "title": "1 AC", "text": ""}
{"id": "332653", "revid": "5690", "url": "https://it.wikipedia.org/wiki?curid=332653", "title": "2 AC", "text": ""}
{"id": "332654", "revid": "5690", "url": "https://it.wikipedia.org/wiki?curid=332654", "title": "3 AC", "text": ""}
{"id": "332655", "revid": "5690", "url": "https://it.wikipedia.org/wiki?curid=332655", "title": "4 AC", "text": ""}
{"id": "332656", "revid": "5690", "url": "https://it.wikipedia.org/wiki?curid=332656", "title": "5 AC", "text": ""}
{"id": "332657", "revid": "5690", "url": "https://it.wikipedia.org/wiki?curid=332657", "title": "6 AC", "text": ""}
{"id": "332658", "revid": "5690", "url": "https://it.wikipedia.org/wiki?curid=332658", "title": "7 AC", "text": ""}
{"id": "332659", "revid": "5690", "url": "https://it.wikipedia.org/wiki?curid=332659", "title": "8 AC", "text": ""}
{"id": "332660", "revid": "5690", "url": "https://it.wikipedia.org/wiki?curid=332660", "title": "9 AC", "text": ""}
{"id": "332662", "revid": "5690", "url": "https://it.wikipedia.org/wiki?curid=332662", "title": "10 AC", "text": ""}
{"id": "332663", "revid": "5690", "url": "https://it.wikipedia.org/wiki?curid=332663", "title": "11 AC", "text": ""}
{"id": "332664", "revid": "5690", "url": "https://it.wikipedia.org/wiki?curid=332664", "title": "12 AC", "text": ""}
{"id": "332665", "revid": "5690", "url": "https://it.wikipedia.org/wiki?curid=332665", "title": "13 AC", "text": ""}
{"id": "332666", "revid": "1573940", "url": "https://it.wikipedia.org/wiki?curid=332666", "title": "Palazzo Zani", "text": "Palazzo Zani, a Reggio Calabria, noto come l'ex Palazzo del Genio Civile, oggi sede della Facolt\u00e0 di Giurisprudenza, prende il nome dall'ingegnere sammarinese Gino Zani che progett\u00f2 questo e molti altri edifici della citt\u00e0 durante l'ultima ricostruzione.\nStoria e descrizione.\nCon il suo imponente complesso architettonico, il palazzo occupa l'area delimitata da via Dei Bianchi (via Miraglia), via Felice Valentino, il corso Vittorio Emanuele III e via Vitrioli.\nSu un lotto rettangolare, l'edificio progettato dallo Zani e presentato alla Commissione Edilizia nel luglio del 1920, \u00e8 a due livelli pi\u00f9 scantinato, e segue costantemente la linea di dislivello dal Lungomare sino ad arrivare a via Dei Bianchi dove si presenta con un comparto a maggiore altezza.\nI prospetti quasi uniformi, nelle soluzioni d'angolo presentano corpi lievemente sporgenti, sul Lungomare un corpo centrale poco pi\u00f9 alto e leggermente sporgente, il piano terra \u00e8 definito, per tutta la sua altezza, da un bugnato con una serie di finestre ad arco con cornice chiave di volta allungata, negli angoli ampie aperture con mensole che sostengono l'arco semicircolare ed un timpano ornato, alla stessa maniera il prospetto su via Dei Bianchi ad eccezione della definizione di accesso che offre un'ampia scalinata. Palazzo Zani, non presenta - all'ingresso anteriore - rampe che consentano l'ingresso a persone in sedia a rotelle. Invece, \u00e8 possibile accedere alla Facolt\u00e0 di Giurisprudenza da via Vittorio Emanuele III al civico 119.\nAl piano superiore con ritmo regolare, interrotto da lesene, si distinguono ampie aperture rettangolari con un fregio decorato, ai due estremi del corpo centrale due finestre con mensolone che sorregge la cornice ed il frontone con timpano decorato, il tutto sovrastato da un cornicione e da una balaustra in cemento attorno al tetto a terrazzo.\nPalazzo Zani \u00e8 stato di recente designato per ospitare la sede della facolt\u00e0 di Giurisprudenza dell'Universit\u00e0 degli Studi Mediterranea."}
{"id": "332667", "revid": "5690", "url": "https://it.wikipedia.org/wiki?curid=332667", "title": "14 AC", "text": ""}
{"id": "332668", "revid": "5690", "url": "https://it.wikipedia.org/wiki?curid=332668", "title": "15 AC", "text": ""}
{"id": "332669", "revid": "5690", "url": "https://it.wikipedia.org/wiki?curid=332669", "title": "16 AC", "text": ""}
{"id": "332670", "revid": "5690", "url": "https://it.wikipedia.org/wiki?curid=332670", "title": "17 AC", "text": ""}
{"id": "332671", "revid": "5690", "url": "https://it.wikipedia.org/wiki?curid=332671", "title": "18 AC", "text": ""}
{"id": "332672", "revid": "5690", "url": "https://it.wikipedia.org/wiki?curid=332672", "title": "19 AC", "text": ""}
{"id": "332673", "revid": "5690", "url": "https://it.wikipedia.org/wiki?curid=332673", "title": "20 AC", "text": ""}
{"id": "332674", "revid": "5690", "url": "https://it.wikipedia.org/wiki?curid=332674", "title": "21 AC", "text": ""}
{"id": "332675", "revid": "5690", "url": "https://it.wikipedia.org/wiki?curid=332675", "title": "22 AC", "text": ""}
{"id": "332676", "revid": "5690", "url": "https://it.wikipedia.org/wiki?curid=332676", "title": "23 AC", "text": ""}
{"id": "332678", "revid": "5690", "url": "https://it.wikipedia.org/wiki?curid=332678", "title": "24 AC", "text": ""}
{"id": "332679", "revid": "5690", "url": "https://it.wikipedia.org/wiki?curid=332679", "title": "25 AC", "text": ""}
{"id": "332680", "revid": "5690", "url": "https://it.wikipedia.org/wiki?curid=332680", "title": "26 AC", "text": ""}
{"id": "332681", "revid": "5690", "url": "https://it.wikipedia.org/wiki?curid=332681", "title": "27 AC", "text": ""}
{"id": "332682", "revid": "5690", "url": "https://it.wikipedia.org/wiki?curid=332682", "title": "28 AC", "text": ""}
{"id": "332683", "revid": "5690", "url": "https://it.wikipedia.org/wiki?curid=332683", "title": "29 AC", "text": ""}
{"id": "332684", "revid": "5690", "url": "https://it.wikipedia.org/wiki?curid=332684", "title": "30 AC", "text": ""}
{"id": "332685", "revid": "5690", "url": "https://it.wikipedia.org/wiki?curid=332685", "title": "31 AC", "text": ""}
{"id": "332686", "revid": "5690", "url": "https://it.wikipedia.org/wiki?curid=332686", "title": "32 AC", "text": ""}
{"id": "332687", "revid": "5690", "url": "https://it.wikipedia.org/wiki?curid=332687", "title": "33 AC", "text": ""}
{"id": "332688", "revid": "5690", "url": "https://it.wikipedia.org/wiki?curid=332688", "title": "34 AC", "text": ""}
{"id": "332689", "revid": "5690", "url": "https://it.wikipedia.org/wiki?curid=332689", "title": "35 AC", "text": ""}
{"id": "332690", "revid": "5690", "url": "https://it.wikipedia.org/wiki?curid=332690", "title": "36 AC", "text": ""}
{"id": "332691", "revid": "5690", "url": "https://it.wikipedia.org/wiki?curid=332691", "title": "37 AC", "text": ""}
{"id": "332692", "revid": "5690", "url": "https://it.wikipedia.org/wiki?curid=332692", "title": "38 AC", "text": ""}
{"id": "332693", "revid": "5690", "url": "https://it.wikipedia.org/wiki?curid=332693", "title": "39 AC", "text": ""}
{"id": "332695", "revid": "5690", "url": "https://it.wikipedia.org/wiki?curid=332695", "title": "40 AC", "text": ""}
{"id": "332696", "revid": "5690", "url": "https://it.wikipedia.org/wiki?curid=332696", "title": "41 AC", "text": ""}
{"id": "332697", "revid": "5690", "url": "https://it.wikipedia.org/wiki?curid=332697", "title": "42 AC", "text": ""}
{"id": "332698", "revid": "5690", "url": "https://it.wikipedia.org/wiki?curid=332698", "title": "43 AC", "text": ""}
{"id": "332699", "revid": "5690", "url": "https://it.wikipedia.org/wiki?curid=332699", "title": "44 AC", "text": ""}
{"id": "332700", "revid": "5690", "url": "https://it.wikipedia.org/wiki?curid=332700", "title": "45 AC", "text": ""}
{"id": "332701", "revid": "5690", "url": "https://it.wikipedia.org/wiki?curid=332701", "title": "46 AC", "text": ""}
{"id": "332702", "revid": "2008079", "url": "https://it.wikipedia.org/wiki?curid=332702", "title": "Zona erogena", "text": "Una zona erogena \u00e8 un'area del corpo umano, spesso un organo o parte di esso, la cui stimolazione esterna \u00e8 legata all'eccitazione e al piacere sessuale. Letteralmente \"erogeno\" significa \"che genera amore\" (amore come \"eros\"), e si riferisce appunto alla propriet\u00e0 della zona in questione in grado di procurare piacere sessuale.\nZone erogene comuni.\nNel corpo, le zone erogene comuni sono i genitali, la cui stimolazione anche breve provoca sensazioni di eccitazione sessuale e piacere. Altre zone erogene sono i capezzoli, i seni, l'ombelico e anche il collo. Altre zone erogene sono legate per lo pi\u00f9 all'esperienza individuale ed alle preferenze: possono essere zone erogene la zona perianale ed altre aree particolarmente sensibili del corpo, come il retro delle ginocchia, l'interno coscia e la punta del gomito. Il punto G, sarebbe una presunta formazione anatomica posta nella parete interna della vagina, la cui stimolazione profonda provoca un piacere intenso e, talvolta, l'eiaculazione femminile (squirting), di cui tuttavia la quasi totalit\u00e0 degli studi scientifici smentisce l'esistenza. Nel maschio si parla invece di punto L che corrisponde alla prostata, ghiandola dell'apparato riproduttore maschile, palpabile internamente a circa 5 cm dall'apertura anale e stimolabile anche dall'esterno tramite pressione sul perineo.\nLe zone erogene in Sigmund Freud.\nSigmund Freud, nei suoi studi, rilesse il concetto di sessualit\u00e0 alla luce di una visione pi\u00f9 ampia: per il padre della psicoanalisi la sessualit\u00e0 non \u00e8 circoscritta ai genitali, ma \u00e8 quella dimensione degli affetti e del comportamento umano legata in maniera indissolubile al piacere. Tutte le forme di piacere (anche quelle non genitali) sono perci\u00f2 manifestazioni della libido, energia psichica pulsionale mirata al raggiungimento di un oggetto attraverso diverse zone del corpo sensibili al piacere.\nNella sua descrizione delle fasi dello sviluppo psicosessuale, Freud individu\u00f2 alcune zone erogene distinte nel bambino, la cui naturale e fisiologica \"progressione\" consente lo sviluppo psichico e libidico. Nella sua celebre teorizzazione delle \"fasi\", egli descrisse altrettante zone erogene, intese come aree del corpo (zone anatomiche) che nel corso dello sviluppo rappresentano le principali fonti di piacere per il bambino: le zone erogene sono quindi la bocca (zona orale e labiale), l'ano (zona anale, perianale e intestino), l'uretra e infine i genitali."}
{"id": "332703", "revid": "5690", "url": "https://it.wikipedia.org/wiki?curid=332703", "title": "47 AC", "text": ""}
{"id": "332704", "revid": "5690", "url": "https://it.wikipedia.org/wiki?curid=332704", "title": "48 AC", "text": ""}
{"id": "332705", "revid": "5690", "url": "https://it.wikipedia.org/wiki?curid=332705", "title": "49 AC", "text": ""}
{"id": "332706", "revid": "5690", "url": "https://it.wikipedia.org/wiki?curid=332706", "title": "50 AC", "text": ""}
{"id": "332708", "revid": "5690", "url": "https://it.wikipedia.org/wiki?curid=332708", "title": "51 AC", "text": ""}
{"id": "332709", "revid": "5690", "url": "https://it.wikipedia.org/wiki?curid=332709", "title": "52 AC", "text": ""}
{"id": "332710", "revid": "5690", "url": "https://it.wikipedia.org/wiki?curid=332710", "title": "53 AC", "text": ""}
{"id": "332711", "revid": "5690", "url": "https://it.wikipedia.org/wiki?curid=332711", "title": "54 AC", "text": ""}
{"id": "332712", "revid": "5690", "url": "https://it.wikipedia.org/wiki?curid=332712", "title": "55 AC", "text": ""}
{"id": "332713", "revid": "5690", "url": "https://it.wikipedia.org/wiki?curid=332713", "title": "56 AC", "text": ""}
{"id": "332714", "revid": "5690", "url": "https://it.wikipedia.org/wiki?curid=332714", "title": "57 AC", "text": ""}
{"id": "332716", "revid": "5690", "url": "https://it.wikipedia.org/wiki?curid=332716", "title": "58 AC", "text": ""}
{"id": "332717", "revid": "5690", "url": "https://it.wikipedia.org/wiki?curid=332717", "title": "59 AC", "text": ""}
{"id": "332718", "revid": "5690", "url": "https://it.wikipedia.org/wiki?curid=332718", "title": "60 AC", "text": ""}
{"id": "332719", "revid": "5690", "url": "https://it.wikipedia.org/wiki?curid=332719", "title": "61 AC", "text": ""}
{"id": "332720", "revid": "5690", "url": "https://it.wikipedia.org/wiki?curid=332720", "title": "62 AC", "text": ""}
{"id": "332721", "revid": "5690", "url": "https://it.wikipedia.org/wiki?curid=332721", "title": "63 AC", "text": ""}
{"id": "332722", "revid": "5690", "url": "https://it.wikipedia.org/wiki?curid=332722", "title": "64 AC", "text": ""}
{"id": "332723", "revid": "5690", "url": "https://it.wikipedia.org/wiki?curid=332723", "title": "65 AC", "text": ""}
{"id": "332724", "revid": "5690", "url": "https://it.wikipedia.org/wiki?curid=332724", "title": "66 AC", "text": ""}
{"id": "332725", "revid": "5690", "url": "https://it.wikipedia.org/wiki?curid=332725", "title": "67 AC", "text": ""}
{"id": "332726", "revid": "5690", "url": "https://it.wikipedia.org/wiki?curid=332726", "title": "68 AC", "text": ""}
{"id": "332727", "revid": "5690", "url": "https://it.wikipedia.org/wiki?curid=332727", "title": "69 AC", "text": ""}
{"id": "332728", "revid": "5690", "url": "https://it.wikipedia.org/wiki?curid=332728", "title": "70 AC", "text": ""}
{"id": "332729", "revid": "5690", "url": "https://it.wikipedia.org/wiki?curid=332729", "title": "71 AC", "text": ""}
{"id": "332730", "revid": "5690", "url": "https://it.wikipedia.org/wiki?curid=332730", "title": "72 AC", "text": ""}
{"id": "332732", "revid": "5690", "url": "https://it.wikipedia.org/wiki?curid=332732", "title": "73 AC", "text": ""}
{"id": "332740", "revid": "5690", "url": "https://it.wikipedia.org/wiki?curid=332740", "title": "74 AC", "text": ""}
{"id": "332745", "revid": "5690", "url": "https://it.wikipedia.org/wiki?curid=332745", "title": "75 AC", "text": ""}
{"id": "332746", "revid": "5690", "url": "https://it.wikipedia.org/wiki?curid=332746", "title": "76 AC", "text": ""}
{"id": "332747", "revid": "5690", "url": "https://it.wikipedia.org/wiki?curid=332747", "title": "77 AC", "text": ""}
{"id": "332748", "revid": "5690", "url": "https://it.wikipedia.org/wiki?curid=332748", "title": "78 AC", "text": ""}
{"id": "332749", "revid": "5690", "url": "https://it.wikipedia.org/wiki?curid=332749", "title": "79 AC", "text": ""}
{"id": "332750", "revid": "5690", "url": "https://it.wikipedia.org/wiki?curid=332750", "title": "80 AC", "text": ""}
{"id": "332751", "revid": "5690", "url": "https://it.wikipedia.org/wiki?curid=332751", "title": "81 AC", "text": ""}
{"id": "332752", "revid": "5690", "url": "https://it.wikipedia.org/wiki?curid=332752", "title": "82 AC", "text": ""}
{"id": "332754", "revid": "5690", "url": "https://it.wikipedia.org/wiki?curid=332754", "title": "83 AC", "text": ""}
{"id": "332755", "revid": "5690", "url": "https://it.wikipedia.org/wiki?curid=332755", "title": "84 AC", "text": ""}
{"id": "332756", "revid": "1226", "url": "https://it.wikipedia.org/wiki?curid=332756", "title": "Mandaloriano", "text": ""}
{"id": "332757", "revid": "5690", "url": "https://it.wikipedia.org/wiki?curid=332757", "title": "85 AC", "text": ""}
{"id": "332758", "revid": "5690", "url": "https://it.wikipedia.org/wiki?curid=332758", "title": "86 AC", "text": ""}
{"id": "332759", "revid": "5690", "url": "https://it.wikipedia.org/wiki?curid=332759", "title": "87 AC", "text": ""}
{"id": "332760", "revid": "5690", "url": "https://it.wikipedia.org/wiki?curid=332760", "title": "88 AC", "text": ""}
{"id": "332761", "revid": "5690", "url": "https://it.wikipedia.org/wiki?curid=332761", "title": "89 AC", "text": ""}
{"id": "332763", "revid": "1855488", "url": "https://it.wikipedia.org/wiki?curid=332763", "title": "Alison Sweeney", "text": "\u00c8 molto nota negli Stati Uniti per aver interpretato il personaggio di Sami Brady nella soap opera americana \"I giorni della nostra vita\", che le valse numerosi premi e riconoscimenti: ha avuto tale parte della soap il 22 gennaio del 1993 e da allora non l'ha pi\u00f9 abbandonata.\nNel 2002 prese parte al reality show della NBC \"Fear Factor\", che tuttavia non riusc\u00ec a vincere: in questa trasmissione, di lei si ricorda il panico che ebbe quando vide vermi, scorpioni e millepiedi, ovviamente di dimensioni superiori al normale.\nNel 2004, scrisse il libro autobiografico \"All The Days of My Life (So Far)\".\nAttualmente, e fin dal 2004, Alison Sweeney vive a Los Angeles insieme al marito David Sanov. Il 25 febbraio del 2005 \u00e8 diventata madre del piccolo Benjamin Edward Sanov. Il 12 gennaio 2009 \u00e8 nata la sua seconda figlia, Megan Hope."}
{"id": "332764", "revid": "5690", "url": "https://it.wikipedia.org/wiki?curid=332764", "title": "90 AC", "text": ""}
{"id": "332765", "revid": "5690", "url": "https://it.wikipedia.org/wiki?curid=332765", "title": "91 AC", "text": ""}
{"id": "332766", "revid": "5690", "url": "https://it.wikipedia.org/wiki?curid=332766", "title": "92 AC", "text": ""}
{"id": "332767", "revid": "5690", "url": "https://it.wikipedia.org/wiki?curid=332767", "title": "93 AC", "text": ""}
{"id": "332768", "revid": "5690", "url": "https://it.wikipedia.org/wiki?curid=332768", "title": "94 AC", "text": ""}
{"id": "332769", "revid": "712828", "url": "https://it.wikipedia.org/wiki?curid=332769", "title": "Mandalore", "text": "Mandalore \u00e8 un nome visto nell'universo fittizio di \"Guerre stellari\". Pu\u00f2 riferirsi a:"}
{"id": "332770", "revid": "5690", "url": "https://it.wikipedia.org/wiki?curid=332770", "title": "95 AC", "text": ""}
{"id": "332771", "revid": "5690", "url": "https://it.wikipedia.org/wiki?curid=332771", "title": "96 AC", "text": ""}
{"id": "332772", "revid": "5690", "url": "https://it.wikipedia.org/wiki?curid=332772", "title": "97 AC", "text": ""}
{"id": "332773", "revid": "5690", "url": "https://it.wikipedia.org/wiki?curid=332773", "title": "98 AC", "text": ""}
{"id": "332774", "revid": "5690", "url": "https://it.wikipedia.org/wiki?curid=332774", "title": "99 AC", "text": ""}
{"id": "332776", "revid": "5690", "url": "https://it.wikipedia.org/wiki?curid=332776", "title": "101 AC", "text": ""}
{"id": "332777", "revid": "5690", "url": "https://it.wikipedia.org/wiki?curid=332777", "title": "102 AC", "text": ""}
{"id": "332778", "revid": "5690", "url": "https://it.wikipedia.org/wiki?curid=332778", "title": "103 AC", "text": ""}
{"id": "332779", "revid": "5690", "url": "https://it.wikipedia.org/wiki?curid=332779", "title": "104 AC", "text": ""}
{"id": "332781", "revid": "5690", "url": "https://it.wikipedia.org/wiki?curid=332781", "title": "105 AC", "text": ""}
{"id": "332782", "revid": "5690", "url": "https://it.wikipedia.org/wiki?curid=332782", "title": "106 AC", "text": ""}
{"id": "332783", "revid": "5690", "url": "https://it.wikipedia.org/wiki?curid=332783", "title": "107 AC", "text": ""}
{"id": "332785", "revid": "5690", "url": "https://it.wikipedia.org/wiki?curid=332785", "title": "109 AC", "text": ""}
{"id": "332786", "revid": "5690", "url": "https://it.wikipedia.org/wiki?curid=332786", "title": "110 AC", "text": ""}
{"id": "332787", "revid": "5690", "url": "https://it.wikipedia.org/wiki?curid=332787", "title": "111 AC", "text": ""}
{"id": "332788", "revid": "5690", "url": "https://it.wikipedia.org/wiki?curid=332788", "title": "112 AC", "text": ""}
{"id": "332789", "revid": "5690", "url": "https://it.wikipedia.org/wiki?curid=332789", "title": "113 AC", "text": ""}
{"id": "332790", "revid": "5690", "url": "https://it.wikipedia.org/wiki?curid=332790", "title": "114 AC", "text": ""}
{"id": "332791", "revid": "5690", "url": "https://it.wikipedia.org/wiki?curid=332791", "title": "115 AC", "text": ""}
{"id": "332792", "revid": "5690", "url": "https://it.wikipedia.org/wiki?curid=332792", "title": "116 AC", "text": ""}
{"id": "332793", "revid": "889336", "url": "https://it.wikipedia.org/wiki?curid=332793", "title": "Geisha", "text": "La geisha (pron. , plurale \"geishe\", oppure invariato o pi\u00f9 raramente \"geishas\"; in giapponese ) o gheiscia, raramente gheisa, \u00e8 una tradizionale artista e intrattenitrice giapponese, le cui abilit\u00e0 includono varie arti, quali la musica, il canto e la danza. Molto comuni tra il XVIII e il XIX secolo, esistono ancora nel XXI secolo, bench\u00e9 il loro numero stia man mano diminuendo.\nStoria.\nLe prime figure presenti nella storia del Giappone che potremmo in qualche modo paragonare alle geisha sono le cosiddette \"saburuko\": esse erano cortigiane specializzate nell'intrattenimento delle classi nobili, che ebbero il loro apice attorno al VII secolo per poi scomparire pochi secoli pi\u00f9 tardi, soppiantate dalle \"juuyo\", ossia prostitute di alto bordo, che ebbero pi\u00f9 successo tra gli aristocratici.\nPer cominciare per\u00f2 a parlare di una figura simile all'odierna \"donna d'arte\" dobbiamo aspettare fino al 1600, quando alle feste importanti, dove erano chiamate le \"juuyo\", presero a partecipare le prime geisha: in principio erano uomini. Queste figure maschili avevano il compito di intrattenere con danze, balli e battute di spirito gli ospiti e le \"juuyo\" partecipanti, qualcosa di simile ai nostri giullari e buffoni medioevali. Col passare degli anni, circa attorno alla met\u00e0 del secolo successivo, cominciarono a comparire le prime donne geisha, che presero rapidamente piede, contrapponendo alle rudi figure degli uomini la grazia della figura e dei movimenti femminili. Le donne geisha furono cos\u00ec tanto richieste che in pochi anni soppiantarono i loro antenati uomini, acquistando l'esclusiva su questa professione.\nQuando nel 1617, durante il periodo Edo, Tokugawa Hidetada, secondo \"sh\u014dgun\" dello shogunato Tokugawa, rese la prostituzione legale in tutto il Giappone, bordelli e case di piacere si moltiplicarono a dismisura nelle citt\u00e0; poich\u00e9 in questi anni la professione della geisha era in via di assestamento, spesso questa figura e quella della prostituta si confusero. Infatti, anche se alle geisha fu subito proibito di acquistare la licenza di prostituzione, il controllo non era molto stretto. Fu solo nel XIX secolo, quando ormai le geisha avevano completamente soppiantato le \"juuyo\", che si cominciarono a emanare leggi pi\u00f9 precise in tale proposito; in tutte le principali citt\u00e0 del Giappone (Ky\u014dto e Tokyo in particolare) furono approntati dei quartieri, detti , perch\u00e9 in essi vi potessero sorgere le case da t\u00e8 (\"ochaya\") e gli \"okiya\" (le case delle geisha), ben distinti dai bordelli, dove le geisha avrebbero potuto svolgere la loro professione, distinguendola definitivamente da quella delle prostitute. I primi \"hanamachi\" furono quelli di Kyoto, capitale imperiale, che avevano nome \"Yoshiwara\" e \"Shimabara\".\nNel frattempo, in Europa e nel mondo occidentale, il Giappone stava cominciando a fare la sua comparsa nella cultura popolare. Il fenomeno denominato giapponismo alla fine dell'Ottocento dilag\u00f2 in tutto il continente, poich\u00e9 le navi mercantili inglesi si trovarono improvvisamente davanti a un porto nuovo, che fino ad allora era stato chiuso ai loro commerci: il Giappone, che tra il 1866 e il 1869, con un radicale cambiamento politico, pose fine al lungo periodo di isolamento che aveva caratterizzato la sua politica estera fino a quel momento, aprendosi alle importazioni occidentali ed esportando in Occidente molte stampe ukiyo-e, che furono immediatamente molto conosciute.\nArtisti come Manet, Van Gogh, Klimt e tutto il movimento impressionista furono profondamente influenzati da queste stampe che, sebbene fossero eseguite da artisti contemporanei, si rifacevano a tradizioni pittoriche antichissime, le quali non si curavano tanto dei volumi e delle prospettive quanto del colore. Il tratto semplice e netto, privo di chiaroscuro, e la stesura omogenea dei colori, sempre smaglianti e chiari, furono aspetti che piacquero molto all'epoca, poich\u00e9 rendevano queste stampe (spesso applicate su tavole lignee) estremamente decorative. Il soggetto nipponico cominci\u00f2 spesso a essere rappresentato anche da artisti europei, come Claude Monet, che dipinse la moglie con il kimono e il ventaglio, o lo stesso Van Gogh, che nel 1887 dipinse \"La cortigiana\", il ritratto di una donna nei tipici costumi nipponici.\nIl Giappone aveva cominciato a influenzare un po' tutti gli aspetti della vita quotidiana europea (furono rappresentate opere musicali sul tema, come \"The Mikado\" e la \"Madama Butterfly\" di Puccini, e all'inizio del Novecento si afferm\u00f2 la moda dei kimono, indossati dalle signore bene di tutta Europa), ma la sua cultura, come spesso accade, fu travisata, in particolare la figura della geisha. Ella, agli occhi degli occidentali, divenne una donna sensuale e provocante, un'artista del sesso, che rifletteva quella rivolta contro il puritanesimo vittoriano che in quegli anni cominciava a svilupparsi maggiormente.\nLo spirito con cui i soldati statunitensi sbarcarono sulle coste giapponesi nella seconda guerra mondiale riflett\u00e9 subito questa idea distorta che gli occidentali avevano delle geisha. Costoro si aspettavano infatti prostitute di classe, donne completamente asservite all'uomo e desiderose di compiacerlo. Questa immagine che si erano portati dietro non corrispondeva per\u00f2 alla realt\u00e0, dove le geisha rappresentavano invece gli unici esempi nella civilt\u00e0 giapponese di donne emancipate e \"libere\", tutto il contrario di come erano state dipinte.\nNonostante ci\u00f2 il mito della geisha prostituta, sottomessa e servile, non termin\u00f2 affatto con la fine del conflitto. Contribu\u00ec il fatto che, per compiacere i soldati, gli alti ranghi delle forze armate assunsero un vero e proprio esercito (pi\u00f9 di 60.000 secondo lo storico orientalista John W. Dower) di prostitute, chiamate \"geisha girls\", che contribuirono sia a intrattenere gli uomini, sia a banalizzare ancora di pi\u00f9 la figura della geisha vera e propria. Difatti, dopo la vittoria americana, si cominci\u00f2 a sviluppare nella neonata Hollywood un filone cinematografico molto prolifico, teso a ridisegnare ancora una volta la figura di queste donne, stavolta come arma anti-femminista. \nSolo di recente, complice l'editoria, con la pubblicazione di molti volumi e romanzi sull'argomento (sicuramente importante il celebre \"Geisha Of Gion\" di Mineko Iwasaki, trad. it. Storia proibita di una geisha), e la cinematografia, si sta riscoprendo la vera storia di queste donne.\nDescrizione.\nIntroduzione.\n\"Geisha\", pronunciato , \u00e8 un termine giapponese (come tutti i nomi di questa lingua, non presenta distinzioni tra la forma singolare e quella plurale) composto da due kanji, (\"gei\") che significa \"arte\" e (\"sha\") che vuol dire \"persona\"; la traduzione letterale del termine geisha in italiano potrebbe essere \"artista\" o \"persona d'arte\".\nL'apprendista geisha \u00e8 chiamata ; la parola \u00e8 composta anche in questo caso da due kanji, (\"mai\"), che significano \"danzante\", e o (\"ko\"), col significato di \"fanciulla\". \u00c8 la maiko che, con le sue complicate pettinature, il trucco elaborato e gli sgargianti kimono, \u00e8 diventata, pi\u00f9 che la geisha vera e propria, lo stereotipo che in Occidente si ha di queste donne. Nel distretto di Kyoto il significato della parola \"maiko\" viene spesso allargato a indicare le geisha in generale.\nUn altro termine usato in Giappone per indicare le maiko \u00e8 , il quale indica le maiko di Gion. Inoltre la parola \"geiko\" \u00e8 utilizzata nella regione del Kansai per distinguere le geisha di antica tradizione dalle \"onsen geisha\" (le \"geisha delle terme\", assimilate dai giapponesi alle prostitute perch\u00e9 si esibiscono in alberghi o comunque di fronte a un vasto pubblico; vedi pi\u00f9 sotto).\nLe geisha ieri: l'educazione.\nTradizionalmente le geisha cominciavano il loro apprendimento in tenerissima et\u00e0. Anche se alcune bambine venivano e vengono ancora vendute da piccole alle case di geisha (\"\"okiya\"), questa non \u00e8 mai stata una pratica comune in quasi nessun distretto del Giappone. Spesso intraprendevano questa professione in maggior numero le figlie delle geisha, o comunque ragazze che lo sceglievano liberamente.\nLe okiya erano rigidamente strutturate; le fanciulle dovevano attraversare varie fasi, prima di diventare \"maiko\" e poi geisha vere e proprie, tutto questo sotto la supervisione della \"okaa-san\"\" (in giapponese: \"mamma\"), la proprietaria della casa di geisha.\nLe ragazze nella prima fase di apprendimento, ossia non appena arrivano nell'okiya, erano chiamate \"\"shikomi\" e venivano subito messe al lavoro come domestiche. Il duro lavoro al quale erano sottoposte era pensato per forgiarne il carattere; alla pi\u00f9 piccola shikomi della casa spettava il compito di aspettare che tutte le geisha fossero tornate, alla sera, dai loro appuntamenti, talvolta attendendo persino le due o le tre di notte. Durante questo periodo di apprendistato la shikomi poteva cominciare, se la okaa-san lo riteneva opportuno, a frequentare le classi della scuola per geisha dell\"'hanamachi\". Qui l'apprendista iniziava a imparare le abilit\u00e0 di cui, diventata geisha, sarebbe dovuta essere maestra: suonare lo shamisen, lo shakuhachi (un flauto di bamb\u00f9) o le percussioni, cantare le canzoni tipiche, eseguire la danza tradizionale, l'adeguata maniera di servire il t\u00e8 e le bevande alcoliche, ad esempio il \"sak\u00e8\", come creare composizioni floreali e la calligrafia, oltre che imparare nozioni di poesia e di letteratura e intrattenere i clienti nei ryotei. Particolare attenzione \u00e8 inoltre dedicata all'apprendimento del , il dialetto di Kyoto, particolarmente apprezzato dagli avventori di queste figure.\nUna volta che la ragazza era diventata abbastanza competente nelle arti delle geisha e aveva superato un esame finale di danza, poteva essere promossa al secondo grado dell'apprendistato: \"minarai\". Le minarai erano sollevate dai loro incarichi domestici, poich\u00e9 questo stadio di apprendimento era fondato sull'esperienza diretta. Costoro per la prima volta, aiutate dalle sorelle pi\u00f9 anziane, imparavano le complesse tradizioni che comprendono la scelta e il metodo di indossare il kimono, oltre che l'intrattenimento dei clienti. Le minarai assistevano quindi agli \"ozashiki\" (banchetti nei quali le geisha intrattenevano gli ospiti), senza per\u00f2 partecipare attivamente; infatti i loro kimono, ancora pi\u00f9 elaborati di quelle delle maiko, parlavano per loro. Le minarai potevano essere invitate alle feste, ma spesso vi partecipavano come ospiti non invitate, anche se gradite, nelle occasioni nelle quali la loro \"onee-san\"\" (onee-san significa \"sorella maggiore\" ed \u00e8 l'istruttrice delle minarai) era chiamata. Abilit\u00e0 come la conversazione e il giocare non venivano insegnate a scuola, ma erano apprese dalle minarai in questo periodo, attraverso la pratica. Solitamente questo stadio durava all'incirca un mese.\nDopo un breve periodo di tempo cominciava per l'apprendista il terzo (e pi\u00f9 famoso) periodo di apprendimento, chiamato \"maiko\". Una maiko \u00e8 un'apprendista geisha, che impara dalla sua onee-san seguendola in tutti i suoi impegni. Il rapporto tra onee-san e \"imoto-san\" (che vuol dire \"sorella minore\") era estremamente stretto: l'insegnamento della onee-san era infatti molto importante per il futuro lavoro dell'apprendista, poich\u00e9 la maiko doveva apprendere abilit\u00e0 rilevanti, come l'arte della conversazione, che a scuola non le erano state insegnate. Arrivate a questo punto le geisha solitamente cambiavano il proprio nome con un \"nome d'arte\" e la onee-san spesso aiutava la sua maiko a sceglierne uno che, secondo la tradizione, deve contenere la parte iniziale del suo nome e che, secondo lei, si sarebbe adattato alla protetta.\nLa lunghezza del periodo di apprendistato delle maiko poteva durare fino a cinque anni, dopo i quali la maiko veniva promossa al grado di geisha, grado che manteneva fino al suo ritiro. Sotto questa veste la geisha poteva cominciare a ripagare il debito che fino ad allora aveva contratto con l'okiya; l'addestramento per diventare geisha era infatti molto oneroso e la casa si accollava le spese delle sue ragazze a patto che queste, lavorando, ripagassero il loro debito. Queste somme erano spesso molto ingenti e a volte le geisha non riuscivano mai a ripagare gli okiya.\nLe geisha nel ventunesimo secolo.\nIl rituale di formazione ed educazione della geisha nel ventunesimo secolo non \u00e8 molto diverso da quello di cento anni fa. Le discipline nelle quali ogni geisha si deve specializzare sono le medesime e la seriet\u00e0 con cui vengono offerte \u00e8 sancita dal , una sorta di albo professionale che obbliga coloro che vi sono iscritte al rispetto di regole morali ed estetiche molto severe, dall'abbigliamento, al trucco e allo stile di vita.\nIl loro salario \u00e8 fissato da organi statali appositamente adibiti; a costoro la geisha deve far sapere a quali incontri ha partecipato e per quanto tempo, perch\u00e9 essa possa ricevere lo stipendio in base al numero di clienti e al tempo, nonch\u00e9 perch\u00e9 l'ufficio possa mandare il conto al cliente. In questo modo le geisha non sono pi\u00f9 legate economicamente all'okiya, che per legge non pu\u00f2 pi\u00f9 far contrarre dei debiti alle sue geisha. Il tempo che viene loro pagato \u00e8 misurato in base a quanti bastoncini di incenso bruciano durante la loro presenza ed \u00e8 chiamato o . A Kyoto si preferiscono i termini e .\nCome si \u00e8 detto precedentemente, le geisha stanno man mano scomparendo. La ragione principale del successo delle geisha in passato va trovata nell'antica posizione sociale della donna, soprattutto nel periodo Kamakura; essa doveva infatti rimanere confinata in casa e riceveva un'educazione molto approssimativa, che spesso non permetteva loro di conversare e di interessare adeguatamente i propri uomini. La geisha perci\u00f2 compensava una figura femminile poco attraente, assolutamente sottomessa all'uomo e totalmente priva di una propria personalit\u00e0, fornendo all'uomo quell'interesse che egli non riusciva a trovare tra le mura della propria abitazione. Proprio la mutata condizione sociale della donna dei giorni nostri \u00e8 una delle ragioni che hanno portato alla lenta scomparsa della figura della geisha. Le ragazze iscritte sono in numero sempre minore, poich\u00e9 il duro tirocinio necessario non \u00e8 pi\u00f9 fattibile rispetto ai tempi odierni.\nAncora nel nuovo secolo le geisha esistono, sebbene in minor numero. Le comunit\u00e0 che resistono sono principalmente quella di Tokyo e quella di Kyoto, la pi\u00f9 importante. In quest'ultima esistono cinque hanamachi, i pi\u00f9 famosi e importanti dei quali sono quelli di \"Gion\" (diviso in \"Gion Kobu\" e \"Gion Higashi\") e di \"Pontoch\u014d\" (gli altri due sono \"Miyagawach\u014d\" e \"Kamishichiken\"), mentre Tokyo ne conta sette, anche se di minore importanza, \"Fukagawa\", \"Shimbashi\", \"Akasaka\", \"Asakusa\", \"Yoshicho\", \"Kagurazaka\" e \"Hachi\u014dji\". Le geisha di Kyoto vivono ancora nei tradizionali okiya e persistono figure come l'oka-asan, mentre fuori da questa citt\u00e0 sempre pi\u00f9 spesso queste decidono di vivere indipendentemente, in appartamenti nell'hanamachi o nei suoi pressi.\nLe giovani donne che desiderano diventare geisha cominciano il loro addestramento sempre pi\u00f9 tardi, dopo aver terminato un primo piano di studi nelle scuole statali (all'et\u00e0 di 15 anni), o persino l'universit\u00e0. Questo accade specialmente nelle citt\u00e0 pi\u00f9 popolate e aperte alla cultura occidentale, come Tokyo, dove le geisha sono in media pi\u00f9 anziane rispetto a quelle di altre citt\u00e0.\nNel moderno Giappone \u00e8 raro vedere geisha e maiko all'esterno del loro \"hanamachi\". Nel 1920 c'erano pi\u00f9 di 80.000 geisha in tutto il Giappone, ma sono molte meno; il numero esatto non \u00e8 noto se non alle geisha stesse (che sono molto protettive nei confronti del mistero che, anche nello stesso Giappone, aleggia attorno alla loro figura), ma si stima non siano pi\u00f9 di un paio di migliaia e molte di loro sono ormai quasi solamente un'attrazione turistica. La diminuzione dei clienti, con l'avvento della cultura occidentale e la grande spesa che occorre sostenere per ottenere l'intrattenimento di una geisha, hanno contribuito al declino delle antiche arti e tradizioni, che sono difficili da trovare.\nGeisha e prostituzione.\nCome gi\u00e0 accennato in precedenza, esiste molta confusione, specialmente fuori dal Giappone, riguardo alla natura della professione della geisha; nella cultura popolare occidentale le geisha sono frequentemente scambiate con prostitute di lusso. L'equivoco, che ha cominciato a diffondersi dal periodo dell'occupazione americana del Giappone, nella cultura cinese \u00e8, se possibile, ancor pi\u00f9 marcato; in cinese la parola \"geisha\" \u00e8 tradotta con il termine \"y\u00ec j\u00ec\" (\u827a\u5993), dove \"j\u00ec\" (\u5993) ha il significato proprio di \"prostituta\".\nLe geisha sono state spesso confuse con le cortigiane di lusso, chiamate \"oiran\". Come le geisha queste portano elaborate acconciature e tingono il viso di bianco; ma un semplice modo per distinguerle \u00e8 che le oiran portano l'obi (la cintura a fiocco legata in vita nel kimono) sul davanti, mentre le geisha lo portano a contatto con la schiena. La differenza \u00e8 probabilmente dovuta al fatto che per le prime, dovendosi svestire spesso, l'obi risulterebbe in una posizione meno difficoltosa da rifare una volta finita la prestazione.\nUn tipo particolare di geisha \u00e8 costituito dalle cosiddette \"onsen geisha\", \"geisha delle terme\". Costoro sono geisha che lavorano negli onsen, ossia gli stabilimenti termali del Giappone, oppure pi\u00f9 genericamente nei villaggi e nei luoghi turistici; sono viste molto male dai giapponesi, che le considerano quasi alla stregua delle prostitute poich\u00e9, lavorando per i grandi alberghi, si esibiscono in danze e canti per un vasto pubblico, invece che per la ristretta cerchia di intenditori, come fa una geisha vera e propria, e ovviamente non sono iscritte al \"kenban\".\nRelazioni interpersonali e \"danna\".\nLe geisha sono donne nubili e possono decidere di sposarsi solo ritirandosi dalla professione. Se gli impegni di una geisha possono includere anche intrattenimenti di tipo amoroso, questo non \u00e8 previsto nella sua professione. Una vera geisha non viene pagata per rapporti sessuali, anche se pu\u00f2 scegliere di avere relazioni con uomini incontrati durante il suo lavoro, sebbene mantenute al di fuori del contesto della sua professione come geisha.\nEra uso nel passato che una geisha, per stabilirsi, prendesse un \"danna\" o patrono. Tradizionalmente il \"danna\" era un uomo ricco, talvolta sposato, che aveva i mezzi per sostenere le enormi spese di cui il lavoro di geisha abbisognava; la tradizione del \"danna\" \u00e8 viva in Giappone, ma solo qualche geisha ne sceglie uno.\nAnche se succedeva spesso che una geisha e il suo \"danna\" si innamorassero, il sesso non era richiesto come pagamento per il supporto finanziario che il danna elargiva. Le convenzioni e i valori che si celavano dietro questo particolare rapporto sono molto intricate, sconosciute e incomprensibili agli occidentali, come a molti giapponesi stessi."}
{"id": "332794", "revid": "5690", "url": "https://it.wikipedia.org/wiki?curid=332794", "title": "117 AC", "text": ""}
{"id": "332795", "revid": "5690", "url": "https://it.wikipedia.org/wiki?curid=332795", "title": "118 AC", "text": ""}
{"id": "332796", "revid": "5690", "url": "https://it.wikipedia.org/wiki?curid=332796", "title": "119 AC", "text": ""}
{"id": "332797", "revid": "5690", "url": "https://it.wikipedia.org/wiki?curid=332797", "title": "120 AC", "text": ""}
{"id": "332798", "revid": "5690", "url": "https://it.wikipedia.org/wiki?curid=332798", "title": "121 AC", "text": ""}
{"id": "332799", "revid": "5690", "url": "https://it.wikipedia.org/wiki?curid=332799", "title": "122 AC", "text": ""}
{"id": "332800", "revid": "5690", "url": "https://it.wikipedia.org/wiki?curid=332800", "title": "123 AC", "text": ""}
{"id": "332802", "revid": "5690", "url": "https://it.wikipedia.org/wiki?curid=332802", "title": "124 AC", "text": ""}
{"id": "332803", "revid": "5690", "url": "https://it.wikipedia.org/wiki?curid=332803", "title": "125 AC", "text": ""}
{"id": "332804", "revid": "5690", "url": "https://it.wikipedia.org/wiki?curid=332804", "title": "126 AC", "text": ""}
{"id": "332805", "revid": "5690", "url": "https://it.wikipedia.org/wiki?curid=332805", "title": "127 AC", "text": ""}
{"id": "332806", "revid": "5690", "url": "https://it.wikipedia.org/wiki?curid=332806", "title": "128 AC", "text": ""}
{"id": "332807", "revid": "5690", "url": "https://it.wikipedia.org/wiki?curid=332807", "title": "129 AC", "text": ""}
{"id": "332808", "revid": "5690", "url": "https://it.wikipedia.org/wiki?curid=332808", "title": "130 AC", "text": ""}
{"id": "332809", "revid": "5690", "url": "https://it.wikipedia.org/wiki?curid=332809", "title": "131 AC", "text": ""}
{"id": "332810", "revid": "5690", "url": "https://it.wikipedia.org/wiki?curid=332810", "title": "132 AC", "text": ""}
{"id": "332811", "revid": "5690", "url": "https://it.wikipedia.org/wiki?curid=332811", "title": "133 AC", "text": ""}
{"id": "332814", "revid": "5690", "url": "https://it.wikipedia.org/wiki?curid=332814", "title": "134 AC", "text": ""}
{"id": "332815", "revid": "5690", "url": "https://it.wikipedia.org/wiki?curid=332815", "title": "135 AC", "text": ""}
{"id": "332816", "revid": "5690", "url": "https://it.wikipedia.org/wiki?curid=332816", "title": "136 AC", "text": ""}
{"id": "332817", "revid": "5690", "url": "https://it.wikipedia.org/wiki?curid=332817", "title": "137 AC", "text": ""}
{"id": "332818", "revid": "5690", "url": "https://it.wikipedia.org/wiki?curid=332818", "title": "138 AC", "text": ""}
{"id": "332819", "revid": "5690", "url": "https://it.wikipedia.org/wiki?curid=332819", "title": "139 AC", "text": ""}
{"id": "332820", "revid": "5690", "url": "https://it.wikipedia.org/wiki?curid=332820", "title": "140 AC", "text": ""}
{"id": "332821", "revid": "5690", "url": "https://it.wikipedia.org/wiki?curid=332821", "title": "141 AC", "text": ""}
{"id": "332822", "revid": "5690", "url": "https://it.wikipedia.org/wiki?curid=332822", "title": "142 AC", "text": ""}
{"id": "332823", "revid": "5690", "url": "https://it.wikipedia.org/wiki?curid=332823", "title": "143 AC", "text": ""}
{"id": "332825", "revid": "5690", "url": "https://it.wikipedia.org/wiki?curid=332825", "title": "144 AC", "text": ""}
{"id": "332826", "revid": "5690", "url": "https://it.wikipedia.org/wiki?curid=332826", "title": "145 AC", "text": ""}
{"id": "332827", "revid": "5690", "url": "https://it.wikipedia.org/wiki?curid=332827", "title": "146 AC", "text": ""}
{"id": "332828", "revid": "5690", "url": "https://it.wikipedia.org/wiki?curid=332828", "title": "147 AC", "text": ""}
{"id": "332829", "revid": "5690", "url": "https://it.wikipedia.org/wiki?curid=332829", "title": "148 AC", "text": ""}
{"id": "332830", "revid": "5690", "url": "https://it.wikipedia.org/wiki?curid=332830", "title": "149 AC", "text": ""}
{"id": "332831", "revid": "5690", "url": "https://it.wikipedia.org/wiki?curid=332831", "title": "150 AC", "text": ""}
{"id": "332832", "revid": "5690", "url": "https://it.wikipedia.org/wiki?curid=332832", "title": "151 AC", "text": ""}
{"id": "332833", "revid": "5690", "url": "https://it.wikipedia.org/wiki?curid=332833", "title": "152 AC", "text": ""}
{"id": "332834", "revid": "5690", "url": "https://it.wikipedia.org/wiki?curid=332834", "title": "153 AC", "text": ""}
{"id": "332835", "revid": "5690", "url": "https://it.wikipedia.org/wiki?curid=332835", "title": "154 AC", "text": ""}
{"id": "332837", "revid": "5690", "url": "https://it.wikipedia.org/wiki?curid=332837", "title": "155 AC", "text": ""}
{"id": "332838", "revid": "5690", "url": "https://it.wikipedia.org/wiki?curid=332838", "title": "156 AC", "text": ""}
{"id": "332839", "revid": "5690", "url": "https://it.wikipedia.org/wiki?curid=332839", "title": "157 AC", "text": ""}
{"id": "332840", "revid": "5690", "url": "https://it.wikipedia.org/wiki?curid=332840", "title": "158 AC", "text": ""}
{"id": "332841", "revid": "5690", "url": "https://it.wikipedia.org/wiki?curid=332841", "title": "159 AC", "text": ""}
{"id": "332842", "revid": "5690", "url": "https://it.wikipedia.org/wiki?curid=332842", "title": "160 AC", "text": ""}
{"id": "332843", "revid": "5690", "url": "https://it.wikipedia.org/wiki?curid=332843", "title": "161 AC", "text": ""}
{"id": "332844", "revid": "5690", "url": "https://it.wikipedia.org/wiki?curid=332844", "title": "162 AC", "text": ""}
{"id": "332845", "revid": "5690", "url": "https://it.wikipedia.org/wiki?curid=332845", "title": "163 AC", "text": ""}
{"id": "332848", "revid": "5690", "url": "https://it.wikipedia.org/wiki?curid=332848", "title": "164 AC", "text": ""}
{"id": "332849", "revid": "5690", "url": "https://it.wikipedia.org/wiki?curid=332849", "title": "165 AC", "text": ""}
{"id": "332850", "revid": "5690", "url": "https://it.wikipedia.org/wiki?curid=332850", "title": "166 AC", "text": ""}
{"id": "332851", "revid": "5690", "url": "https://it.wikipedia.org/wiki?curid=332851", "title": "167 AC", "text": ""}
{"id": "332852", "revid": "5690", "url": "https://it.wikipedia.org/wiki?curid=332852", "title": "168 AC", "text": ""}
{"id": "332853", "revid": "5690", "url": "https://it.wikipedia.org/wiki?curid=332853", "title": "169 AC", "text": ""}
{"id": "332854", "revid": "5690", "url": "https://it.wikipedia.org/wiki?curid=332854", "title": "170 AC", "text": ""}
{"id": "332855", "revid": "5690", "url": "https://it.wikipedia.org/wiki?curid=332855", "title": "171 AC", "text": ""}
{"id": "332856", "revid": "5690", "url": "https://it.wikipedia.org/wiki?curid=332856", "title": "172 AC", "text": ""}
{"id": "332857", "revid": "5690", "url": "https://it.wikipedia.org/wiki?curid=332857", "title": "173 AC", "text": ""}
{"id": "332858", "revid": "5690", "url": "https://it.wikipedia.org/wiki?curid=332858", "title": "174 AC", "text": ""}
{"id": "332859", "revid": "465036", "url": "https://it.wikipedia.org/wiki?curid=332859", "title": "Congregazione dei vallombrosani", "text": ""}
{"id": "332860", "revid": "5690", "url": "https://it.wikipedia.org/wiki?curid=332860", "title": "175 AC", "text": ""}
{"id": "332861", "revid": "5690", "url": "https://it.wikipedia.org/wiki?curid=332861", "title": "176 AC", "text": ""}
{"id": "332862", "revid": "5690", "url": "https://it.wikipedia.org/wiki?curid=332862", "title": "177 AC", "text": ""}
{"id": "332863", "revid": "5690", "url": "https://it.wikipedia.org/wiki?curid=332863", "title": "178 AC", "text": ""}
{"id": "332864", "revid": "5690", "url": "https://it.wikipedia.org/wiki?curid=332864", "title": "179 AC", "text": ""}
{"id": "332865", "revid": "5690", "url": "https://it.wikipedia.org/wiki?curid=332865", "title": "180 AC", "text": ""}
{"id": "332866", "revid": "5690", "url": "https://it.wikipedia.org/wiki?curid=332866", "title": "181 AC", "text": ""}
{"id": "332867", "revid": "5690", "url": "https://it.wikipedia.org/wiki?curid=332867", "title": "182 AC", "text": ""}
{"id": "332868", "revid": "5690", "url": "https://it.wikipedia.org/wiki?curid=332868", "title": "183 AC", "text": ""}
{"id": "332869", "revid": "5690", "url": "https://it.wikipedia.org/wiki?curid=332869", "title": "184 AC", "text": ""}
{"id": "332870", "revid": "5690", "url": "https://it.wikipedia.org/wiki?curid=332870", "title": "185 AC", "text": ""}
{"id": "332871", "revid": "5690", "url": "https://it.wikipedia.org/wiki?curid=332871", "title": "186 AC", "text": ""}
{"id": "332872", "revid": "5690", "url": "https://it.wikipedia.org/wiki?curid=332872", "title": "187 AC", "text": ""}
{"id": "332873", "revid": "5690", "url": "https://it.wikipedia.org/wiki?curid=332873", "title": "188 AC", "text": ""}
{"id": "332874", "revid": "5690", "url": "https://it.wikipedia.org/wiki?curid=332874", "title": "189 AC", "text": ""}
{"id": "332875", "revid": "5690", "url": "https://it.wikipedia.org/wiki?curid=332875", "title": "190 AC", "text": ""}
{"id": "332876", "revid": "5690", "url": "https://it.wikipedia.org/wiki?curid=332876", "title": "191 AC", "text": ""}
{"id": "332877", "revid": "5690", "url": "https://it.wikipedia.org/wiki?curid=332877", "title": "192 AC", "text": ""}
{"id": "332878", "revid": "5690", "url": "https://it.wikipedia.org/wiki?curid=332878", "title": "193 AC", "text": ""}
{"id": "332879", "revid": "5690", "url": "https://it.wikipedia.org/wiki?curid=332879", "title": "194 AC", "text": ""}
{"id": "332880", "revid": "5690", "url": "https://it.wikipedia.org/wiki?curid=332880", "title": "195 AC", "text": ""}
{"id": "332881", "revid": "5690", "url": "https://it.wikipedia.org/wiki?curid=332881", "title": "196 AC", "text": ""}
{"id": "332882", "revid": "5690", "url": "https://it.wikipedia.org/wiki?curid=332882", "title": "197 AC", "text": ""}
{"id": "332883", "revid": "5690", "url": "https://it.wikipedia.org/wiki?curid=332883", "title": "198 AC", "text": ""}
{"id": "332884", "revid": "5690", "url": "https://it.wikipedia.org/wiki?curid=332884", "title": "199 AC", "text": ""}
{"id": "332885", "revid": "5690", "url": "https://it.wikipedia.org/wiki?curid=332885", "title": "200 AC", "text": ""}
{"id": "332886", "revid": "5690", "url": "https://it.wikipedia.org/wiki?curid=332886", "title": "201 AC", "text": ""}
{"id": "332887", "revid": "5690", "url": "https://it.wikipedia.org/wiki?curid=332887", "title": "202 AC", "text": ""}
{"id": "332888", "revid": "5690", "url": "https://it.wikipedia.org/wiki?curid=332888", "title": "203 AC", "text": ""}
{"id": "332889", "revid": "5690", "url": "https://it.wikipedia.org/wiki?curid=332889", "title": "204 AC", "text": ""}
{"id": "332890", "revid": "5690", "url": "https://it.wikipedia.org/wiki?curid=332890", "title": "205 AC", "text": ""}
{"id": "332891", "revid": "5690", "url": "https://it.wikipedia.org/wiki?curid=332891", "title": "206 AC", "text": ""}
{"id": "332892", "revid": "5690", "url": "https://it.wikipedia.org/wiki?curid=332892", "title": "207 AC", "text": ""}
{"id": "332893", "revid": "5690", "url": "https://it.wikipedia.org/wiki?curid=332893", "title": "208 AC", "text": ""}
{"id": "332894", "revid": "5690", "url": "https://it.wikipedia.org/wiki?curid=332894", "title": "209 AC", "text": ""}
{"id": "332896", "revid": "104458", "url": "https://it.wikipedia.org/wiki?curid=332896", "title": "Half pipe", "text": ""}
{"id": "332897", "revid": "5690", "url": "https://it.wikipedia.org/wiki?curid=332897", "title": "210 AC", "text": ""}
{"id": "332898", "revid": "5690", "url": "https://it.wikipedia.org/wiki?curid=332898", "title": "211 AC", "text": ""}
{"id": "332899", "revid": "5690", "url": "https://it.wikipedia.org/wiki?curid=332899", "title": "212 AC", "text": ""}
{"id": "332900", "revid": "5690", "url": "https://it.wikipedia.org/wiki?curid=332900", "title": "213 AC", "text": ""}
{"id": "332901", "revid": "5690", "url": "https://it.wikipedia.org/wiki?curid=332901", "title": "214 AC", "text": ""}
{"id": "332902", "revid": "5690", "url": "https://it.wikipedia.org/wiki?curid=332902", "title": "215 AC", "text": ""}
{"id": "332903", "revid": "5690", "url": "https://it.wikipedia.org/wiki?curid=332903", "title": "216 AC", "text": ""}
{"id": "332904", "revid": "5690", "url": "https://it.wikipedia.org/wiki?curid=332904", "title": "217 AC", "text": ""}
{"id": "332905", "revid": "5690", "url": "https://it.wikipedia.org/wiki?curid=332905", "title": "218 AC", "text": ""}
{"id": "332906", "revid": "5690", "url": "https://it.wikipedia.org/wiki?curid=332906", "title": "219 AC", "text": ""}
{"id": "332907", "revid": "5690", "url": "https://it.wikipedia.org/wiki?curid=332907", "title": "220 AC", "text": ""}
{"id": "332908", "revid": "5690", "url": "https://it.wikipedia.org/wiki?curid=332908", "title": "221 AC", "text": ""}
{"id": "332910", "revid": "5690", "url": "https://it.wikipedia.org/wiki?curid=332910", "title": "222 AC", "text": ""}
{"id": "332911", "revid": "5690", "url": "https://it.wikipedia.org/wiki?curid=332911", "title": "223 AC", "text": ""}
{"id": "332912", "revid": "5690", "url": "https://it.wikipedia.org/wiki?curid=332912", "title": "224 AC", "text": ""}
{"id": "332913", "revid": "5690", "url": "https://it.wikipedia.org/wiki?curid=332913", "title": "225 AC", "text": ""}
{"id": "332914", "revid": "5690", "url": "https://it.wikipedia.org/wiki?curid=332914", "title": "226 AC", "text": ""}
{"id": "332915", "revid": "5690", "url": "https://it.wikipedia.org/wiki?curid=332915", "title": "227 AC", "text": ""}
{"id": "332916", "revid": "5690", "url": "https://it.wikipedia.org/wiki?curid=332916", "title": "228 AC", "text": ""}
{"id": "332917", "revid": "5690", "url": "https://it.wikipedia.org/wiki?curid=332917", "title": "229 AC", "text": ""}
{"id": "332918", "revid": "5690", "url": "https://it.wikipedia.org/wiki?curid=332918", "title": "230 AC", "text": ""}
{"id": "332919", "revid": "5690", "url": "https://it.wikipedia.org/wiki?curid=332919", "title": "231 AC", "text": ""}
{"id": "332920", "revid": "5690", "url": "https://it.wikipedia.org/wiki?curid=332920", "title": "232 AC", "text": ""}
{"id": "332921", "revid": "5690", "url": "https://it.wikipedia.org/wiki?curid=332921", "title": "233 AC", "text": ""}
{"id": "332923", "revid": "5690", "url": "https://it.wikipedia.org/wiki?curid=332923", "title": "234 AC", "text": ""}
{"id": "332924", "revid": "5690", "url": "https://it.wikipedia.org/wiki?curid=332924", "title": "235 AC", "text": ""}
{"id": "332925", "revid": "5690", "url": "https://it.wikipedia.org/wiki?curid=332925", "title": "236 AC", "text": ""}
{"id": "332926", "revid": "5690", "url": "https://it.wikipedia.org/wiki?curid=332926", "title": "237 AC", "text": ""}
{"id": "332927", "revid": "5690", "url": "https://it.wikipedia.org/wiki?curid=332927", "title": "238 AC", "text": ""}
{"id": "332928", "revid": "5690", "url": "https://it.wikipedia.org/wiki?curid=332928", "title": "239 AC", "text": ""}
{"id": "332929", "revid": "5690", "url": "https://it.wikipedia.org/wiki?curid=332929", "title": "240 AC", "text": ""}
{"id": "332930", "revid": "5690", "url": "https://it.wikipedia.org/wiki?curid=332930", "title": "241 AC", "text": ""}
{"id": "332931", "revid": "5690", "url": "https://it.wikipedia.org/wiki?curid=332931", "title": "242 AC", "text": ""}
{"id": "332932", "revid": "5690", "url": "https://it.wikipedia.org/wiki?curid=332932", "title": "243 AC", "text": ""}
{"id": "332933", "revid": "5690", "url": "https://it.wikipedia.org/wiki?curid=332933", "title": "244 AC", "text": ""}
{"id": "332934", "revid": "5690", "url": "https://it.wikipedia.org/wiki?curid=332934", "title": "245 AC", "text": ""}
{"id": "332936", "revid": "5690", "url": "https://it.wikipedia.org/wiki?curid=332936", "title": "246 AC", "text": ""}
{"id": "332937", "revid": "5690", "url": "https://it.wikipedia.org/wiki?curid=332937", "title": "247 AC", "text": ""}
{"id": "332938", "revid": "5690", "url": "https://it.wikipedia.org/wiki?curid=332938", "title": "248 AC", "text": ""}
{"id": "332939", "revid": "5690", "url": "https://it.wikipedia.org/wiki?curid=332939", "title": "249 AC", "text": ""}
{"id": "332940", "revid": "5690", "url": "https://it.wikipedia.org/wiki?curid=332940", "title": "250 AC", "text": ""}
{"id": "332941", "revid": "5690", "url": "https://it.wikipedia.org/wiki?curid=332941", "title": "251 AC", "text": ""}
{"id": "332942", "revid": "5690", "url": "https://it.wikipedia.org/wiki?curid=332942", "title": "252 AC", "text": ""}
{"id": "332943", "revid": "5690", "url": "https://it.wikipedia.org/wiki?curid=332943", "title": "253 AC", "text": ""}
{"id": "332945", "revid": "5690", "url": "https://it.wikipedia.org/wiki?curid=332945", "title": "254 AC", "text": ""}
{"id": "332946", "revid": "5690", "url": "https://it.wikipedia.org/wiki?curid=332946", "title": "255 AC", "text": ""}
{"id": "332947", "revid": "5690", "url": "https://it.wikipedia.org/wiki?curid=332947", "title": "256 AC", "text": ""}
{"id": "332948", "revid": "5690", "url": "https://it.wikipedia.org/wiki?curid=332948", "title": "257 AC", "text": ""}
{"id": "332949", "revid": "5690", "url": "https://it.wikipedia.org/wiki?curid=332949", "title": "258 AC", "text": ""}
{"id": "332950", "revid": "5690", "url": "https://it.wikipedia.org/wiki?curid=332950", "title": "259 AC", "text": ""}
{"id": "332951", "revid": "5690", "url": "https://it.wikipedia.org/wiki?curid=332951", "title": "260 AC", "text": ""}
{"id": "332952", "revid": "5690", "url": "https://it.wikipedia.org/wiki?curid=332952", "title": "261 AC", "text": ""}
{"id": "332953", "revid": "5690", "url": "https://it.wikipedia.org/wiki?curid=332953", "title": "262 AC", "text": ""}
{"id": "332954", "revid": "5690", "url": "https://it.wikipedia.org/wiki?curid=332954", "title": "263 AC", "text": ""}
{"id": "332955", "revid": "5690", "url": "https://it.wikipedia.org/wiki?curid=332955", "title": "264 AC", "text": ""}
{"id": "332956", "revid": "5690", "url": "https://it.wikipedia.org/wiki?curid=332956", "title": "265 AC", "text": ""}
{"id": "332957", "revid": "5690", "url": "https://it.wikipedia.org/wiki?curid=332957", "title": "266 AC", "text": ""}
{"id": "332958", "revid": "5690", "url": "https://it.wikipedia.org/wiki?curid=332958", "title": "267 AC", "text": ""}
{"id": "332959", "revid": "5690", "url": "https://it.wikipedia.org/wiki?curid=332959", "title": "268 AC", "text": ""}
{"id": "332960", "revid": "5690", "url": "https://it.wikipedia.org/wiki?curid=332960", "title": "269 AC", "text": ""}
{"id": "332961", "revid": "5690", "url": "https://it.wikipedia.org/wiki?curid=332961", "title": "270 AC", "text": ""}
{"id": "332962", "revid": "5690", "url": "https://it.wikipedia.org/wiki?curid=332962", "title": "271 AC", "text": ""}
{"id": "332963", "revid": "5690", "url": "https://it.wikipedia.org/wiki?curid=332963", "title": "272 AC", "text": ""}
{"id": "332964", "revid": "5690", "url": "https://it.wikipedia.org/wiki?curid=332964", "title": "273 AC", "text": ""}
{"id": "332965", "revid": "5690", "url": "https://it.wikipedia.org/wiki?curid=332965", "title": "274 AC", "text": ""}
{"id": "332966", "revid": "5690", "url": "https://it.wikipedia.org/wiki?curid=332966", "title": "275 AC", "text": ""}
{"id": "332967", "revid": "5690", "url": "https://it.wikipedia.org/wiki?curid=332967", "title": "276 AC", "text": ""}
{"id": "332968", "revid": "5690", "url": "https://it.wikipedia.org/wiki?curid=332968", "title": "277 AC", "text": ""}
{"id": "332969", "revid": "5690", "url": "https://it.wikipedia.org/wiki?curid=332969", "title": "278 AC", "text": ""}
{"id": "332970", "revid": "5690", "url": "https://it.wikipedia.org/wiki?curid=332970", "title": "279 AC", "text": ""}
{"id": "332971", "revid": "5690", "url": "https://it.wikipedia.org/wiki?curid=332971", "title": "280 AC", "text": ""}
{"id": "332972", "revid": "5690", "url": "https://it.wikipedia.org/wiki?curid=332972", "title": "281 AC", "text": ""}
{"id": "332973", "revid": "5690", "url": "https://it.wikipedia.org/wiki?curid=332973", "title": "282 AC", "text": ""}
{"id": "332974", "revid": "5690", "url": "https://it.wikipedia.org/wiki?curid=332974", "title": "283 AC", "text": ""}
{"id": "332975", "revid": "5690", "url": "https://it.wikipedia.org/wiki?curid=332975", "title": "284 AC", "text": ""}
{"id": "332976", "revid": "5690", "url": "https://it.wikipedia.org/wiki?curid=332976", "title": "285 AC", "text": ""}
{"id": "332977", "revid": "5690", "url": "https://it.wikipedia.org/wiki?curid=332977", "title": "286 AC", "text": ""}
{"id": "332978", "revid": "5690", "url": "https://it.wikipedia.org/wiki?curid=332978", "title": "287 AC", "text": ""}
{"id": "332979", "revid": "5690", "url": "https://it.wikipedia.org/wiki?curid=332979", "title": "288 AC", "text": ""}
{"id": "332980", "revid": "5690", "url": "https://it.wikipedia.org/wiki?curid=332980", "title": "289 AC", "text": ""}
{"id": "332981", "revid": "5690", "url": "https://it.wikipedia.org/wiki?curid=332981", "title": "290 AC", "text": ""}
{"id": "332982", "revid": "5690", "url": "https://it.wikipedia.org/wiki?curid=332982", "title": "291 AC", "text": ""}
{"id": "332983", "revid": "5690", "url": "https://it.wikipedia.org/wiki?curid=332983", "title": "292 AC", "text": ""}
{"id": "332984", "revid": "5690", "url": "https://it.wikipedia.org/wiki?curid=332984", "title": "293 AC", "text": ""}
{"id": "332985", "revid": "5690", "url": "https://it.wikipedia.org/wiki?curid=332985", "title": "294 AC", "text": ""}
{"id": "332986", "revid": "5690", "url": "https://it.wikipedia.org/wiki?curid=332986", "title": "295 AC", "text": ""}
{"id": "332987", "revid": "5690", "url": "https://it.wikipedia.org/wiki?curid=332987", "title": "296 AC", "text": ""}
{"id": "332988", "revid": "5690", "url": "https://it.wikipedia.org/wiki?curid=332988", "title": "297 AC", "text": ""}
{"id": "332989", "revid": "5690", "url": "https://it.wikipedia.org/wiki?curid=332989", "title": "298 AC", "text": ""}
{"id": "332990", "revid": "5690", "url": "https://it.wikipedia.org/wiki?curid=332990", "title": "299 AC", "text": ""}
{"id": "332991", "revid": "5690", "url": "https://it.wikipedia.org/wiki?curid=332991", "title": "300 AC", "text": ""}
{"id": "332992", "revid": "5690", "url": "https://it.wikipedia.org/wiki?curid=332992", "title": "301 AC", "text": ""}
{"id": "332993", "revid": "5690", "url": "https://it.wikipedia.org/wiki?curid=332993", "title": "302 AC", "text": ""}
{"id": "332994", "revid": "5690", "url": "https://it.wikipedia.org/wiki?curid=332994", "title": "303 AC", "text": ""}
{"id": "332995", "revid": "5690", "url": "https://it.wikipedia.org/wiki?curid=332995", "title": "304 AC", "text": ""}
{"id": "332996", "revid": "5690", "url": "https://it.wikipedia.org/wiki?curid=332996", "title": "305 AC", "text": ""}
{"id": "332997", "revid": "5690", "url": "https://it.wikipedia.org/wiki?curid=332997", "title": "306 AC", "text": ""}
{"id": "332998", "revid": "5690", "url": "https://it.wikipedia.org/wiki?curid=332998", "title": "307 AC", "text": ""}
{"id": "332999", "revid": "5690", "url": "https://it.wikipedia.org/wiki?curid=332999", "title": "308 AC", "text": ""}
{"id": "333000", "revid": "5690", "url": "https://it.wikipedia.org/wiki?curid=333000", "title": "309 AC", "text": ""}
{"id": "333002", "revid": "5690", "url": "https://it.wikipedia.org/wiki?curid=333002", "title": "310 AC", "text": ""}
{"id": "333003", "revid": "5690", "url": "https://it.wikipedia.org/wiki?curid=333003", "title": "311 AC", "text": ""}
{"id": "333004", "revid": "5690", "url": "https://it.wikipedia.org/wiki?curid=333004", "title": "312 AC", "text": ""}
{"id": "333005", "revid": "5690", "url": "https://it.wikipedia.org/wiki?curid=333005", "title": "313 AC", "text": ""}
{"id": "333006", "revid": "5690", "url": "https://it.wikipedia.org/wiki?curid=333006", "title": "314 AC", "text": ""}
{"id": "333007", "revid": "5690", "url": "https://it.wikipedia.org/wiki?curid=333007", "title": "315 AC", "text": ""}
{"id": "333008", "revid": "5690", "url": "https://it.wikipedia.org/wiki?curid=333008", "title": "316 AC", "text": ""}
{"id": "333009", "revid": "941725", "url": "https://it.wikipedia.org/wiki?curid=333009", "title": "Tensh\u014d Sh\u016bbun", "text": "Studente di Josetsu, Sh\u016bbun divenne uno dei pittori pi\u00f9 influenti della pittura a inchiostro nello stile suiboku, assieme a Sesshu, suo allievo. Molti paesaggi disegnati ad inchiostro sono attribuiti a lui, come quelli nella collezione Fujiwara e alla Fondazione Seikado Bunko. Tra i suoi paesaggi realistici pi\u00f9 famosi, \"Leggendo in un boschetto di bamb\u00f9\" (del 1446, al Museo nazionale di Tokyo).\nEra capo pittore dello sh\u014dgun e tra il 1423 e il 1424 and\u00f2 in Corea con una spedizione ufficiale dell'ambasciata dello shogun.\nSh\u016bbun \u00e8 considerato in Giappone, insieme a Sesshu, il maggiore esponente della pittura dell'era Muromachi. Le radici culturali dell'arte Muromachi possono essere rintracciate in Cina, nella dinastia Song meridionale: lo Zen come principio dell'arte. Inoltre si pensa che sia proprio Sh\u016bbun ad aver perfezionato la pittura monocromatica Zen giapponese."}
{"id": "333010", "revid": "5690", "url": "https://it.wikipedia.org/wiki?curid=333010", "title": "317 AC", "text": ""}
{"id": "333011", "revid": "5690", "url": "https://it.wikipedia.org/wiki?curid=333011", "title": "318 AC", "text": ""}
{"id": "333012", "revid": "5690", "url": "https://it.wikipedia.org/wiki?curid=333012", "title": "319 AC", "text": ""}
{"id": "333013", "revid": "5690", "url": "https://it.wikipedia.org/wiki?curid=333013", "title": "320 AC", "text": ""}
{"id": "333014", "revid": "5690", "url": "https://it.wikipedia.org/wiki?curid=333014", "title": "321 AC", "text": ""}
{"id": "333015", "revid": "5690", "url": "https://it.wikipedia.org/wiki?curid=333015", "title": "322 AC", "text": ""}
{"id": "333016", "revid": "5690", "url": "https://it.wikipedia.org/wiki?curid=333016", "title": "323 AC", "text": ""}
{"id": "333017", "revid": "599013", "url": "https://it.wikipedia.org/wiki?curid=333017", "title": "Lotta greco-romana", "text": "La lotta greco-romana \u00e8 una disciplina di sport da combattimento nata in Italia. A differenza della lotta libera, nella lotta greco-romana non si possono eseguire tecniche di atterramento o ribaltamento che prevedano azioni sulle gambe. \u00c8 una disciplina dei giochi olimpici, e la federazione internazionale che rappresenta questa disciplina \u00e8 la United World Wrestling (U.W.W.).\nStoria.\nLe origini della lotta greco-romana moderna risalgono al diciannovesimo secolo. Questo stile di combattimento fu creato in Italia in epoca risorgimentale, diffuso in tutta Europa e incluso nelle Olimpiadi del 1896. Il termine \"greco-romana\" fu introdotto dal lottatore italiano Basilio Bartoletti per sottolinearne il valore storico.\nLa tecnica e le regole.\nL'obiettivo principale nella lotta greco-romana consiste, nella lotta in piedi, nel riuscire a portare l'avversario al tappeto, attraverso proiezioni anche di grande ampiezza, con piegamento in avanti, con piegamento all'indietro, con rotazione del tronco; attraverso gli atterramenti con passaggio dietro o schiacciamento, per finire l'azione, se possibile, facendo poggiare entrambe le spalle a terra all'avversario previa immobilizzazione (schienamento). Nella lotta a terra l'obiettivo \u00e8 uguale, ribaltare e se possibile schienare l'avversario attraverso l'azione di rotolamento, di stacco e proiezione o mediante l'azione sulle braccia e sul collo (mezza nelson ecc...). In caso di schienamento l'incontro viene interrotto e viene assegnata la vittoria. Se invece l'incontro si protrae per tutta la sua durata, che \u00e8 di circa 5 o 6 minuti intervallato, vince chi ha conquistato pi\u00f9 punti.\nLa lotta greco-romana (anche stile libero) prevede due fasi: lotta in piedi e lotta a terra. Nella lotta in piedi (\"clinch\") si prevede l'impiego di una vasta gamma di tecniche di proiezione e atterramento applicate sfruttando lo squilibrio dell'avversario che viene creato durante l'azione di schermaglia: durante la schermaglia si costruiscono i presupposti per l'applicazione delle tecniche di proiezione o atterramento; essi vengono determinati dalla ricerca di una buona presa sull'avversario e, contemporaneamente, dall'applicazione di finte (inquadrate in una strategia) che hanno il fine di squilibrarlo.\nVengono definite combinazione una o pi\u00f9 finte eseguite prima della tecnica reale di proiezione o atterramento. La lotta a terra invece, o \u00e8 la prosecuzione di un'azione iniziata in piedi, o viene determinata dall'arbitro come penalit\u00e0 verso uno dei due lottatori allorch\u00e9 si sottrae alla lotta, rendendosi passivo. Anche la lotta a terra prevede una vasta gamma di tecniche finalizzate al ribaltamento, al controllo (molto importante la \"presa della schiena\", per avere il massimo dominio del rivale) e al possibile schienamento dell'avversario.\nOccorre precisare che la reattivit\u00e0 del lottatore \u00e8 fortemente condizionata dalla sua condizione psicofisica e tende a decrescere durante l'incontro, rendendolo pi\u00f9 vulnerabile agli attacchi di un avversario pi\u00f9 prestante. Per questo motivo, la preparazione atletica \u00e8 portata ai massimi livelli sotto il punto di vista della forza (allenamenti di pesi: pesistica, powerlifting, culturismo), della potenza (\"power training\", pliometria, circuiti specifici) e della resistenza, potenza aerobica ed anaerobica (corsa/lotta a frequenze aerobiche-anaerobiche, \"circuit training, interval training\").\nI lottatori olimpici sono considerati quindi atleti tra i pi\u00f9 completi.\nNelle arti marziali miste.\nGrazie alla loro abilit\u00e0 in questo stile, numerosi atleti sono riusciti ad acquistare fama e gloria nelle arti marziali miste. Lottatori come Randy Couture (record di titoli vinti in UFC, anche in due categorie di peso differenti), Dan Henderson (unico uomo al mondo ad imporsi in due categorie di peso diverse nel Pride FC) e Matt Lindland, hanno dimostrato a forza di risultati l'importanza della lotta nel combattimento totale e sono stati i fondatori di ben due delle pi\u00f9 note scuole a livello internazionale, che ogni anno attirano numerosi atleti da tutto il mondo: la XtremeCouture ed il Team Quest; entrambe propongono un concetto di MMA basato sulla lotta.\nNel 2009 debutt\u00f2 nelle MMA anche Joe Warren, campione mondiale 2006 di lotta greco-romana e con soli tre mesi di allenamento batt\u00e9 il giapponese Yamamoto, considerato il migliore al mondo della categoria.\nDalle statistiche del sito Sherdog.com emerge che la lotta olimpica rappresenta la disciplina di provenienza con il maggior numero di vittorie nelle MMA.\nLa lotta greco-romana \u00e8 una disciplina olimpica. A differenza della lotta libera nella lotta greco-romana non si possono eseguire tecniche di atterramento o ribaltamento che prevedano prese sulle gambe. La federazione internazionale che rappresenta questo sport \u00e8 la United World Wrestling (U.W.W.).\nNei giochi olimpici.\nLa lotta olimpica \u00e8 gestita da una sola federazione, la U.W.W. (United World Wrestling). La lingua ufficiale \u00e8 il francese, in omaggio a Pierre de Coubertin che ha voluto la lotta tra gli sport olimpici.\nLa lotta greco-romana \u00e8 uno dei due stili di lotta praticata alle Olimpiadi, l'altro stile \u00e8 la lotta stile libero.\nIl contesto per la pratica dei due stili (materassina, vestiario, arbitri, ecc.) \u00e8 identico.\nLa differenza tra lo stile della lotta greco-romana e quello della lotta libera \u00e8 rappresentata dal fatto che nella prima non si possono eseguire tecniche di atterramento o ribaltamento che prevedano azioni sulle gambe, come l'uso di prese alle gambe, tecniche di spazzata o intrecci, tecniche permesse invece nella lotta stile libero.\nIl divieto delle tecniche sopracitate trova la sua spiegazione nella cultura estetica classica.\nPonendo, infatti, al centro dell'azione fisica determinati gruppi muscolari, in modo particolare enfatizzando l'intensit\u00e0 del gesto atletico a cui veniva sottoposto il lottatore, si mirava a uno sviluppo fisico e mentale strettamente legato ai valori estetici del tempo concernenti la resistenza e la potenza fisica. Un altro sport codificato nello stesso periodo allo stesso modo \u00e8 stato il pugilato.\nInoltre, la lotta greco-romana assumeva anche una connotazione fortemente ritualistica, enfatizzando l'ego maschile alla ricerca del dominio e del possesso sull'avversario. Infatti, la lotta greco-romana \u00e8 l'unico sport praticato ufficialmente da soli uomini, dimostrandosi cos\u00ec dal carattere fortemente maschile."}
{"id": "333018", "revid": "5690", "url": "https://it.wikipedia.org/wiki?curid=333018", "title": "325 AC", "text": ""}
{"id": "333019", "revid": "5690", "url": "https://it.wikipedia.org/wiki?curid=333019", "title": "326 AC", "text": ""}
{"id": "333020", "revid": "5690", "url": "https://it.wikipedia.org/wiki?curid=333020", "title": "327 AC", "text": ""}
{"id": "333021", "revid": "5690", "url": "https://it.wikipedia.org/wiki?curid=333021", "title": "328 AC", "text": ""}
{"id": "333022", "revid": "5690", "url": "https://it.wikipedia.org/wiki?curid=333022", "title": "329 AC", "text": ""}
{"id": "333023", "revid": "5690", "url": "https://it.wikipedia.org/wiki?curid=333023", "title": "330 AC", "text": ""}
{"id": "333024", "revid": "5690", "url": "https://it.wikipedia.org/wiki?curid=333024", "title": "331 AC", "text": ""}
{"id": "333025", "revid": "5690", "url": "https://it.wikipedia.org/wiki?curid=333025", "title": "332 AC", "text": ""}
{"id": "333026", "revid": "1235755", "url": "https://it.wikipedia.org/wiki?curid=333026", "title": "Radek \u0160t\u011bp\u00e1nek", "text": "Carriera.\nHa vinto 17 titoli di doppio; la sua ascesa in singolare \u00e8 iniziata nel 2004 quando, dopo essere partito dalle qualificazioni, \u00e8 arrivato in finale al Master Series di Parigi Bercy, perdendo in tre set contro Marat Safin. Il primo titolo lo ha vinto a Rotterdam nel 2006 battendo in finale il belga Christophe Rochus.\nLo stesso anno ha raggiunto la finale all'ATP Masters Series di Amburgo, dove ha perso in tre set contro lo spagnolo Tommy Robredo, ed ha conquistato i quarti di finale a Wimbledon.\nNel 2007 vince il torneo di Los Angeles battendo in finale lo statunitense James Blake.\nNel 2008 \u00e8 riuscito ad arrivare alla semifinale del Master Series di Roma battendo il numero uno del mondo Roger Federer nei quarti addirittura in 2 soli set, nella semifinale si \u00e8 ritirato contro il serbo numero 3 del mondo Novak \u0110okovi\u0107 per un problema di stomaco nel secondo set sul punteggio di 6-0 1-0 a favore del serbo.\nIl 18 novembre 2012, nella finale di Coppa Davis contro i campioni uscenti della Spagna, d\u00e0 il punto decisivo (3-2) per la conquista del trofeo da parte della Rep. Ceca, contro il pi\u00f9 quotato Nicol\u00e1s Almagro, in 4 set (6-4; 7-6; 3-6; 6-3 il punteggio) in quasi quattro ore di gioco. Sempre in Coppa Davis, nella finale contro la Serbia di Novak \u0110okovi\u0107, Stepanek d\u00e0 il punto decisivo (3-2) il 17 novembre 2013 contro Du\u0161an Lajovi\u0107 con il punteggio di 6-3; 6-1; 6-1.\nDa novembre 2017 diventa, con ufficialit\u00e0, l'allenatore di Novak \u0110okovi\u0107 affiancando nel suo ruolo un'altra leggenda del tennis come Andre Agassi.\nVita privata.\n\u00c8 stato fidanzato con Martina Hingis e per un breve periodo con Petra Kvitov\u00e1. Ha poi sposato Nicole Vaidi\u0161ov\u00e1: i due hanno divorziato, ma in seguito sono convolati di nuovo a nozze. Dal secondo matrimonio con Nicole \u00e8 nata la figlia Stella."}
{"id": "333027", "revid": "5690", "url": "https://it.wikipedia.org/wiki?curid=333027", "title": "333 AC", "text": ""}
{"id": "333029", "revid": "5690", "url": "https://it.wikipedia.org/wiki?curid=333029", "title": "334 AC", "text": ""}
{"id": "333030", "revid": "5690", "url": "https://it.wikipedia.org/wiki?curid=333030", "title": "335 AC", "text": ""}
{"id": "333031", "revid": "5690", "url": "https://it.wikipedia.org/wiki?curid=333031", "title": "336 AC", "text": ""}
{"id": "333032", "revid": "5690", "url": "https://it.wikipedia.org/wiki?curid=333032", "title": "337 AC", "text": ""}
{"id": "333033", "revid": "5690", "url": "https://it.wikipedia.org/wiki?curid=333033", "title": "338 AC", "text": ""}
{"id": "333034", "revid": "5690", "url": "https://it.wikipedia.org/wiki?curid=333034", "title": "339 AC", "text": ""}
{"id": "333035", "revid": "5690", "url": "https://it.wikipedia.org/wiki?curid=333035", "title": "340 AC", "text": ""}
{"id": "333036", "revid": "5690", "url": "https://it.wikipedia.org/wiki?curid=333036", "title": "341 AC", "text": ""}
{"id": "333037", "revid": "5690", "url": "https://it.wikipedia.org/wiki?curid=333037", "title": "342 AC", "text": ""}
{"id": "333038", "revid": "5690", "url": "https://it.wikipedia.org/wiki?curid=333038", "title": "343 AC", "text": ""}
{"id": "333039", "revid": "5690", "url": "https://it.wikipedia.org/wiki?curid=333039", "title": "344 AC", "text": ""}
{"id": "333040", "revid": "5690", "url": "https://it.wikipedia.org/wiki?curid=333040", "title": "345 AC", "text": ""}
{"id": "333041", "revid": "5690", "url": "https://it.wikipedia.org/wiki?curid=333041", "title": "346 AC", "text": ""}
{"id": "333042", "revid": "5690", "url": "https://it.wikipedia.org/wiki?curid=333042", "title": "347 AC", "text": ""}
{"id": "333043", "revid": "5690", "url": "https://it.wikipedia.org/wiki?curid=333043", "title": "348 AC", "text": ""}
{"id": "333044", "revid": "5690", "url": "https://it.wikipedia.org/wiki?curid=333044", "title": "349 AC", "text": ""}
{"id": "333045", "revid": "5690", "url": "https://it.wikipedia.org/wiki?curid=333045", "title": "350 AC", "text": ""}
{"id": "333046", "revid": "5690", "url": "https://it.wikipedia.org/wiki?curid=333046", "title": "351 AC", "text": ""}
{"id": "333047", "revid": "5690", "url": "https://it.wikipedia.org/wiki?curid=333047", "title": "352 AC", "text": ""}
{"id": "333048", "revid": "5690", "url": "https://it.wikipedia.org/wiki?curid=333048", "title": "353 AC", "text": ""}
{"id": "333049", "revid": "5690", "url": "https://it.wikipedia.org/wiki?curid=333049", "title": "354 AC", "text": ""}
{"id": "333050", "revid": "5690", "url": "https://it.wikipedia.org/wiki?curid=333050", "title": "355 AC", "text": ""}
{"id": "333051", "revid": "5690", "url": "https://it.wikipedia.org/wiki?curid=333051", "title": "356 AC", "text": ""}
{"id": "333052", "revid": "5690", "url": "https://it.wikipedia.org/wiki?curid=333052", "title": "357 AC", "text": ""}
{"id": "333053", "revid": "5690", "url": "https://it.wikipedia.org/wiki?curid=333053", "title": "358 AC", "text": ""}
{"id": "333054", "revid": "5690", "url": "https://it.wikipedia.org/wiki?curid=333054", "title": "359 AC", "text": ""}
{"id": "333055", "revid": "5690", "url": "https://it.wikipedia.org/wiki?curid=333055", "title": "360 AC", "text": ""}
{"id": "333056", "revid": "5690", "url": "https://it.wikipedia.org/wiki?curid=333056", "title": "361 AC", "text": ""}
{"id": "333057", "revid": "5690", "url": "https://it.wikipedia.org/wiki?curid=333057", "title": "362 AC", "text": ""}
{"id": "333058", "revid": "5690", "url": "https://it.wikipedia.org/wiki?curid=333058", "title": "363 AC", "text": ""}
{"id": "333059", "revid": "5690", "url": "https://it.wikipedia.org/wiki?curid=333059", "title": "364 AC", "text": ""}
{"id": "333060", "revid": "5690", "url": "https://it.wikipedia.org/wiki?curid=333060", "title": "365 AC", "text": ""}
{"id": "333061", "revid": "5690", "url": "https://it.wikipedia.org/wiki?curid=333061", "title": "366 AC", "text": ""}
{"id": "333062", "revid": "5690", "url": "https://it.wikipedia.org/wiki?curid=333062", "title": "367 AC", "text": ""}
{"id": "333063", "revid": "5690", "url": "https://it.wikipedia.org/wiki?curid=333063", "title": "368 AC", "text": ""}
{"id": "333064", "revid": "5690", "url": "https://it.wikipedia.org/wiki?curid=333064", "title": "369 AC", "text": ""}
{"id": "333065", "revid": "5690", "url": "https://it.wikipedia.org/wiki?curid=333065", "title": "370 AC", "text": ""}
{"id": "333066", "revid": "5690", "url": "https://it.wikipedia.org/wiki?curid=333066", "title": "371 AC", "text": ""}
{"id": "333067", "revid": "5690", "url": "https://it.wikipedia.org/wiki?curid=333067", "title": "372 AC", "text": ""}
{"id": "333068", "revid": "5690", "url": "https://it.wikipedia.org/wiki?curid=333068", "title": "373 AC", "text": ""}
{"id": "333069", "revid": "5690", "url": "https://it.wikipedia.org/wiki?curid=333069", "title": "374 AC", "text": ""}
{"id": "333070", "revid": "5690", "url": "https://it.wikipedia.org/wiki?curid=333070", "title": "375 AC", "text": ""}
{"id": "333071", "revid": "5690", "url": "https://it.wikipedia.org/wiki?curid=333071", "title": "376 AC", "text": ""}
{"id": "333072", "revid": "5690", "url": "https://it.wikipedia.org/wiki?curid=333072", "title": "377 AC", "text": ""}
{"id": "333073", "revid": "5690", "url": "https://it.wikipedia.org/wiki?curid=333073", "title": "378 AC", "text": ""}
{"id": "333074", "revid": "5690", "url": "https://it.wikipedia.org/wiki?curid=333074", "title": "379 AC", "text": ""}
{"id": "333075", "revid": "5690", "url": "https://it.wikipedia.org/wiki?curid=333075", "title": "380 AC", "text": ""}
{"id": "333076", "revid": "5690", "url": "https://it.wikipedia.org/wiki?curid=333076", "title": "381 AC", "text": ""}
{"id": "333077", "revid": "5690", "url": "https://it.wikipedia.org/wiki?curid=333077", "title": "382 AC", "text": ""}
{"id": "333078", "revid": "5690", "url": "https://it.wikipedia.org/wiki?curid=333078", "title": "383 AC", "text": ""}
{"id": "333079", "revid": "5690", "url": "https://it.wikipedia.org/wiki?curid=333079", "title": "384 AC", "text": ""}
{"id": "333080", "revid": "5690", "url": "https://it.wikipedia.org/wiki?curid=333080", "title": "385 AC", "text": ""}
{"id": "333081", "revid": "5690", "url": "https://it.wikipedia.org/wiki?curid=333081", "title": "386 AC", "text": ""}
{"id": "333082", "revid": "5690", "url": "https://it.wikipedia.org/wiki?curid=333082", "title": "387 AC", "text": ""}
{"id": "333083", "revid": "5690", "url": "https://it.wikipedia.org/wiki?curid=333083", "title": "388 AC", "text": ""}
{"id": "333084", "revid": "5690", "url": "https://it.wikipedia.org/wiki?curid=333084", "title": "389 AC", "text": ""}
{"id": "333085", "revid": "5690", "url": "https://it.wikipedia.org/wiki?curid=333085", "title": "390 AC", "text": ""}
{"id": "333086", "revid": "5690", "url": "https://it.wikipedia.org/wiki?curid=333086", "title": "391 AC", "text": ""}
{"id": "333087", "revid": "5690", "url": "https://it.wikipedia.org/wiki?curid=333087", "title": "392 AC", "text": ""}
{"id": "333088", "revid": "5690", "url": "https://it.wikipedia.org/wiki?curid=333088", "title": "393 AC", "text": ""}
{"id": "333089", "revid": "5690", "url": "https://it.wikipedia.org/wiki?curid=333089", "title": "394 AC", "text": ""}
{"id": "333090", "revid": "5690", "url": "https://it.wikipedia.org/wiki?curid=333090", "title": "395 AC", "text": ""}
{"id": "333091", "revid": "1543377", "url": "https://it.wikipedia.org/wiki?curid=333091", "title": "Michail Alekseevi\u010d Kuzmin", "text": "Il suo nome \u00e8 traslitterato anche come Mikhail Kuzmin o Mihail Kuzmin.\nBiografia.\nIl punto di vista di Kuzmin sull'arte aveva molto in comune con Sergej Djagilev ed il Mir iskusstva. Era affascinato dalla novellistica di Voltaire e di Flaubert e dai romanzi degli antichi greci, li imitava e tradusse \"L'asino d'oro\" in russo. \nNel 1906 pubblic\u00f2 il primo romanzo russo a tema omosessuale, \"\u041a\u0440\u044b\u043b\u044c\u044f\" ([Kryl'ja], letteralmente \"ali\", tradotto in italiano con il titolo di \"Vanja\", che sarebbe stato dileggiato da Vladimir Nabokov nella sua novella del 1930 \"\u0421\u043e\u0433\u043b\u044f\u0434\u0430\u0442\u0430\u0439\" (\"Sogljadataj\"). \nCome poeta viene di solito raggruppato fra i poeti acmeisti. \nKuzmin scrisse il primo \"corpus\" consistente di versi sciolti in russo. \"La trota rompe il ghiaccio\" (1929) \u00e8 la sua sequenza di poesie pi\u00f9 significativa, che esplora i temi omosessuali."}
{"id": "333092", "revid": "5690", "url": "https://it.wikipedia.org/wiki?curid=333092", "title": "396 AC", "text": ""}
{"id": "333093", "revid": "5690", "url": "https://it.wikipedia.org/wiki?curid=333093", "title": "397 AC", "text": ""}
{"id": "333094", "revid": "5690", "url": "https://it.wikipedia.org/wiki?curid=333094", "title": "398 AC", "text": ""}
{"id": "333095", "revid": "5690", "url": "https://it.wikipedia.org/wiki?curid=333095", "title": "399 AC", "text": ""}
{"id": "333096", "revid": "5690", "url": "https://it.wikipedia.org/wiki?curid=333096", "title": "400 AC", "text": ""}
{"id": "333097", "revid": "5690", "url": "https://it.wikipedia.org/wiki?curid=333097", "title": "401 AC", "text": ""}
{"id": "333098", "revid": "5690", "url": "https://it.wikipedia.org/wiki?curid=333098", "title": "402 AC", "text": ""}
{"id": "333099", "revid": "5690", "url": "https://it.wikipedia.org/wiki?curid=333099", "title": "403 AC", "text": ""}
{"id": "333100", "revid": "5690", "url": "https://it.wikipedia.org/wiki?curid=333100", "title": "404 AC", "text": ""}
{"id": "333101", "revid": "5690", "url": "https://it.wikipedia.org/wiki?curid=333101", "title": "405 AC", "text": ""}
{"id": "333102", "revid": "5690", "url": "https://it.wikipedia.org/wiki?curid=333102", "title": "406 AC", "text": ""}
{"id": "333103", "revid": "5690", "url": "https://it.wikipedia.org/wiki?curid=333103", "title": "407 AC", "text": ""}
{"id": "333104", "revid": "5690", "url": "https://it.wikipedia.org/wiki?curid=333104", "title": "408 AC", "text": ""}
{"id": "333105", "revid": "5690", "url": "https://it.wikipedia.org/wiki?curid=333105", "title": "409 AC", "text": ""}
{"id": "333106", "revid": "5690", "url": "https://it.wikipedia.org/wiki?curid=333106", "title": "410 AC", "text": ""}
{"id": "333107", "revid": "5690", "url": "https://it.wikipedia.org/wiki?curid=333107", "title": "411 AC", "text": ""}
{"id": "333108", "revid": "5690", "url": "https://it.wikipedia.org/wiki?curid=333108", "title": "412 AC", "text": ""}
{"id": "333109", "revid": "5690", "url": "https://it.wikipedia.org/wiki?curid=333109", "title": "413 AC", "text": ""}
{"id": "333110", "revid": "5690", "url": "https://it.wikipedia.org/wiki?curid=333110", "title": "414 AC", "text": ""}
{"id": "333111", "revid": "5690", "url": "https://it.wikipedia.org/wiki?curid=333111", "title": "415 AC", "text": ""}
{"id": "333112", "revid": "5690", "url": "https://it.wikipedia.org/wiki?curid=333112", "title": "416 AC", "text": ""}
{"id": "333113", "revid": "5690", "url": "https://it.wikipedia.org/wiki?curid=333113", "title": "417 AC", "text": ""}
{"id": "333114", "revid": "5690", "url": "https://it.wikipedia.org/wiki?curid=333114", "title": "418 AC", "text": ""}
{"id": "333115", "revid": "5690", "url": "https://it.wikipedia.org/wiki?curid=333115", "title": "419 AC", "text": ""}
{"id": "333116", "revid": "5690", "url": "https://it.wikipedia.org/wiki?curid=333116", "title": "420 AC", "text": ""}
{"id": "333117", "revid": "5690", "url": "https://it.wikipedia.org/wiki?curid=333117", "title": "421 AC", "text": ""}
{"id": "333118", "revid": "1543377", "url": "https://it.wikipedia.org/wiki?curid=333118", "title": "Transito della Terra da Giove", "text": "Un transito della Terra viene osservato da Giove ogni qualvolta la Terra si interpone fra il pianeta e il Sole, oscurandone una piccola parte del disco; durante un simile evento, un ipotetico osservatore su Giove potrebbe osservare la Terra come un disco nero che attraversa il disco solare.\nL'evento \u00e8 di particolare interesse per via della presenza della Luna, solitamente osservabile contemporaneamente alla Terra nel corso del transito. In alcuni rari casi solo uno dei due corpi celesti sar\u00e0 visibile davanti al Sole: ad esempio il 21 dicembre 2060 la Luna si interporr\u00e0 fra il Sole e Giove mentre la Terra sfiorer\u00e0 solamente il disco solare, mentre il 24 giugno 2055 la bassa distanza apparente fra i due corpi celesti, inferiore a 20 secondi d'arco, ne render\u00e0 difficile la separazione.\nOsservazione del transito.\nNessun transito della Terra da Giove \u00e8 sinora stato osservato da nessuna delle sonde automatiche che attualmente o in passato sono entrate in orbita attorno al gigante gassoso.\nUn potenziale punto d'osservazione privilegiato per un essere umano potrebbe essere la superficie di uno dei satelliti naturali di Giove; le circostanze e le durate dei transiti potrebbero variare leggermente.\nPeriodicit\u00e0 dei transiti.\nIl periodo sinodico Terra-Giove \u00e8 pari a 398,883 giorni, come risulta dalla formula\nformula_1, dove P \u00e8 l'anno siderale terrestre (365,25636 giorni), e Q \u00e8 il periodo orbitale di Giove (4332,71 giorni).\nI transiti della Terra da Giove si ripetono ogni 83 anni; i transiti di dicembre-gennaio, come quelli di giugno-luglio, ricorrono ordinatamente a distanza di 12, 12, 12 e 47 anni.\nNote sulle immagini.\nLe immagini cui si pu\u00f2 accedere dalla tabella non tengono in considerazione la finitezza della velocit\u00e0 della luce. La distanza Terra-Giove durante una congiunzione inferiore \u00e8 pari a circa 33 minuti luce (4,2 UA), mentre la durata massima del transito \u00e8 di circa 12 ore; si pu\u00f2 quindi affermare che le immagini forniscono una buona simulazione dell'aspetto del fenomeno.\nLe immagini sono state realizzate per un ipotetico osservatore posto al centro di Giove; l'errore di parallasse per un osservatore situato in uno dei due poli del pianeta sarebbe approssimativamente pari a 23,5 secondi d'arco, pari a 5,5 volte il diametro angolare apparente della Terra durante il transito (4.2\"), e a circa il 6% del diametro angolare apparente del Sole (6.5')."}
{"id": "333119", "revid": "5690", "url": "https://it.wikipedia.org/wiki?curid=333119", "title": "422 AC", "text": ""}
{"id": "333120", "revid": "5690", "url": "https://it.wikipedia.org/wiki?curid=333120", "title": "423 AC", "text": ""}
{"id": "333121", "revid": "5690", "url": "https://it.wikipedia.org/wiki?curid=333121", "title": "424 AC", "text": ""}
{"id": "333122", "revid": "5690", "url": "https://it.wikipedia.org/wiki?curid=333122", "title": "425 AC", "text": ""}
{"id": "333123", "revid": "5690", "url": "https://it.wikipedia.org/wiki?curid=333123", "title": "426 AC", "text": ""}
{"id": "333124", "revid": "5690", "url": "https://it.wikipedia.org/wiki?curid=333124", "title": "427 AC", "text": ""}
{"id": "333125", "revid": "5690", "url": "https://it.wikipedia.org/wiki?curid=333125", "title": "428 AC", "text": ""}
{"id": "333126", "revid": "5690", "url": "https://it.wikipedia.org/wiki?curid=333126", "title": "429 AC", "text": ""}
{"id": "333127", "revid": "5690", "url": "https://it.wikipedia.org/wiki?curid=333127", "title": "430 AC", "text": ""}
{"id": "333128", "revid": "5690", "url": "https://it.wikipedia.org/wiki?curid=333128", "title": "431 AC", "text": ""}
{"id": "333129", "revid": "5690", "url": "https://it.wikipedia.org/wiki?curid=333129", "title": "432 AC", "text": ""}
{"id": "333130", "revid": "5690", "url": "https://it.wikipedia.org/wiki?curid=333130", "title": "433 AC", "text": ""}
{"id": "333131", "revid": "5690", "url": "https://it.wikipedia.org/wiki?curid=333131", "title": "434 AC", "text": ""}
{"id": "333132", "revid": "5690", "url": "https://it.wikipedia.org/wiki?curid=333132", "title": "435 AC", "text": ""}
{"id": "333133", "revid": "5690", "url": "https://it.wikipedia.org/wiki?curid=333133", "title": "436 AC", "text": ""}
{"id": "333134", "revid": "5690", "url": "https://it.wikipedia.org/wiki?curid=333134", "title": "437 AC", "text": ""}
{"id": "333135", "revid": "5690", "url": "https://it.wikipedia.org/wiki?curid=333135", "title": "438 AC", "text": ""}
{"id": "333136", "revid": "5690", "url": "https://it.wikipedia.org/wiki?curid=333136", "title": "439 AC", "text": ""}
{"id": "333137", "revid": "5690", "url": "https://it.wikipedia.org/wiki?curid=333137", "title": "440 AC", "text": ""}
{"id": "333138", "revid": "5690", "url": "https://it.wikipedia.org/wiki?curid=333138", "title": "441 AC", "text": ""}
{"id": "333139", "revid": "5690", "url": "https://it.wikipedia.org/wiki?curid=333139", "title": "442 AC", "text": ""}
{"id": "333140", "revid": "5690", "url": "https://it.wikipedia.org/wiki?curid=333140", "title": "443 AC", "text": ""}
{"id": "333141", "revid": "5690", "url": "https://it.wikipedia.org/wiki?curid=333141", "title": "444 AC", "text": ""}
{"id": "333142", "revid": "5690", "url": "https://it.wikipedia.org/wiki?curid=333142", "title": "445 AC", "text": ""}
{"id": "333143", "revid": "5690", "url": "https://it.wikipedia.org/wiki?curid=333143", "title": "446 AC", "text": ""}
{"id": "333144", "revid": "5690", "url": "https://it.wikipedia.org/wiki?curid=333144", "title": "447 AC", "text": ""}
{"id": "333145", "revid": "5690", "url": "https://it.wikipedia.org/wiki?curid=333145", "title": "448 AC", "text": ""}
{"id": "333146", "revid": "5690", "url": "https://it.wikipedia.org/wiki?curid=333146", "title": "449 AC", "text": ""}
{"id": "333147", "revid": "5690", "url": "https://it.wikipedia.org/wiki?curid=333147", "title": "450 AC", "text": ""}
{"id": "333148", "revid": "5690", "url": "https://it.wikipedia.org/wiki?curid=333148", "title": "451 AC", "text": ""}
{"id": "333149", "revid": "5690", "url": "https://it.wikipedia.org/wiki?curid=333149", "title": "452 AC", "text": ""}
{"id": "333150", "revid": "5690", "url": "https://it.wikipedia.org/wiki?curid=333150", "title": "453 AC", "text": ""}
{"id": "333151", "revid": "5690", "url": "https://it.wikipedia.org/wiki?curid=333151", "title": "454 AC", "text": ""}
{"id": "333152", "revid": "5690", "url": "https://it.wikipedia.org/wiki?curid=333152", "title": "455 AC", "text": ""}
{"id": "333153", "revid": "466539", "url": "https://it.wikipedia.org/wiki?curid=333153", "title": "Shir\u014d Ishii", "text": " Gest\u00ec il programma di armamento biologico dell'Impero giapponese al comando di un'unit\u00e0 militare di ricerca chiamata Unit\u00e0 731.\nBiografia.\nPrimi anni.\nShir\u014d Ishii nacque il 25 giugno 1892 nel villaggio di Shibayama, prefettura di Chiba, in Giappone. La sua famiglia produceva sak\u00e8, era pi\u00f9 benestante rispetto alla media nella zona ed esercitava un dominio quasi feudale sulla comunit\u00e0 del villaggio. Quarto figlio di Katsuya Ishii, ricevette un\u2019educazione tradizionale presso la scuola Imperiale di Chiba e la scuola superiore a Kanazawa, nella prefettura di Ishikawa. Era un allievo estremamente portato, considerato come un genio da molti insegnanti ma ritenuto arrogante e impulsivo da alcuni dei suoi compagni.\nNell'adolescenza si era avvicinato ai valori dell\u2019\u00e9lite giapponese del cambio di secolo: lealt\u00e0 alla patria e all\u2019imperatore. Da una giovane et\u00e0 si era posto l\u2019obiettivo di servire la patria entrando a far parte dell\u2019esercito, e il suo interesse nella medicina lo spinse a seguire una carriera di medico militare nell\u2019Esercito imperiale giapponese. Nell\u2019aprile del 1916 fu ammesso al Dipartimento di medicina dell\u2019Universit\u00e0 Imperiale di Kyoto. Brillante e intelligente, spesso riceveva compiti di difficolt\u00e0 pi\u00f9 avanzata rispetto alla sua et\u00e0 e percorso.\nTuttavia non fu esposto a corsi di etica; il campo della medicina occidentale era stato introdotto di recente, e l\u2019insegnamento si focalizzava soprattutto sulla pratica ed esperienza. Gli educatori della generazione di Ishii e successive ritenevano che gli studenti di medicina avrebbero naturalmente interiorizzato il compito di non utilizzare le proprie conoscenze con l'intento di recare danno alle persone. Di tanto in tanto un professore poteva aprire una discussione sulla questione etica, ma chi usciva dalla facolt\u00e0 come dottore non era sottoposto ad alcun giuramento di Ippocrate di tipo occidentale o ad una qualche versione giapponese.\nInizio della carriera militare.\nIshii si laure\u00f2 nel 1920, e nel giro di un mese inizi\u00f2 la formazione militare come ufficiale presso il Terzo reggimento della Divisione delle Guardie Imperiali, alla quale fu poi assegnato come Tenente chirurgo di primo grado. Pi\u00f9 interessato alla ricerca, il 1\u00ba agosto del 1922 fu trasferito al Primo Ospedale Militare a Tokyo, e presto ottenne la reputazione di assiduo frequentatore dei distretti a luci rosse, di bevitore ed elargivo nelle spese. Forse per la crescente notoriet\u00e0 attir\u00f2 anche l\u2019attenzione dei propri superiori, sotto la cui indicazione torn\u00f2 nel 1924 all\u2019universit\u00e0 per avanzare negli studi.\nPresso l\u2019Universit\u00e0 Imperiale a Kyoto si impegn\u00f2 nello studio e nella ricerca in batteriologia, sierologia, patologia e della medicina di prevenzione. Durante questo periodo fu inviato nello Shikoku per studiare la diffusione di una malattia che aveva raggiunto livelli epidemici nella prefettura di Kanagawa, con il compito di localizzare e isolare il virus ritenuto responsabile. \u00c8 stato probabilmente il lavoro sui sistemi di filtrazione dell\u2019impianto idrico e sulla prevenzione epidemica in questa occasione a condizionare le successive fasi della sua carriera.\nMolti professori lo tenevano in grande considerazione e lo ammiravano, tra cui il Presidente di facolt\u00e0 Araki Torasaburo che divenne uno dei suoi sostenitori. Tuttavia, il suo atteggiamento arrogante, brusco e prepotente, nonch\u00e9 l\u2019indifferenza che mostrava verso il lavoro dei colleghi gli rendeva difficile l\u2019integrazione nel gruppo degli studenti. Nel 1924 era stato promosso a Capitano e tra la fine del 1926 e l'inizio del 1927 ottenne il dottorato in microbiologia, con la tesi \u201cRicerca su Batteri gemelli Gram-positivi\u201d. L'esercito lo stazion\u00f2 presso l\u2019Ospedale medico militare di Kyoto, ma Ishii continu\u00f2 a mantenere i legami con l\u2019Universit\u00e0, presso la quale almeno una volta all\u2019anno ritornava per incontrare i professori e parlare agli studenti della propria attivit\u00e0. Acquis\u00ec sempre pi\u00f9 fama e reputazione come ricercatore medico, pubblicando una serie di articoli in riviste scientifiche.\nIl progetto delle armi biologiche.\nCercando di tenersi sempre informato sulla produzione letteraria scientifica, si imbatt\u00e9 in un report sull\u2019armamento biologico del Tenente di primo grado e medico di seconda classe Harada. Harada era un membro dell\u2019Ufficio del Ministero della guerra giapponese e aveva preso parte nel 1925 alla Convenzione di Ginevra, la quale rendeva illegale l\u2019impiego di armi chimiche e biologiche nella guerra. Fu tramite il suo report che Ishii si interess\u00f2 al potenziale della guerra biologica e aspir\u00f2 a valutarne le possibilit\u00e0 per l\u2019esercito giapponese. Nel 1927 tent\u00f2 di perorare la causa delle armi biologiche tra le universit\u00e0 di Kyoto e Tokyo, ma la mancanza di interesse per il tema tra i militari lo frustr\u00f2 e decise cos\u00ec di partire per un tour di studi all\u2019estero per due anni.\nEra tradizione, nella maggior parte delle istituzioni militari, mandare i migliori giovani soldati all\u2019estero, non soltanto per studio ma anche con il proposito di raccogliere quante pi\u00f9 informazioni possibili sulla situazione degli altri paesi; tuttavia sembra alquanto strano che un sistema cos\u00ec rigido nella disciplina come quello militare giapponese concedesse ad un nuovo soldato un permesso di assenza per due anni, per un progetto sulle armi biologiche che non destava interesse. Dopo aver condotto due anni di ricerca estensiva sulla produzione di armi chimico-biologiche in Occidente, fu assegnato come Professore di Immunologia alla Scuola medica militare di Tokyo, e promosso al grado di Maggiore; era ora in una posizione tale da poter fare pressioni per la ricerca sulle armi biologiche.\nIn qualche modo attir\u00f2 l\u2019attenzione di Koizumi Chikahiko, che era stato prima Generale chirurgo e poi Ministro della Salute e ottenne il sostegno di Sadao Araki, ministro dell'esercito giapponese. Interessato all\u2019iniziativa di Ishii, Koizumi fu suo sostenitore nell\u2019istituire un Dipartimento di Immunologia e lo prese sotto la propria ala, nonostante rimanesse ogni tanto sorpreso della sua condotta eccentrica e bizzarra. In questo periodo ottenne il supporto anche del Colonnello Kajitsuka Ryuji e del Generale Nagata Tetsuzan, del quale teneva un busto nel suo studio. Ottenuto un terreno da Koizumi, accanto all\u2019edificio di due piani in cemento fece costruire nel 1933 un altro edificio di 1795 metri quadrati, che avrebbe costituito la base di ricerca a Tokyo fino alla sconfitta giapponese nel 1945.\nInvenzioni.\nNel 1931, in seguito al suo ritorno in Giappone, Ishii fece una dimostrazione pubblica di un prototipo di un filtro idrico di sua creazione; questa invenzione ottenne un successo immediato e fu utilizzata in tutte le zone militari operative. Nel corso degli anni il filtro fu sottoposto a numerose modifiche e miglioramenti presentati da Ishii in pi\u00f9 dimostrazioni \"eccentriche\". In una delle visite dell'Imperatore Hirohito si dice che abbia urinato in uno dei filtri, offerto l'\"acqua\" prodotta all'Imperatore e, su suo rifiuto, bevuta lui stesso. Il filtro era prodotto dalla Nippon Tokushu Kogyo Kabushiki Kaisha (Societ\u00e0 per azioni Industriale Specializzata del Giappone), compagnia situata vicino al Laboratorio a Tokyo, in modo che Ishii potesse controllare il suo operato.\nIdeologia.\nIshii, come la maggior parte dei giapponesi, credeva nella superiorit\u00e0 culturale ed etnica della propria nazione sulla base della discendenza divina dell'Imperatore. In un periodo tumultuoso, in cui chiunque era giudicato contro l'imperatore doveva essere eliminato (come Nagata Tetsuzan, assassinato nel 1935), la mentalit\u00e0 con cui erano cresciuti Ishii e collaboratori era \"gerarchia, lealt\u00e0, conformit\u00e0, dovere e obbedienza\". Gli abitanti dei territori occupati dal Giappone erano ritenuti inferiori, e pertanto non c'era alcun rimorso nell'utilizzarli a proprio vantaggio. Ishii e i suoi subordinati seguivano queste dottrine e non si facevano problemi a portare avanti esperimenti sui prigionieri (asiatici e non) perch\u00e9 ritenuti inferiori e pertanto sacrificabili.\nL'attivit\u00e0 in Manciuria.\nForte dei successi in laboratorio, Ishii inizi\u00f2 ora a preoccuparsi del fatto se alcuni degli sviluppi sperimentali di laboratorio avrebbero funzionato sul campo, e l\u2019unica soluzione sembrava utilizzare esseri umani come soggetti degli esperimenti. Consapevole del rischio nel condurre una tale ricerca nella capitale, sotto lo sguardo delle autorit\u00e0, riusc\u00ec a farsi assegnare dall\u2019Esercito in Manciuria, colonia giapponese da poco acquisita. Gli anni \u201930 furono un periodo d\u2019oro per la carriera di Ishii: era stato promosso a Tenente colonnello il primo agosto 1935, in parte per i risultati della ricerca raggiunti a Beiyinhe, il villaggio in Manciuria presso cui era stata costruita la struttura di sperimentazione. Considerata la scarsa conoscenza letteraria sull\u2019utilizzo di armi biologiche negli anni trenta, era difficile confutare o controbattere le affermazioni di Ishii di poter raggiungere risultati strabilianti se gli fosse stata data opportunit\u00e0 di sfruttare a pieno il potenziale degli agenti biologici.\nGli venne data questa possibilit\u00e0 il primo agosto 1936, quando fu scelto come capo del Boeki kyusui bu, o Dipartimento di prevenzione epidemica e purificazione idrica dell\u2019Armata del Kwantung. Un anno prima l\u2019esercito era stato piegato da un'epidemia di colera che aveva ucciso circa 6000 soldati, e si pensava che il nemico cinese o sovietico ne fosse responsabile, che in qualche modo fosse riuscito a contaminare il sistema idrico. Nessun altro in questo caso era pi\u00f9 adatto di Ishii, essendo gi\u00e0 stazionato in Manciuria, a dirigere un\u2019operazione contrapposta di guerra biologica. Inoltre, il Dipartimento di purificazione idrica era la perfetta copertura per il progetto di Ishii, in quanto nessuno avrebbe sospettato l\u2019utilit\u00e0 di unit\u00e0 militari in grado di fornire acqua potabile alle forze armate (possibile con l\u2019invenzione del filtro purificatore di Ishii).\nIshii esercitava una grande influenza sulla polizia locale, cos\u00ec come sulla Kempeitai e l'Armata del Kwantung, che ormai operava \"indipendente\" da Tokyo. Il progetto iniziale per la costruzione della base di ricerca a Pingfan e le strutture ausiliarie era di tre milioni di yen, un budget troppo elevato rispetto allo stipendio che il grado di Colonnello poteva fornirgli. Questo dimostra che Ishii aveva l\u2019appoggio di figure ai piani alti del comando. La costruzione e progettazione del complesso di Pingfan era un\u2019operazione che richiedeva tempo, denaro ed energie. Negli anni di operativit\u00e0 della struttura, dal 1936 al 1945, Ishii dimostr\u00f2 le sue capacit\u00e0 organizzative e amministrative, facendo della costruzione ed espansione il suo unico proposito di carriera. Tuttavia, dato il suo talento nell\u2019esibirsi che difficilmente poteva contenere, il 7 novembre 1946 fece una dimostrazione per i colleghi medici dell\u2019esercito, facendo cadere carichi medicinali da un aereo sulla folla.\nIl 1\u00ba marzo 1938 fu promosso a Colonnello per i successi ottenuti con la ricerca sulle armi biologiche, e verso la fine dell\u2019anno il complesso di Pingfan era diventato operativo. Nei cinque anni successivi raddoppi\u00f2 gli sforzi per raggiungere gli obiettivi e al tempo stesso fare progressi di carriera. Dirigeva il Dipartimento per l'Armata del Kwantung, si spostava avanti e indietro presiedendo conferenze all\u2019Universit\u00e0 imperiale di Kyoto e presso l\u2019Istituto militare medico di Tokyo, supervisionava le operazioni a Beiyinhe e proseguiva la ricerca nel laboratorio di Harbin. Come afferm\u00f2 Naito Ryoichi nel 1947: \"Mobilitava la maggior parte delle universit\u00e0 giapponesi per aiutare nella ricerca. In aggiunta all\u2019Istituto medico militare di Tokyo, c\u2019erano anche l\u2019Universit\u00e0 Imperiale di Kyoto e di Tokyo, il Laboratorio di ricerca delle malattie infettive, ecc...\".\nInfatti, dal 1930 fino al 1945, Ishii promosse i programmi di guerra biologica tra ufficiali, medici e scienziati, parlando di fronte ad audience negli Istituti medici dell'esercito, nelle universit\u00e0, e alle conferenze, spesso mostrando parti umane conservate per illustrare in modo pi\u00f9 efficace le attivit\u00e0 che conduceva. All'Universit\u00e0 Imperiale di Kyoto Ishii teneva annualmente discussioni con gli studenti di medicina. Era anche pilota esperto, aveva diversi aeroplani a disposizione a Pingfan e pilotava il proprio per ispezioni nei vari siti, e per discorsi di incoraggiamento alle truppe. Volava regolarmente fino ad Anda, a 146 km a nord di Harbin, ed esegu\u00ec delle missioni in volo nel 1940, 1941 e 1942. In seguito alle operazioni contro i sovietici nella battaglia di Nomonhan, il primo ottobre 1939 l\u2019Unit\u00e0 Ishii ricevette un\u2019onorificenza dal Generale a comando dell\u2019Armata del Kwantung, cosa alquanto inusuale per un\u2019unit\u00e0 medica.\nCi\u00f2 che rende il riconoscimento pi\u00f9 degno di nota \u00e8 che il Ministero della Guerra abbia permesso la divulgazione della notizia. Il 23 maggio 1940 l\u2019Asahi Shinbun di Tokyo pubblic\u00f2 la fotografia di Ishii accanto al testo del riconoscimento. Spronato dall\u2019esperienza, negli anni successivi Ishii espanse le operazioni di sperimentazione sul campo in tutta la Manciuria e Cina, collaborando con le diverse basi operative della ricerca giapponese, come l'Unit\u00e0 1644 di Nanchino e l'Unit\u00e0 100 di Changchun. Dal 1939 al 1942, l\u2019Unit\u00e0 731 condusse esperimenti di tale portata e organizzazione che Ishii doveva aver ricevuto il consenso e l\u2019approvazione dai capi militari dell\u2019Armata del Kwantung, nonch\u00e9 dagli ufficiali pi\u00f9 alti in grado del Ministero della guerra a Tokyo che dovevano esserne indubbiamente al corrente. Nel 1941 fu promosso a Maggiore generale. Il 1\u00ba agosto 1942 fu trasferito a Nanchino, a capo del Dipartimento Medico della Prima Armata, e venne sostituito da Kitano Masaji fino all'inizio del 1945 come capo dell'Unit\u00e0 731.\nImmunit\u00e0 ai crimini.\nLa notizia della resa giapponese aveva devastato Ishii, ma in poco tempo si riprese: intraprese i preparativi per la distruzione del centro di ricerca di Pingfan, si assicur\u00f2 che i suoi collaboratori e scienziati pi\u00f9 importanti fossero al sicuro dalle truppe cinesi e sovietiche in avanzata e si diresse in Giappone con un aereo militare, mentre il resto della famiglia e dei sostenitori sarebbe tornato con i trasporti ferroviari fino a Pusan, Corea, e da l\u00ec evacuato via nave fino in Giappone. Prima di ritornare in Giappone aveva iniziato a pensare a come potersi proteggere dalle accuse di crimini di guerra: pens\u00f2 inizialmente di nascondersi, e fece diffondere una storia in cui si annunciava la sua morte, inscenando anche un funerale il 10 novembre 1945 con l'aiuto delle autorit\u00e0 locali. Quando il Colonnello Sanders aveva effettuato le sue investigazioni alla fine del 1945, Ishii era ancora nascosto ma i suoi sotterfugi non riuscirono a depistare l'Intelligence americana che per pochi mesi, e fu rintracciato all'inizio del 1946 in seguito a molte accuse e lamentele pervenute alle autorit\u00e0 dell'occupazione.\nInvece di essere arrestato, fu mandato sotto arresto domiciliare nella sua abitazione di Tokyo, mentre l'investigazione sul suo conto proseguiva. Nel 1946 Arvo Thompson, parte del gruppo americano di investigazione e ricerca scientifica, fu inviato a interrogare Ishii. Nell'interrogatorio tra il 17 gennaio e il 25 febbraio 1946, Ishii si assunse tutta la responsabilit\u00e0 dell'operato e tent\u00f2 di minimizzare la portata delle sue ricerche come un'operazione limitata al complesso di Pingfan, in cui si usavano solo animali di piccola taglia per gli esperimenti, non c'erano stati esseri umani su cui si testavano i patogeni, n\u00e9 test condotti sul campo. Nonostante le affermazioni di Ishii, Thompson riconobbe che le operazioni di guerra biologica erano state condotte su larga scala, e ufficialmente sostenute dalle autorit\u00e0 militari. L'intelligence americana era al corrente di almeno venti persone correlate con l'operato di Ishii, e sperava che qualcuna tra queste avrebbe parlato.\nNonostante il resoconto del 31 maggio 1946 di Thompson fosse pi\u00f9 dettagliato rispetto a quello di Sanders, non era che una generalizzazione dei fatti realmente accaduti. Tuttavia, considerato che il \"fallimento\" nell'iniziare le procedure di incriminazione di Ishii coincide con l'inizio della copertura americana del programma di armamento giapponese, n\u00e9 Ishii n\u00e9 altre figure importanti sarebbero stati processati nei Processi ai crimini di guerra iniziati il 3 maggio 1946. L'8, 9 e 10 maggio 1946 Ishii fu nuovamente interrogato, questa volta dallo scienziato Norbert H. Fell. Soltanto con la garanzia scritta di immunit\u00e0, Fell riusc\u00ec ad ottenere da Ishii informazioni sostanziali sulle ricerche; ma anche in questo caso ricevette mezze verit\u00e0.\nIshii afferm\u00f2 di non essere a conoscenza di alcun esperimento sul campo (come erano stati gli incidenti di Ning Bo e nelle altre citt\u00e0 cinesi tra il 1940 e il 1942), di aver operato soltanto a Pingfan, del quale era totalmente responsabile e che i suoi collaboratori non ne avevano responsabilit\u00e0, di non sapere chi fosse responsabile della distruzione di Pingfan, di non avere informazioni sui dettagli degli esperimenti n\u00e9 delle operazioni che avvenivano in altre strutture in Cina e Manciuria. In cambio di \"20 anni di ricerche ed esperienza\", Ishii strinse un accordo con gli americani per ottenere l'immunit\u00e0, ufficialmente riportata per iscritto, e la non divulgazione delle sue dichiarazioni al Tribunale dei crimini di guerra. Promise di fornire un resoconto dettagliato dei suoi vent'anni di esperienza, le sue idee sull'uso strategico e tattico delle armi biologiche e una descrizione completa della sua teoria ABEDO sulla guerra biologica. La decisione americana di non condannare Ishii fu presa per impedire ai sovietici di ottenere le informazioni in proprio possesso, e per non dare loro la possibilit\u00e0 di aumentare la propria potenza militare e conoscenza scientifica. L'SWNCC (\"State-War-Navy Coordinating Committee\", Comitato di Coordinamento Stato-Ministero della Guerra-Marina) americano era giunto alla conclusione che:\nIn seguito, nonostante le richieste russe dirette al governo americano di mettere Ishii sotto processo, sulla base delle accuse di sperimentazione sugli esseri umani, egli non fu presente ai Processi del 1949 e non fu condannato come avvenne ad alcuni dei suoi collaboratori.\nUltimi anni.\nNel 1947 e negli anni successivi Ishii ricevette numerose lettere di accusa e minacce. L'accordo di immunit\u00e0 era stato concluso nel 1948 e Ishii non venne condannato n\u00e9 al Processo di Chabarovsk, n\u00e9 successivamente. Poco si sa delle sue attivit\u00e0 successive, tranne che probabilmente continu\u00f2 a tenere discussioni e conferenze sia in patria sia presso i centri di ricerca scientifica negli Stati Uniti. Mor\u00ec il 9 ottobre 1959 in un ospedale di Shinjuku a Tokyo a causa di un cancro alla laringe."}
{"id": "333154", "revid": "5690", "url": "https://it.wikipedia.org/wiki?curid=333154", "title": "456 AC", "text": ""}
{"id": "333155", "revid": "5690", "url": "https://it.wikipedia.org/wiki?curid=333155", "title": "457 AC", "text": ""}
{"id": "333156", "revid": "5690", "url": "https://it.wikipedia.org/wiki?curid=333156", "title": "458 AC", "text": ""}
{"id": "333157", "revid": "5690", "url": "https://it.wikipedia.org/wiki?curid=333157", "title": "459 AC", "text": ""}
{"id": "333158", "revid": "5690", "url": "https://it.wikipedia.org/wiki?curid=333158", "title": "460 AC", "text": ""}
{"id": "333159", "revid": "5690", "url": "https://it.wikipedia.org/wiki?curid=333159", "title": "461 AC", "text": ""}
{"id": "333160", "revid": "5690", "url": "https://it.wikipedia.org/wiki?curid=333160", "title": "462 AC", "text": ""}
{"id": "333161", "revid": "5690", "url": "https://it.wikipedia.org/wiki?curid=333161", "title": "463 AC", "text": ""}
{"id": "333162", "revid": "5690", "url": "https://it.wikipedia.org/wiki?curid=333162", "title": "464 AC", "text": ""}
{"id": "333163", "revid": "5690", "url": "https://it.wikipedia.org/wiki?curid=333163", "title": "465 AC", "text": ""}
{"id": "333164", "revid": "5690", "url": "https://it.wikipedia.org/wiki?curid=333164", "title": "466 AC", "text": ""}
{"id": "333165", "revid": "5690", "url": "https://it.wikipedia.org/wiki?curid=333165", "title": "467 AC", "text": ""}
{"id": "333166", "revid": "5690", "url": "https://it.wikipedia.org/wiki?curid=333166", "title": "468 AC", "text": ""}
{"id": "333167", "revid": "5690", "url": "https://it.wikipedia.org/wiki?curid=333167", "title": "469 AC", "text": ""}
{"id": "333168", "revid": "38120", "url": "https://it.wikipedia.org/wiki?curid=333168", "title": "Lobo il papero", "text": ""}
{"id": "333169", "revid": "5690", "url": "https://it.wikipedia.org/wiki?curid=333169", "title": "470 AC", "text": ""}
{"id": "333170", "revid": "5690", "url": "https://it.wikipedia.org/wiki?curid=333170", "title": "471 AC", "text": ""}
{"id": "333171", "revid": "5690", "url": "https://it.wikipedia.org/wiki?curid=333171", "title": "472 AC", "text": ""}
{"id": "333172", "revid": "5690", "url": "https://it.wikipedia.org/wiki?curid=333172", "title": "473 AC", "text": ""}
{"id": "333173", "revid": "5690", "url": "https://it.wikipedia.org/wiki?curid=333173", "title": "474 AC", "text": ""}
{"id": "333174", "revid": "5690", "url": "https://it.wikipedia.org/wiki?curid=333174", "title": "475 AC", "text": ""}
{"id": "333175", "revid": "5690", "url": "https://it.wikipedia.org/wiki?curid=333175", "title": "476 AC", "text": ""}
{"id": "333177", "revid": "5690", "url": "https://it.wikipedia.org/wiki?curid=333177", "title": "477 AC", "text": ""}
{"id": "333178", "revid": "5690", "url": "https://it.wikipedia.org/wiki?curid=333178", "title": "478 AC", "text": ""}
{"id": "333179", "revid": "5690", "url": "https://it.wikipedia.org/wiki?curid=333179", "title": "479 AC", "text": ""}
{"id": "333180", "revid": "5690", "url": "https://it.wikipedia.org/wiki?curid=333180", "title": "480 AC", "text": ""}
{"id": "333181", "revid": "5690", "url": "https://it.wikipedia.org/wiki?curid=333181", "title": "481 AC", "text": ""}
{"id": "333183", "revid": "5690", "url": "https://it.wikipedia.org/wiki?curid=333183", "title": "482 AC", "text": ""}
{"id": "333184", "revid": "5690", "url": "https://it.wikipedia.org/wiki?curid=333184", "title": "483 AC", "text": ""}
{"id": "333185", "revid": "5690", "url": "https://it.wikipedia.org/wiki?curid=333185", "title": "484 AC", "text": ""}
{"id": "333187", "revid": "5690", "url": "https://it.wikipedia.org/wiki?curid=333187", "title": "485 AC", "text": ""}
{"id": "333188", "revid": "5690", "url": "https://it.wikipedia.org/wiki?curid=333188", "title": "486 AC", "text": ""}
{"id": "333189", "revid": "5690", "url": "https://it.wikipedia.org/wiki?curid=333189", "title": "487 AC", "text": ""}
{"id": "333190", "revid": "5690", "url": "https://it.wikipedia.org/wiki?curid=333190", "title": "488 AC", "text": ""}
{"id": "333191", "revid": "5690", "url": "https://it.wikipedia.org/wiki?curid=333191", "title": "489 AC", "text": ""}
{"id": "333193", "revid": "5690", "url": "https://it.wikipedia.org/wiki?curid=333193", "title": "490 AC", "text": ""}
{"id": "333194", "revid": "5690", "url": "https://it.wikipedia.org/wiki?curid=333194", "title": "491 AC", "text": ""}
{"id": "333195", "revid": "5690", "url": "https://it.wikipedia.org/wiki?curid=333195", "title": "492 AC", "text": ""}
{"id": "333196", "revid": "1543377", "url": "https://it.wikipedia.org/wiki?curid=333196", "title": "Transito della Terra da Saturno", "text": "Un transito della Terra viene osservato da Saturno ogni qualvolta la Terra si interpone fra il pianeta e il Sole, oscurandone una piccola parte del disco; durante un simile evento, un ipotetico osservatore su Saturno potrebbe osservare la Terra come un disco nero che attraversa il disco solare.\nL'evento \u00e8 di particolare interesse per via della presenza della Luna, solitamente osservabile contemporaneamente alla Terra nel corso del transito. In alcuni rari casi solo uno dei due corpi celesti sar\u00e0 visibile davanti al Sole, ad esempio perch\u00e9 l'altro \u00e8 sufficientemente lontano da non trovarsi a toccare direttamente il disco lunare, oppure, come nel caso del 21 luglio 2020, perch\u00e9 la bassa distanza apparente fra i due corpi celesti, inferiore a 5 secondi d'arco, ne render\u00e0 difficile la separazione.\nOsservazione del transito.\nNessun transito della Terra da Saturno \u00e8 sinora stato osservato da nessuna delle sonde automatiche che attualmente o in passato sono entrate in orbita attorno al gigante gassoso.\nSebbene durante il transito del 14 gennaio 2005 una sonda funzionante, la Cassini, fosse in orbita attorno a Saturno, nessuna immagine \u00e8 stata registrata per via della concomitanza con la discesa su Titano del lander Huygens; inoltre la risoluzione angolare necessaria per osservare il transito era al limite delle capacit\u00e0 di fotografiche di Cassini, per non parlare dei potenziali pericoli dovuti all'esposizione diretta degli obiettivi fotografici al Sole.\nUn potenziale punto d'osservazione privilegiato per un essere umano potrebbe essere la superficie di uno dei satelliti naturali di Saturno; le circostanze e le durate dei transiti potrebbero variare leggermente.\nPeriodicit\u00e0 dei transiti.\nIl periodo sinodico Terra-Saturno \u00e8 pari a 387,107 giorni, come risulta dalla formula\nformula_1, dove P \u00e8 l'anno siderale terrestre (365,25636 giorni), e Q \u00e8 il periodo orbitale di Saturno (10746,940 giorni).\nNote sulle immagini.\nLe immagini cui si pu\u00f2 accedere dalla tabella non tengono in considerazione la finitezza della velocit\u00e0 della luce. La distanza Terra-Saturno durante una congiunzione inferiore \u00e8 pari a circa 77 minuti luce (8,5 UA), mentre la durata massima del transito \u00e8 di circa 11 ore; si pu\u00f2 quindi affermare che le immagini forniscono una buona simulazione dell'aspetto del fenomeno.\nLe immagini sono state realizzate per un ipotetico osservatore posto al centro di Saturno; l'errore di parallasse per un osservatore situato in uno dei due poli del pianeta sarebbe approssimativamente pari a 9,7 secondi d'arco, pari a 4,5 volte il diametro angolare apparente della Terra durante il transito (2,2\u2033), e a circa il 4,5% del diametro angolare apparente del Sole (3,5\u2032)."}
{"id": "333197", "revid": "5690", "url": "https://it.wikipedia.org/wiki?curid=333197", "title": "493 AC", "text": ""}
{"id": "333198", "revid": "5690", "url": "https://it.wikipedia.org/wiki?curid=333198", "title": "494 AC", "text": ""}
{"id": "333199", "revid": "339392", "url": "https://it.wikipedia.org/wiki?curid=333199", "title": "Lobo the duck", "text": ""}
{"id": "333200", "revid": "5690", "url": "https://it.wikipedia.org/wiki?curid=333200", "title": "495 AC", "text": ""}
{"id": "333201", "revid": "339392", "url": "https://it.wikipedia.org/wiki?curid=333201", "title": "Lobo the Duck", "text": ""}
{"id": "333203", "revid": "5690", "url": "https://it.wikipedia.org/wiki?curid=333203", "title": "496 AC", "text": ""}
{"id": "333206", "revid": "5690", "url": "https://it.wikipedia.org/wiki?curid=333206", "title": "497 AC", "text": ""}
{"id": "333207", "revid": "5690", "url": "https://it.wikipedia.org/wiki?curid=333207", "title": "498 AC", "text": ""}
{"id": "333208", "revid": "5690", "url": "https://it.wikipedia.org/wiki?curid=333208", "title": "499 AC", "text": ""}
{"id": "333210", "revid": "5690", "url": "https://it.wikipedia.org/wiki?curid=333210", "title": "500 AC", "text": ""}
{"id": "333211", "revid": "5690", "url": "https://it.wikipedia.org/wiki?curid=333211", "title": "501 AC", "text": ""}
{"id": "333215", "revid": "5690", "url": "https://it.wikipedia.org/wiki?curid=333215", "title": "505 AC", "text": ""}
{"id": "333216", "revid": "35804", "url": "https://it.wikipedia.org/wiki?curid=333216", "title": "506 AC", "text": ""}
{"id": "333217", "revid": "830939", "url": "https://it.wikipedia.org/wiki?curid=333217", "title": "Fern\u00e1n Caballero (scrittrice)", "text": "Biografia.\nFu una scrittrice precoce, spinta a questa attivit\u00e0 anche da delusioni ed amarezze collezionate nell'ambito familiare. Nonostante questo, per veder pubblicata la sua opera i lettori dovettero attendere il 1831 per le novelle ed il 1848 per i romanzi.\nIl suo primo romanzo, intitolato \"La Gaviota\" (edito in italiano con il titolo \"La gabbiana\"), suscit\u00f2 un certo scalpore per la sua aderenza con il realismo, risultando in anticipo quindi con le tendenze romantiche del suo tempo.\nI caratteri fondamentali delle opere dell'autrice furono un infantilismo psicologico, la dicotomia sociale catalogante i buoni e i cattivi, la tendenza moralistica e la rappresentazione di ambienti e scenari particolari. \nNel suo diario di viaggio \"Spagna\" (1872), Edmondo De Amicis parla diffusamente della Bohl, all'epoca ancora vivente, ma attribuendole erroneamente il nome di Caterina."}
{"id": "333219", "revid": "5690", "url": "https://it.wikipedia.org/wiki?curid=333219", "title": "508 AC", "text": ""}
{"id": "333220", "revid": "5690", "url": "https://it.wikipedia.org/wiki?curid=333220", "title": "509 AC", "text": ""}
{"id": "333221", "revid": "5690", "url": "https://it.wikipedia.org/wiki?curid=333221", "title": "510 AC", "text": ""}
{"id": "333223", "revid": "5690", "url": "https://it.wikipedia.org/wiki?curid=333223", "title": "512 AC", "text": ""}
{"id": "333225", "revid": "5690", "url": "https://it.wikipedia.org/wiki?curid=333225", "title": "514 AC", "text": ""}
{"id": "333226", "revid": "5690", "url": "https://it.wikipedia.org/wiki?curid=333226", "title": "515 AC", "text": ""}
{"id": "333229", "revid": "5690", "url": "https://it.wikipedia.org/wiki?curid=333229", "title": "518 AC", "text": ""}
{"id": "333230", "revid": "5690", "url": "https://it.wikipedia.org/wiki?curid=333230", "title": "519 AC", "text": ""}
{"id": "333231", "revid": "5690", "url": "https://it.wikipedia.org/wiki?curid=333231", "title": "520 AC", "text": ""}
{"id": "333232", "revid": "5690", "url": "https://it.wikipedia.org/wiki?curid=333232", "title": "521 AC", "text": ""}
{"id": "333235", "revid": "5690", "url": "https://it.wikipedia.org/wiki?curid=333235", "title": "524 AC", "text": ""}
{"id": "333236", "revid": "5690", "url": "https://it.wikipedia.org/wiki?curid=333236", "title": "525 AC", "text": ""}
{"id": "333237", "revid": "5690", "url": "https://it.wikipedia.org/wiki?curid=333237", "title": "526 AC", "text": ""}
{"id": "333239", "revid": "5690", "url": "https://it.wikipedia.org/wiki?curid=333239", "title": "528 AC", "text": ""}
{"id": "333240", "revid": "5690", "url": "https://it.wikipedia.org/wiki?curid=333240", "title": "529 AC", "text": ""}
{"id": "333241", "revid": "5690", "url": "https://it.wikipedia.org/wiki?curid=333241", "title": "530 AC", "text": ""}
{"id": "333245", "revid": "5690", "url": "https://it.wikipedia.org/wiki?curid=333245", "title": "534 AC", "text": ""}
{"id": "333246", "revid": "5690", "url": "https://it.wikipedia.org/wiki?curid=333246", "title": "535 AC", "text": ""}
{"id": "333248", "revid": "5690", "url": "https://it.wikipedia.org/wiki?curid=333248", "title": "537 AC", "text": ""}
{"id": "333249", "revid": "5690", "url": "https://it.wikipedia.org/wiki?curid=333249", "title": "538 AC", "text": ""}
{"id": "333250", "revid": "5690", "url": "https://it.wikipedia.org/wiki?curid=333250", "title": "539 AC", "text": ""}
{"id": "333251", "revid": "5690", "url": "https://it.wikipedia.org/wiki?curid=333251", "title": "540 AC", "text": ""}
{"id": "333253", "revid": "486946", "url": "https://it.wikipedia.org/wiki?curid=333253", "title": "542 AC", "text": ""}
{"id": "333254", "revid": "5690", "url": "https://it.wikipedia.org/wiki?curid=333254", "title": "543 AC", "text": ""}
{"id": "333255", "revid": "5690", "url": "https://it.wikipedia.org/wiki?curid=333255", "title": "544 AC", "text": ""}
{"id": "333256", "revid": "486946", "url": "https://it.wikipedia.org/wiki?curid=333256", "title": "545 AC", "text": ""}
{"id": "333257", "revid": "5690", "url": "https://it.wikipedia.org/wiki?curid=333257", "title": "546 AC", "text": ""}
{"id": "333258", "revid": "5690", "url": "https://it.wikipedia.org/wiki?curid=333258", "title": "547 AC", "text": ""}
{"id": "333259", "revid": "486946", "url": "https://it.wikipedia.org/wiki?curid=333259", "title": "548 AC", "text": ""}
{"id": "333260", "revid": "5690", "url": "https://it.wikipedia.org/wiki?curid=333260", "title": "549 AC", "text": ""}
{"id": "333261", "revid": "5690", "url": "https://it.wikipedia.org/wiki?curid=333261", "title": "550 AC", "text": ""}
{"id": "333262", "revid": "5690", "url": "https://it.wikipedia.org/wiki?curid=333262", "title": "551 AC", "text": ""}
{"id": "333263", "revid": "92723", "url": "https://it.wikipedia.org/wiki?curid=333263", "title": "Vicariato Apostolico di Arabia", "text": ""}
{"id": "333264", "revid": "486946", "url": "https://it.wikipedia.org/wiki?curid=333264", "title": "552 AC", "text": ""}
{"id": "333265", "revid": "486946", "url": "https://it.wikipedia.org/wiki?curid=333265", "title": "553 AC", "text": ""}
{"id": "333266", "revid": "5690", "url": "https://it.wikipedia.org/wiki?curid=333266", "title": "554 AC", "text": ""}
{"id": "333267", "revid": "5690", "url": "https://it.wikipedia.org/wiki?curid=333267", "title": "555 AC", "text": ""}
{"id": "333268", "revid": "5690", "url": "https://it.wikipedia.org/wiki?curid=333268", "title": "556 AC", "text": ""}
{"id": "333269", "revid": "486946", "url": "https://it.wikipedia.org/wiki?curid=333269", "title": "557 AC", "text": ""}
{"id": "333270", "revid": "5690", "url": "https://it.wikipedia.org/wiki?curid=333270", "title": "558 AC", "text": ""}
{"id": "333271", "revid": "5690", "url": "https://it.wikipedia.org/wiki?curid=333271", "title": "559 AC", "text": ""}
{"id": "333272", "revid": "5690", "url": "https://it.wikipedia.org/wiki?curid=333272", "title": "560 AC", "text": ""}
{"id": "333273", "revid": "5690", "url": "https://it.wikipedia.org/wiki?curid=333273", "title": "561 AC", "text": ""}
{"id": "333274", "revid": "5690", "url": "https://it.wikipedia.org/wiki?curid=333274", "title": "562 AC", "text": ""}
{"id": "333275", "revid": "5690", "url": "https://it.wikipedia.org/wiki?curid=333275", "title": "563 AC", "text": ""}
{"id": "333276", "revid": "486946", "url": "https://it.wikipedia.org/wiki?curid=333276", "title": "564 AC", "text": ""}
{"id": "333277", "revid": "5690", "url": "https://it.wikipedia.org/wiki?curid=333277", "title": "565 AC", "text": ""}
{"id": "333278", "revid": "5690", "url": "https://it.wikipedia.org/wiki?curid=333278", "title": "566 AC", "text": ""}
{"id": "333279", "revid": "486946", "url": "https://it.wikipedia.org/wiki?curid=333279", "title": "567 AC", "text": ""}
{"id": "333280", "revid": "5690", "url": "https://it.wikipedia.org/wiki?curid=333280", "title": "568 AC", "text": ""}
{"id": "333281", "revid": "5690", "url": "https://it.wikipedia.org/wiki?curid=333281", "title": "569 AC", "text": ""}
{"id": "333282", "revid": "5690", "url": "https://it.wikipedia.org/wiki?curid=333282", "title": "570 AC", "text": ""}
{"id": "333283", "revid": "486946", "url": "https://it.wikipedia.org/wiki?curid=333283", "title": "571 AC", "text": ""}
{"id": "333285", "revid": "5690", "url": "https://it.wikipedia.org/wiki?curid=333285", "title": "572 AC", "text": ""}
{"id": "333286", "revid": "486946", "url": "https://it.wikipedia.org/wiki?curid=333286", "title": "573 AC", "text": ""}
{"id": "333287", "revid": "5690", "url": "https://it.wikipedia.org/wiki?curid=333287", "title": "574 AC", "text": ""}
{"id": "333288", "revid": "5690", "url": "https://it.wikipedia.org/wiki?curid=333288", "title": "575 AC", "text": ""}
{"id": "333289", "revid": "486946", "url": "https://it.wikipedia.org/wiki?curid=333289", "title": "576 AC", "text": ""}
{"id": "333291", "revid": "486946", "url": "https://it.wikipedia.org/wiki?curid=333291", "title": "577 AC", "text": ""}
{"id": "333292", "revid": "5690", "url": "https://it.wikipedia.org/wiki?curid=333292", "title": "578 AC", "text": ""}
{"id": "333293", "revid": "5690", "url": "https://it.wikipedia.org/wiki?curid=333293", "title": "579 AC", "text": ""}
{"id": "333294", "revid": "5690", "url": "https://it.wikipedia.org/wiki?curid=333294", "title": "580 AC", "text": ""}
{"id": "333295", "revid": "5690", "url": "https://it.wikipedia.org/wiki?curid=333295", "title": "581 AC", "text": ""}
{"id": "333296", "revid": "5690", "url": "https://it.wikipedia.org/wiki?curid=333296", "title": "582 AC", "text": ""}
{"id": "333297", "revid": "486946", "url": "https://it.wikipedia.org/wiki?curid=333297", "title": "583 AC", "text": ""}
{"id": "333298", "revid": "5690", "url": "https://it.wikipedia.org/wiki?curid=333298", "title": "584 AC", "text": ""}
{"id": "333299", "revid": "5690", "url": "https://it.wikipedia.org/wiki?curid=333299", "title": "585 AC", "text": ""}
{"id": "333300", "revid": "5690", "url": "https://it.wikipedia.org/wiki?curid=333300", "title": "586 AC", "text": ""}
{"id": "333301", "revid": "5690", "url": "https://it.wikipedia.org/wiki?curid=333301", "title": "587 AC", "text": ""}
{"id": "333302", "revid": "486946", "url": "https://it.wikipedia.org/wiki?curid=333302", "title": "588 AC", "text": ""}
{"id": "333303", "revid": "5690", "url": "https://it.wikipedia.org/wiki?curid=333303", "title": "589 AC", "text": ""}
{"id": "333304", "revid": "5690", "url": "https://it.wikipedia.org/wiki?curid=333304", "title": "590 AC", "text": ""}
{"id": "333305", "revid": "486946", "url": "https://it.wikipedia.org/wiki?curid=333305", "title": "591 AC", "text": ""}
{"id": "333306", "revid": "5690", "url": "https://it.wikipedia.org/wiki?curid=333306", "title": "592 AC", "text": ""}
{"id": "333307", "revid": "486946", "url": "https://it.wikipedia.org/wiki?curid=333307", "title": "593 AC", "text": ""}
{"id": "333308", "revid": "5690", "url": "https://it.wikipedia.org/wiki?curid=333308", "title": "594 AC", "text": ""}
{"id": "333309", "revid": "486946", "url": "https://it.wikipedia.org/wiki?curid=333309", "title": "595 AC", "text": ""}
{"id": "333310", "revid": "5690", "url": "https://it.wikipedia.org/wiki?curid=333310", "title": "596 AC", "text": ""}
{"id": "333311", "revid": "5690", "url": "https://it.wikipedia.org/wiki?curid=333311", "title": "597 AC", "text": ""}
{"id": "333312", "revid": "5690", "url": "https://it.wikipedia.org/wiki?curid=333312", "title": "598 AC", "text": ""}
{"id": "333313", "revid": "5690", "url": "https://it.wikipedia.org/wiki?curid=333313", "title": "599 AC", "text": ""}
{"id": "333314", "revid": "5690", "url": "https://it.wikipedia.org/wiki?curid=333314", "title": "600 AC", "text": ""}
{"id": "333315", "revid": "5690", "url": "https://it.wikipedia.org/wiki?curid=333315", "title": "601 AC", "text": ""}
{"id": "333316", "revid": "5690", "url": "https://it.wikipedia.org/wiki?curid=333316", "title": "602 AC", "text": ""}
{"id": "333317", "revid": "486946", "url": "https://it.wikipedia.org/wiki?curid=333317", "title": "603 AC", "text": ""}
{"id": "333318", "revid": "5690", "url": "https://it.wikipedia.org/wiki?curid=333318", "title": "604 AC", "text": ""}
{"id": "333319", "revid": "5690", "url": "https://it.wikipedia.org/wiki?curid=333319", "title": "605 AC", "text": ""}
{"id": "333320", "revid": "486946", "url": "https://it.wikipedia.org/wiki?curid=333320", "title": "606 AC", "text": ""}
{"id": "333321", "revid": "486946", "url": "https://it.wikipedia.org/wiki?curid=333321", "title": "607 AC", "text": ""}
{"id": "333322", "revid": "486946", "url": "https://it.wikipedia.org/wiki?curid=333322", "title": "608 AC", "text": ""}
{"id": "333323", "revid": "5690", "url": "https://it.wikipedia.org/wiki?curid=333323", "title": "609 AC", "text": ""}
{"id": "333324", "revid": "5690", "url": "https://it.wikipedia.org/wiki?curid=333324", "title": "610 AC", "text": ""}
{"id": "333325", "revid": "486946", "url": "https://it.wikipedia.org/wiki?curid=333325", "title": "611 AC", "text": ""}
{"id": "333326", "revid": "5690", "url": "https://it.wikipedia.org/wiki?curid=333326", "title": "612 AC", "text": ""}
{"id": "333327", "revid": "486946", "url": "https://it.wikipedia.org/wiki?curid=333327", "title": "613 AC", "text": ""}
{"id": "333329", "revid": "5690", "url": "https://it.wikipedia.org/wiki?curid=333329", "title": "614 AC", "text": ""}
{"id": "333331", "revid": "5690", "url": "https://it.wikipedia.org/wiki?curid=333331", "title": "616 AC", "text": ""}
{"id": "333332", "revid": "5690", "url": "https://it.wikipedia.org/wiki?curid=333332", "title": "617 AC", "text": ""}
{"id": "333333", "revid": "486946", "url": "https://it.wikipedia.org/wiki?curid=333333", "title": "618 AC", "text": ""}
{"id": "333334", "revid": "486946", "url": "https://it.wikipedia.org/wiki?curid=333334", "title": "619 AC", "text": ""}
{"id": "333335", "revid": "5690", "url": "https://it.wikipedia.org/wiki?curid=333335", "title": "620 AC", "text": ""}
{"id": "333336", "revid": "5690", "url": "https://it.wikipedia.org/wiki?curid=333336", "title": "621 AC", "text": ""}
{"id": "333337", "revid": "486946", "url": "https://it.wikipedia.org/wiki?curid=333337", "title": "622 AC", "text": ""}
{"id": "333338", "revid": "486946", "url": "https://it.wikipedia.org/wiki?curid=333338", "title": "623 AC", "text": ""}
{"id": "333339", "revid": "5690", "url": "https://it.wikipedia.org/wiki?curid=333339", "title": "624 AC", "text": ""}
{"id": "333340", "revid": "5690", "url": "https://it.wikipedia.org/wiki?curid=333340", "title": "625 AC", "text": ""}
{"id": "333341", "revid": "5690", "url": "https://it.wikipedia.org/wiki?curid=333341", "title": "626 AC", "text": ""}
{"id": "333342", "revid": "5690", "url": "https://it.wikipedia.org/wiki?curid=333342", "title": "627 AC", "text": ""}
{"id": "333343", "revid": "486946", "url": "https://it.wikipedia.org/wiki?curid=333343", "title": "628 AC", "text": ""}
{"id": "333344", "revid": "486946", "url": "https://it.wikipedia.org/wiki?curid=333344", "title": "629 AC", "text": ""}
{"id": "333345", "revid": "5690", "url": "https://it.wikipedia.org/wiki?curid=333345", "title": "630 AC", "text": ""}
{"id": "333346", "revid": "486946", "url": "https://it.wikipedia.org/wiki?curid=333346", "title": "631 AC", "text": ""}
{"id": "333347", "revid": "5690", "url": "https://it.wikipedia.org/wiki?curid=333347", "title": "632 AC", "text": ""}
{"id": "333348", "revid": "5690", "url": "https://it.wikipedia.org/wiki?curid=333348", "title": "633 AC", "text": ""}
{"id": "333349", "revid": "729019", "url": "https://it.wikipedia.org/wiki?curid=333349", "title": "M10 Wolverine", "text": "Il 3 inch Gun Motor Carriage M10, conosciuto anche presso le truppe inglesi come M10 Wolverine (\"Ghiottone\") era un Cacciacarri prodotto negli Stati Uniti d'America durante la seconda guerra mondiale. Nonostante i vari nomi durante il conflitto la denominazione prevalente era quella di M10 oppure di TD (\"Tank Destroyer\"), termine usato dai soldati alleati per indicare tutti i diversi cacciacarri. Dal punto di vista numerico il \"Wolverine\" \u00e8 il pi\u00f9 importante mezzo cacciacarri americano del conflitto.\nSviluppo.\nLa dottrina americana di impiego dei carri armati prevedeva che fossero i soli cacciacarri a combattere contro i mezzi avversari mentre il compito dei carri armati propriamente detti era quello di fornire supporto alla fanteria.\nIl cacciacarri M10 utilizzava lo scafo del carro M4 Sherman sul quale era stata montata una torretta aperta dotata di un cannone 3 inch M7 da 76 mm. Il cannone era dotato di munizionamento specifico anticarro M79 capace di trapassare 100\u00a0mm di corazza a 900 m. Sulla parte posteriore della torretta era montato un contrappeso che equilibrava l'arma e che dava alla torretta una forma caratteristica. Per la difesa ravvicinata era stata posizionata una mitragliatrice M2 da 12,7\u00a0mm e l'equipaggio venne dotato di carabine.\nIl principale limite dell\"'M10\" era dato dal fatto che fosse piuttosto pesante e quindi non si adattava completamente alla teoria che indicava per questo compito un mezzo rapido e veloce quale sar\u00e0 poi l'M-18 Hellcat.\nInoltre la torretta non completamente chiusa, caratteristica di tutti i cacciacarri realizzati e prodotti negli USA durante la guerra, rendeva il mezzo e il suo equipaggio particolarmente sensibili agli attacchi ravvicinati o anche alle schegge dei proiettili di artiglieria.\nImpiego.\nL'esordio in combattimento del carro avvenne durante la campagna del Nord Africa. Il mezzo si dimostr\u00f2 in grado, con il suo cannone da 76\u00a0mm, di affrontare con successo i vari mezzi tedeschi e italiani presenti sul campo.\nFu durante la campagna che segu\u00ec lo sbarco in Normandia, campo di battaglia nel quale erano presenti in numero rilevante i carri tedeschi pi\u00f9 moderni, che il carro inizier\u00e0 a mostrare i suoi limiti. Per la fine del 1944 si cominci\u00f2 a sostituirlo con il pi\u00f9 potente M36 Jackson. In ogni caso il mezzo rimase in servizio fino alla fine della guerra in Europa.\nNel Pacifico l'U.S. Army impieg\u00f2 l\"'M10\" nel pi\u00f9 tradizionale compito di supporto alla fanteria. In questa situazione per\u00f2 la torretta aperta rendeva questi mezzi particolarmente vulnerabili agli attacchi ravvicinati della fanteria giapponese.\nAll'Armata Rossa furono forniti 54 M10 ma non si conoscono dati sul loro impiego.\nUn M10 della Francia libera, con equipaggio composto da marinai, distrusse un Panzer V Panther a Place della Concorde durante la liberazione di Parigi.\nLe truppe inglesi utilizzarono l'M10 nella campagna di Italia e in Francia principalmente riequipaggiati con il cannone da 17 pdr (76.2\u00a0mm) e ridenominati Achilles.\nDopo la guerra l'Esercito Italiano fu equipaggiato con M10 per un certo periodo."}
{"id": "333350", "revid": "5690", "url": "https://it.wikipedia.org/wiki?curid=333350", "title": "634 AC", "text": ""}
{"id": "333352", "revid": "486946", "url": "https://it.wikipedia.org/wiki?curid=333352", "title": "636 AC", "text": ""}
{"id": "333353", "revid": "486946", "url": "https://it.wikipedia.org/wiki?curid=333353", "title": "637 AC", "text": ""}
{"id": "333354", "revid": "5690", "url": "https://it.wikipedia.org/wiki?curid=333354", "title": "638 AC", "text": ""}
{"id": "333355", "revid": "5690", "url": "https://it.wikipedia.org/wiki?curid=333355", "title": "639 AC", "text": ""}
{"id": "333356", "revid": "5690", "url": "https://it.wikipedia.org/wiki?curid=333356", "title": "640 AC", "text": ""}
{"id": "333357", "revid": "5690", "url": "https://it.wikipedia.org/wiki?curid=333357", "title": "641 AC", "text": ""}
{"id": "333358", "revid": "339392", "url": "https://it.wikipedia.org/wiki?curid=333358", "title": "M-18 Hellcat", "text": ""}
{"id": "333359", "revid": "5690", "url": "https://it.wikipedia.org/wiki?curid=333359", "title": "642 AC", "text": ""}
{"id": "333360", "revid": "486946", "url": "https://it.wikipedia.org/wiki?curid=333360", "title": "643 AC", "text": ""}
{"id": "333361", "revid": "486946", "url": "https://it.wikipedia.org/wiki?curid=333361", "title": "644 AC", "text": ""}
{"id": "333363", "revid": "5690", "url": "https://it.wikipedia.org/wiki?curid=333363", "title": "645 AC", "text": ""}
{"id": "333364", "revid": "5690", "url": "https://it.wikipedia.org/wiki?curid=333364", "title": "646 AC", "text": ""}
{"id": "333365", "revid": "486946", "url": "https://it.wikipedia.org/wiki?curid=333365", "title": "647 AC", "text": ""}
{"id": "333367", "revid": "5690", "url": "https://it.wikipedia.org/wiki?curid=333367", "title": "648 AC", "text": ""}
{"id": "333368", "revid": "5690", "url": "https://it.wikipedia.org/wiki?curid=333368", "title": "649 AC", "text": ""}
{"id": "333369", "revid": "5690", "url": "https://it.wikipedia.org/wiki?curid=333369", "title": "650 AC", "text": ""}
{"id": "333370", "revid": "486946", "url": "https://it.wikipedia.org/wiki?curid=333370", "title": "651 AC", "text": ""}
{"id": "333371", "revid": "486946", "url": "https://it.wikipedia.org/wiki?curid=333371", "title": "652 AC", "text": ""}
{"id": "333372", "revid": "486946", "url": "https://it.wikipedia.org/wiki?curid=333372", "title": "653 AC", "text": ""}
{"id": "333373", "revid": "486946", "url": "https://it.wikipedia.org/wiki?curid=333373", "title": "654 AC", "text": ""}
{"id": "333374", "revid": "486946", "url": "https://it.wikipedia.org/wiki?curid=333374", "title": "655 AC", "text": ""}
{"id": "333375", "revid": "486946", "url": "https://it.wikipedia.org/wiki?curid=333375", "title": "656 AC", "text": ""}
{"id": "333376", "revid": "5690", "url": "https://it.wikipedia.org/wiki?curid=333376", "title": "657 AC", "text": ""}
{"id": "333377", "revid": "486946", "url": "https://it.wikipedia.org/wiki?curid=333377", "title": "658 AC", "text": ""}
{"id": "333378", "revid": "486946", "url": "https://it.wikipedia.org/wiki?curid=333378", "title": "659 AC", "text": ""}
{"id": "333379", "revid": "5690", "url": "https://it.wikipedia.org/wiki?curid=333379", "title": "660 AC", "text": ""}
{"id": "333381", "revid": "486946", "url": "https://it.wikipedia.org/wiki?curid=333381", "title": "661 AC", "text": ""}
{"id": "333382", "revid": "486946", "url": "https://it.wikipedia.org/wiki?curid=333382", "title": "662 AC", "text": ""}
{"id": "333383", "revid": "486946", "url": "https://it.wikipedia.org/wiki?curid=333383", "title": "663 AC", "text": ""}
{"id": "333384", "revid": "5690", "url": "https://it.wikipedia.org/wiki?curid=333384", "title": "664 AC", "text": ""}
{"id": "333385", "revid": "5690", "url": "https://it.wikipedia.org/wiki?curid=333385", "title": "665 AC", "text": ""}
{"id": "333386", "revid": "486946", "url": "https://it.wikipedia.org/wiki?curid=333386", "title": "666 AC", "text": ""}
{"id": "333387", "revid": "5690", "url": "https://it.wikipedia.org/wiki?curid=333387", "title": "668 AC", "text": ""}
{"id": "333388", "revid": "5690", "url": "https://it.wikipedia.org/wiki?curid=333388", "title": "669 AC", "text": ""}
{"id": "333389", "revid": "486946", "url": "https://it.wikipedia.org/wiki?curid=333389", "title": "670 AC", "text": ""}
{"id": "333390", "revid": "5690", "url": "https://it.wikipedia.org/wiki?curid=333390", "title": "671 AC", "text": ""}
{"id": "333391", "revid": "5690", "url": "https://it.wikipedia.org/wiki?curid=333391", "title": "672 AC", "text": ""}
{"id": "333392", "revid": "5690", "url": "https://it.wikipedia.org/wiki?curid=333392", "title": "673 AC", "text": ""}
{"id": "333393", "revid": "5690", "url": "https://it.wikipedia.org/wiki?curid=333393", "title": "674 AC", "text": ""}
{"id": "333394", "revid": "5690", "url": "https://it.wikipedia.org/wiki?curid=333394", "title": "675 AC", "text": ""}
{"id": "333395", "revid": "486946", "url": "https://it.wikipedia.org/wiki?curid=333395", "title": "676 AC", "text": ""}
{"id": "333396", "revid": "486946", "url": "https://it.wikipedia.org/wiki?curid=333396", "title": "677 AC", "text": ""}
{"id": "333397", "revid": "486946", "url": "https://it.wikipedia.org/wiki?curid=333397", "title": "678 AC", "text": ""}
{"id": "333398", "revid": "486946", "url": "https://it.wikipedia.org/wiki?curid=333398", "title": "679 AC", "text": ""}
{"id": "333399", "revid": "5690", "url": "https://it.wikipedia.org/wiki?curid=333399", "title": "680 AC", "text": ""}
{"id": "333400", "revid": "486946", "url": "https://it.wikipedia.org/wiki?curid=333400", "title": "681 AC", "text": ""}
{"id": "333401", "revid": "486946", "url": "https://it.wikipedia.org/wiki?curid=333401", "title": "682 AC", "text": ""}
{"id": "333402", "revid": "5690", "url": "https://it.wikipedia.org/wiki?curid=333402", "title": "683 AC", "text": ""}
{"id": "333403", "revid": "486946", "url": "https://it.wikipedia.org/wiki?curid=333403", "title": "684 AC", "text": ""}
{"id": "333404", "revid": "486946", "url": "https://it.wikipedia.org/wiki?curid=333404", "title": "685 AC", "text": ""}
{"id": "333405", "revid": "486946", "url": "https://it.wikipedia.org/wiki?curid=333405", "title": "686 AC", "text": ""}
{"id": "333406", "revid": "486946", "url": "https://it.wikipedia.org/wiki?curid=333406", "title": "687 AC", "text": ""}
{"id": "333407", "revid": "5690", "url": "https://it.wikipedia.org/wiki?curid=333407", "title": "688 AC", "text": ""}
{"id": "333408", "revid": "5690", "url": "https://it.wikipedia.org/wiki?curid=333408", "title": "689 AC", "text": ""}
{"id": "333409", "revid": "5690", "url": "https://it.wikipedia.org/wiki?curid=333409", "title": "690 AC", "text": ""}
{"id": "333410", "revid": "486946", "url": "https://it.wikipedia.org/wiki?curid=333410", "title": "691 AC", "text": ""}
{"id": "333411", "revid": "486946", "url": "https://it.wikipedia.org/wiki?curid=333411", "title": "692 AC", "text": ""}
{"id": "333412", "revid": "5690", "url": "https://it.wikipedia.org/wiki?curid=333412", "title": "693 AC", "text": ""}
{"id": "333413", "revid": "486946", "url": "https://it.wikipedia.org/wiki?curid=333413", "title": "694 AC", "text": ""}
{"id": "333414", "revid": "5690", "url": "https://it.wikipedia.org/wiki?curid=333414", "title": "695 AC", "text": ""}
{"id": "333415", "revid": "486946", "url": "https://it.wikipedia.org/wiki?curid=333415", "title": "696 AC", "text": ""}
{"id": "333416", "revid": "486946", "url": "https://it.wikipedia.org/wiki?curid=333416", "title": "697 AC", "text": ""}
{"id": "333417", "revid": "486946", "url": "https://it.wikipedia.org/wiki?curid=333417", "title": "698 AC", "text": ""}
{"id": "333418", "revid": "486946", "url": "https://it.wikipedia.org/wiki?curid=333418", "title": "699 AC", "text": ""}
{"id": "333419", "revid": "5690", "url": "https://it.wikipedia.org/wiki?curid=333419", "title": "700 AC", "text": ""}
{"id": "333420", "revid": "5690", "url": "https://it.wikipedia.org/wiki?curid=333420", "title": "701 AC", "text": ""}
{"id": "333421", "revid": "5690", "url": "https://it.wikipedia.org/wiki?curid=333421", "title": "702 AC", "text": ""}
{"id": "333422", "revid": "486946", "url": "https://it.wikipedia.org/wiki?curid=333422", "title": "703 AC", "text": ""}
{"id": "333423", "revid": "5690", "url": "https://it.wikipedia.org/wiki?curid=333423", "title": "704 AC", "text": ""}
{"id": "333424", "revid": "5690", "url": "https://it.wikipedia.org/wiki?curid=333424", "title": "705 AC", "text": ""}
{"id": "333425", "revid": "5690", "url": "https://it.wikipedia.org/wiki?curid=333425", "title": "706 AC", "text": ""}
{"id": "333426", "revid": "990063", "url": "https://it.wikipedia.org/wiki?curid=333426", "title": "Windows XP Professional x64 Edition", "text": "Microsoft Windows XP Professional x64 Edition (2005) \u00e8 stato un sistema operativo prodotto dalla Microsoft, distribuito il 25 aprile 2005 come una versione a 64 bit del preesistente sistema operativo Windows XP per i personal computer x86.\nWindows XP Professional x64 Edition era basato sul sistema operativo Windows Server 2003 SP1 (build 5.2.3790.1830), dato che quella era l'ultima versione di Microsoft Windows durante lo sviluppo del sistema operativo, ma prende il nome da Windows XP.\nIl beneficio principale del passaggio all'architettura a 64 bit \u00e8 l'incremento della quantit\u00e0 massima di RAM utilizzabile.\nI processi di Windows XP 32-bit sono limitati ad usare non pi\u00f9 di 4 GB di RAM, equamente divisi tra il kernel e l'applicazione, e il sistema operativo stesso non pu\u00f2 utilizzare pi\u00f9 di 4 GB di memoria RAM ma solo 3 GB.\nWindows XP x64 poteva supportare molta pi\u00f9 memoria; sebbene il limite teorico della memoria sia di 18 miliardi di GB, Windows XP x64 \u00e8 limitato a 32 GB per la memoria fisica di sistema e a 16 Terabyte per la memoria virtuale.\nIn pratica, la maggior parte delle schede madri compatibili con i processori a 64 bit all'epoca non supportavano neanche la met\u00e0 dei 128 GB, e spesso erano ancora limitate a 8 GB.\nWindows XP x64 Edition era in grado di funzionare sui processori AMD64 di AMD e EM64T di Intel e non va confuso con il sistema operativo Windows XP 64 bit Edition, che era invece dedicato ai processori IA-64/Intel Itanium, sebbene Microsoft chiami comunemente entrambi \u201cWindows a 64 bit\u201d, a causa della loro somiglianza strutturale.\nCompatibilit\u00e0 con le applicazioni a 32-bit.\nWindows XP x64 Edition usava una tecnologia chiamata WOW64, che permetteva l'esecuzione delle applicazioni a 32 bit.\nQuesta tecnologia fu implementata dapprima in Windows XP 64-bit Edition, ma fu poi riutilizzata anche per Windows Server 2003 e per l'edizione x64 di Windows XP.\nSiccome le architetture AMD64 di AMD e EM64T di Intel includono il supporto per le istruzioni a 32-bit, WOW64 cambia semplicemente i processi alla modalit\u00e0 a 32 bit o a 64 bit a seconda dei casi.\nInvece, sull'architettura IA-64/Intel Itanium WOW64 deve tradurre le istruzioni a 32-bit nel loro equivalente a 64-bit, affinch\u00e9 il processore possa eseguirle.\nNe consegue che il calo prestazionale dei microprocessori AMD64 e EM64T, quando usano applicazioni di Windows a 32 bit, \u00e8 pressoch\u00e9 trascurabile, mentre \u00e8 pesante per IA64.\nSebbene le applicazioni a 32-bit possano partire facilmente ed in modo trasparente, la commistione di due tipi di codici nello stesso processo non \u00e8 permesso.\nLe applicazioni a 64 bit non possono sfruttare le librerie (DLL) a 32 bit, e analogamente le applicazioni a 32 bit non possono sfruttare le librerie a 64 bit.\nQuesto costringe gli sviluppatori di librerie a fornire sia una versione a 32 bit che una versione a 64 bit dei loro prodotti.\nWindows XP x64 Edition includeva entrambe le versioni (32 e 64 bit) di Internet Explorer.\nI vecchi driver e servizi a 32 bit non sono supportati da Windows a 64 bit, ma i codec audio e video, come XviD o OggDS, che sono a tutti gli effetti DLL a 32 bit, sono supportati finch\u00e9 i player multimediali che li usano, come Media Player Classic, rimarranno anch'essi nella versione a 32 bit.\nCompatibilit\u00e0 con le applicazioni a 16 bit.\nAl contrario delle precedenti versioni della linea Windows NT, la versione di Windows a 64 bit non include il supporto alla VDM (Virtual DOS Machine).\nPertanto, il sistema operativo non fornisce pi\u00f9 supporto per l'esecuzione di applicazioni per i sistemi operativi MS-DOS, POSIX, OS/2 1.x, Windows 3.x.\nTuttavia, ci sono degli emulatori software di terze parti, come DOSBox o VMware Workstation, che possono essere usati per eseguire tali applicazioni.\nLe applicazioni per Windows x64 Edition.\nAlcuni produttori software (sia di videogiochi che di normale software) hanno visto calare le prestazioni delle loro applicazioni se fatte girare con l'ausilio dell'emulatore a 32 bit fornito con Windows XP a 64 bit (WOW64), quindi hanno deciso di distribuire delle patch per ovviare a questo problema.\nA causa di alcuni possibili problemi di compatibilit\u00e0, oltre al supporto terminato per Windows XP, Microsoft consiglia l'aggiornamento ad un sistema operativo pi\u00f9 recente.\nCuriosit\u00e0.\nI programmi generati in codice macchina a 64 bit (come Maxon Cinebench a 64 bit) vedono un incremento prestazionale compreso tra il 30% e il 50%.\nDurante la fase iniziale di sviluppo (2003-2004), Windows XP x64 fu chiamato \"Windows XP 64-bit Edition for x86 Extended system\" e poi, \"Windows XP 64-bit Edition for Extended systems\", in contrapposizione di \u201c64 bit Edition per i sistemi Itanium\u201d."}
{"id": "333427", "revid": "486946", "url": "https://it.wikipedia.org/wiki?curid=333427", "title": "707 AC", "text": ""}
{"id": "333428", "revid": "5690", "url": "https://it.wikipedia.org/wiki?curid=333428", "title": "708 AC", "text": ""}
{"id": "333429", "revid": "486946", "url": "https://it.wikipedia.org/wiki?curid=333429", "title": "709 AC", "text": ""}
{"id": "333430", "revid": "5690", "url": "https://it.wikipedia.org/wiki?curid=333430", "title": "710 AC", "text": ""}
{"id": "333431", "revid": "5690", "url": "https://it.wikipedia.org/wiki?curid=333431", "title": "711 AC", "text": ""}
{"id": "333432", "revid": "5690", "url": "https://it.wikipedia.org/wiki?curid=333432", "title": "712 AC", "text": ""}
{"id": "333433", "revid": "5690", "url": "https://it.wikipedia.org/wiki?curid=333433", "title": "713 AC", "text": ""}
{"id": "333434", "revid": "5690", "url": "https://it.wikipedia.org/wiki?curid=333434", "title": "714 AC", "text": ""}
{"id": "333435", "revid": "5690", "url": "https://it.wikipedia.org/wiki?curid=333435", "title": "715 AC", "text": ""}
{"id": "333436", "revid": "5690", "url": "https://it.wikipedia.org/wiki?curid=333436", "title": "716 AC", "text": ""}
{"id": "333437", "revid": "5690", "url": "https://it.wikipedia.org/wiki?curid=333437", "title": "717 AC", "text": ""}
{"id": "333438", "revid": "5690", "url": "https://it.wikipedia.org/wiki?curid=333438", "title": "718 AC", "text": ""}
{"id": "333439", "revid": "486946", "url": "https://it.wikipedia.org/wiki?curid=333439", "title": "719 AC", "text": ""}
{"id": "333440", "revid": "5690", "url": "https://it.wikipedia.org/wiki?curid=333440", "title": "720 AC", "text": ""}
{"id": "333441", "revid": "5690", "url": "https://it.wikipedia.org/wiki?curid=333441", "title": "721 AC", "text": ""}
{"id": "333442", "revid": "5690", "url": "https://it.wikipedia.org/wiki?curid=333442", "title": "722 AC", "text": ""}
{"id": "333443", "revid": "486946", "url": "https://it.wikipedia.org/wiki?curid=333443", "title": "723 AC", "text": ""}
{"id": "333444", "revid": "5690", "url": "https://it.wikipedia.org/wiki?curid=333444", "title": "724 AC", "text": ""}
{"id": "333445", "revid": "5690", "url": "https://it.wikipedia.org/wiki?curid=333445", "title": "725 AC", "text": ""}
{"id": "333446", "revid": "486946", "url": "https://it.wikipedia.org/wiki?curid=333446", "title": "726 AC", "text": ""}
{"id": "333447", "revid": "5690", "url": "https://it.wikipedia.org/wiki?curid=333447", "title": "727 AC", "text": ""}
{"id": "333448", "revid": "5690", "url": "https://it.wikipedia.org/wiki?curid=333448", "title": "728 AC", "text": ""}
{"id": "333449", "revid": "5690", "url": "https://it.wikipedia.org/wiki?curid=333449", "title": "729 AC", "text": ""}
{"id": "333451", "revid": "767487", "url": "https://it.wikipedia.org/wiki?curid=333451", "title": "Allosauridae", "text": "Gli allosauridi (Allosauridae) sono una famiglia di teropodi che prende nome dal dinosauro carnivoro pi\u00f9 famoso dopo il tirannosauro - l'allosauro.\nDescrizione.\nGli allosauridi, allo stato attuale delle nostre conoscenze, vissero dal Giurassico superiore all'inizio del Cretaceo e scomparvero quindi prima della comparsa del tirannosauro, anche se furono coevi di altri tirannosauroidi. I membri di questa famiglia sono molto simili al modello standard di grosso teropode, almeno per quanto riguarda forma e dimensioni: tre dita sulle zampe anteriori, lunghe e robuste zampe posteriori, testa grossa con grandi denti, piccoli corni o carene di fronte agli occhi. Le dimensioni si aggiravano sui 10 metri di lunghezza e 4,5 tonnellate di peso. Soprannominati \"i leoni del Giurassico\", gli allosauridi erano effettivamente i superpredatori del loro ecosistema. Questi animali sono noti quasi unicamente negli strati della Morrison Formation degli Stati Uniti, risalente al Giurassico superiore.\nSistematica.\nI generi che vengono ascritti a questa famiglia (a parte l\"'Allosaurus\" che ne \u00e8 tipo) non costituiscono un elenco perfettamente stabile. Alcune forme sono imperfettamente conosciute: oltre ad \"Allosaurus\", quindi, i rappresentanti di questa famiglia includono principalmente l'affine \"Saurophaganax\", un grande carnivoro del Giurassico americano, a volte incluso nel genere \"Allosaurus\".\nNon solo in Nordamerica.\nIn ogni caso, alcuni resti sparsi in giro per il mondo fanno pensare che gli allosauridi non fossero caratteristici solo del Giurassico superiore degli Usa: gli allosauri potrebbero essere sopravvissuti nel Cretaceo: a questa famiglia \u00e8 stata ascritta una vertebra del tardo Cretaceo dell'Oman."}
{"id": "333453", "revid": "486946", "url": "https://it.wikipedia.org/wiki?curid=333453", "title": "731 AC", "text": ""}
{"id": "333454", "revid": "486946", "url": "https://it.wikipedia.org/wiki?curid=333454", "title": "732 AC", "text": ""}
{"id": "333455", "revid": "5690", "url": "https://it.wikipedia.org/wiki?curid=333455", "title": "733 AC", "text": ""}
{"id": "333456", "revid": "5690", "url": "https://it.wikipedia.org/wiki?curid=333456", "title": "734 AC", "text": ""}
{"id": "333457", "revid": "5690", "url": "https://it.wikipedia.org/wiki?curid=333457", "title": "735 AC", "text": ""}
{"id": "333458", "revid": "5690", "url": "https://it.wikipedia.org/wiki?curid=333458", "title": "736 AC", "text": ""}
{"id": "333459", "revid": "486946", "url": "https://it.wikipedia.org/wiki?curid=333459", "title": "737 AC", "text": ""}
{"id": "333460", "revid": "486946", "url": "https://it.wikipedia.org/wiki?curid=333460", "title": "738 AC", "text": ""}
{"id": "333461", "revid": "486946", "url": "https://it.wikipedia.org/wiki?curid=333461", "title": "739 AC", "text": ""}
{"id": "333462", "revid": "5690", "url": "https://it.wikipedia.org/wiki?curid=333462", "title": "740 AC", "text": ""}
{"id": "333463", "revid": "486946", "url": "https://it.wikipedia.org/wiki?curid=333463", "title": "741 AC", "text": ""}
{"id": "333464", "revid": "486946", "url": "https://it.wikipedia.org/wiki?curid=333464", "title": "742 AC", "text": ""}
{"id": "333465", "revid": "5690", "url": "https://it.wikipedia.org/wiki?curid=333465", "title": "743 AC", "text": ""}
{"id": "333466", "revid": "486946", "url": "https://it.wikipedia.org/wiki?curid=333466", "title": "744 AC", "text": ""}
{"id": "333467", "revid": "5690", "url": "https://it.wikipedia.org/wiki?curid=333467", "title": "745 AC", "text": ""}
{"id": "333468", "revid": "486946", "url": "https://it.wikipedia.org/wiki?curid=333468", "title": "746 AC", "text": ""}
{"id": "333469", "revid": "5690", "url": "https://it.wikipedia.org/wiki?curid=333469", "title": "747 AC", "text": ""}
{"id": "333470", "revid": "5690", "url": "https://it.wikipedia.org/wiki?curid=333470", "title": "748 AC", "text": ""}
{"id": "333471", "revid": "486946", "url": "https://it.wikipedia.org/wiki?curid=333471", "title": "749 AC", "text": ""}
{"id": "333472", "revid": "5690", "url": "https://it.wikipedia.org/wiki?curid=333472", "title": "750 AC", "text": ""}
{"id": "333473", "revid": "486946", "url": "https://it.wikipedia.org/wiki?curid=333473", "title": "751 AC", "text": ""}
{"id": "333474", "revid": "486946", "url": "https://it.wikipedia.org/wiki?curid=333474", "title": "752 AC", "text": ""}
{"id": "333475", "revid": "5690", "url": "https://it.wikipedia.org/wiki?curid=333475", "title": "753 AC", "text": ""}
{"id": "333476", "revid": "5690", "url": "https://it.wikipedia.org/wiki?curid=333476", "title": "754 AC", "text": ""}
{"id": "333477", "revid": "486946", "url": "https://it.wikipedia.org/wiki?curid=333477", "title": "755 AC", "text": ""}
{"id": "333478", "revid": "5690", "url": "https://it.wikipedia.org/wiki?curid=333478", "title": "756 AC", "text": ""}
{"id": "333479", "revid": "486946", "url": "https://it.wikipedia.org/wiki?curid=333479", "title": "757 AC", "text": ""}
{"id": "333480", "revid": "486946", "url": "https://it.wikipedia.org/wiki?curid=333480", "title": "758 AC", "text": ""}
{"id": "333481", "revid": "5690", "url": "https://it.wikipedia.org/wiki?curid=333481", "title": "759 AC", "text": ""}
{"id": "333482", "revid": "5690", "url": "https://it.wikipedia.org/wiki?curid=333482", "title": "760 AC", "text": ""}
{"id": "333483", "revid": "5690", "url": "https://it.wikipedia.org/wiki?curid=333483", "title": "761 AC", "text": ""}
{"id": "333484", "revid": "486946", "url": "https://it.wikipedia.org/wiki?curid=333484", "title": "762 AC", "text": ""}
{"id": "333485", "revid": "5690", "url": "https://it.wikipedia.org/wiki?curid=333485", "title": "763 AC", "text": ""}
{"id": "333486", "revid": "486946", "url": "https://it.wikipedia.org/wiki?curid=333486", "title": "764 AC", "text": ""}
{"id": "333487", "revid": "486946", "url": "https://it.wikipedia.org/wiki?curid=333487", "title": "765 AC", "text": ""}
{"id": "333488", "revid": "486946", "url": "https://it.wikipedia.org/wiki?curid=333488", "title": "766 AC", "text": ""}
{"id": "333489", "revid": "486946", "url": "https://it.wikipedia.org/wiki?curid=333489", "title": "767 AC", "text": ""}
{"id": "333490", "revid": "486946", "url": "https://it.wikipedia.org/wiki?curid=333490", "title": "768 AC", "text": ""}
{"id": "333491", "revid": "486946", "url": "https://it.wikipedia.org/wiki?curid=333491", "title": "769 AC", "text": ""}
{"id": "333492", "revid": "5690", "url": "https://it.wikipedia.org/wiki?curid=333492", "title": "770 AC", "text": ""}
{"id": "333493", "revid": "5690", "url": "https://it.wikipedia.org/wiki?curid=333493", "title": "771 AC", "text": ""}
{"id": "333494", "revid": "486946", "url": "https://it.wikipedia.org/wiki?curid=333494", "title": "772 AC", "text": ""}
{"id": "333495", "revid": "5690", "url": "https://it.wikipedia.org/wiki?curid=333495", "title": "773 AC", "text": ""}
{"id": "333496", "revid": "486946", "url": "https://it.wikipedia.org/wiki?curid=333496", "title": "774 AC", "text": ""}
{"id": "333497", "revid": "5690", "url": "https://it.wikipedia.org/wiki?curid=333497", "title": "775 AC", "text": ""}
{"id": "333498", "revid": "5690", "url": "https://it.wikipedia.org/wiki?curid=333498", "title": "776 AC", "text": ""}
{"id": "333499", "revid": "5690", "url": "https://it.wikipedia.org/wiki?curid=333499", "title": "777 AC", "text": ""}
{"id": "333500", "revid": "486946", "url": "https://it.wikipedia.org/wiki?curid=333500", "title": "778 AC", "text": ""}
{"id": "333502", "revid": "486946", "url": "https://it.wikipedia.org/wiki?curid=333502", "title": "779 AC", "text": ""}
{"id": "333503", "revid": "486946", "url": "https://it.wikipedia.org/wiki?curid=333503", "title": "780 AC", "text": ""}
{"id": "333507", "revid": "5690", "url": "https://it.wikipedia.org/wiki?curid=333507", "title": "783 AC", "text": ""}
{"id": "333529", "revid": "767487", "url": "https://it.wikipedia.org/wiki?curid=333529", "title": "C'hanno preso tutto", "text": "C'hanno preso tutto, \u00e8 il primo album di Samuele Bersani, pubblicato nel 1992 e prodotto da Beppe D'Onghia e Bruno Mariani per la Pressing."}
{"id": "333536", "revid": "22828", "url": "https://it.wikipedia.org/wiki?curid=333536", "title": "Geografia Militare", "text": ""}
{"id": "333540", "revid": "5690", "url": "https://it.wikipedia.org/wiki?curid=333540", "title": "814 AC", "text": ""}
{"id": "333546", "revid": "5690", "url": "https://it.wikipedia.org/wiki?curid=333546", "title": "819 AC", "text": ""}
{"id": "333581", "revid": "5690", "url": "https://it.wikipedia.org/wiki?curid=333581", "title": "853 AC", "text": ""}
{"id": "333588", "revid": "1516566", "url": "https://it.wikipedia.org/wiki?curid=333588", "title": "Chiave (araldica)", "text": "In araldica la chiave assume diversi significati simbolici:\nPosizione araldica ordinaria.\nLa posizione ordinaria della chiave nello scudo \u00e8 in palo, col congegno verso il capo e volto a destra. Ogni qualvolta non \u00e8 in tal posizione, bisogna blasonarlo.\nLe chiavi possono essere addossate, affrontate, legate, in fascia, in pergola, in banda, in sbarra, in croce di Sant'Andrea, con gli anelli intrecciati, losangate e pomettate, con doppio congegno, ecc.\nUna coppia di chiavi, una d'argento e una d'oro, solitamente poste in decusse sono l'emblema dei Pontefici. In questo caso possono comparire sia sotto la tiara pontificia sia accollate allo scudo."}
{"id": "333603", "revid": "5690", "url": "https://it.wikipedia.org/wiki?curid=333603", "title": "873 AC", "text": ""}
{"id": "333605", "revid": "5690", "url": "https://it.wikipedia.org/wiki?curid=333605", "title": "875 AC", "text": ""}
{"id": "333606", "revid": "124588493", "url": "https://it.wikipedia.org/wiki?curid=333606", "title": "Autostrade e superstrade in Polonia", "text": "Le autostrade e superstrade in Polonia hanno un'estensione pianificata di 7.480 km. Allo stato del 25 novembre 2020 i chilometri percorribili sono 4213,7, di cui 1708,5 di autostrade e 2505,2 di superstrade.\nCaratteristiche.\nLa rete stradale \u00e8 abbastanza frammentata, soprattutto nel tratto che dalla Germania conduce verso la Bielorussia, la rete \u00e8 spesso trafficata dalla continua presenza di camion privi di una strada alternativa. Esse sono, anche per via della recente costruzione, moderne, con corsia d'emergenza, oltre che munite di aree di servizio. La rete superstradale \u00e8 sviluppata minormente. Il sistema di pagamento non prevede caselli, ma solo barriere in determinati punti ad inizio della tratta stessa (sistema aperto)."}
{"id": "333607", "revid": "124123", "url": "https://it.wikipedia.org/wiki?curid=333607", "title": "Kiyotaka Kanai", "text": "Kanai \u00e8 stato uno scopritore indipendente della cometa C/1970 B1 Daido-Fujikawa e uno dei coscopritori il 12 febbraio 2006 dell'ottava esplosione della nova ricorrente RS Ophiuchi .\nFa parte della \"Variable Star Observers League in Japan\" col codice Kak .\nL'asteroide 26168 Kanaikiyotaka prende il nome da lui .\nAsteroidi scoperti.\nKanai ha coscoperto 1 asteroide:"}
{"id": "333609", "revid": "14002", "url": "https://it.wikipedia.org/wiki?curid=333609", "title": "Chimera (scultura)", "text": ""}
{"id": "333627", "revid": "5690", "url": "https://it.wikipedia.org/wiki?curid=333627", "title": "882 AC", "text": ""}
{"id": "333658", "revid": "5690", "url": "https://it.wikipedia.org/wiki?curid=333658", "title": "912 AC", "text": ""}
{"id": "333667", "revid": "5690", "url": "https://it.wikipedia.org/wiki?curid=333667", "title": "920 AC", "text": ""}
{"id": "333669", "revid": "5690", "url": "https://it.wikipedia.org/wiki?curid=333669", "title": "922 AC", "text": ""}
{"id": "333684", "revid": "5690", "url": "https://it.wikipedia.org/wiki?curid=333684", "title": "935 AC", "text": ""}
{"id": "333697", "revid": "2136", "url": "https://it.wikipedia.org/wiki?curid=333697", "title": "Prince of Persia - Spirito guerriero", "text": ""}
{"id": "333711", "revid": "5690", "url": "https://it.wikipedia.org/wiki?curid=333711", "title": "959 AC", "text": ""}
{"id": "333715", "revid": "2519", "url": "https://it.wikipedia.org/wiki?curid=333715", "title": "Mar d'Irlanda", "text": ""}
{"id": "333727", "revid": "5690", "url": "https://it.wikipedia.org/wiki?curid=333727", "title": "974 AC", "text": ""}
{"id": "333733", "revid": "5690", "url": "https://it.wikipedia.org/wiki?curid=333733", "title": "980 AC", "text": ""}
{"id": "333738", "revid": "5690", "url": "https://it.wikipedia.org/wiki?curid=333738", "title": "984 AC", "text": ""}
{"id": "333754", "revid": "7", "url": "https://it.wikipedia.org/wiki?curid=333754", "title": "Edward Curtis", "text": ""}
{"id": "333757", "revid": "7", "url": "https://it.wikipedia.org/wiki?curid=333757", "title": "Edward S. Curtis", "text": ""}
{"id": "333768", "revid": "3115", "url": "https://it.wikipedia.org/wiki?curid=333768", "title": "Giacomo Giardina", "text": "Frequenta le prime due classi elementari sotto la guida del padre, maestro elementare, ma con scarsissimo profitto.\nNegli anni della sua giovinezza fa il pecoraio nelle campagne di Godrano vivendo interi mesi lontano dalla famiglia, portando le pecore al pascolo e coltivando a mezzadria un campicello alle porte di Godrano.\nNegli anni venti Giacomo Giardina sente parlare per la prima volta di Futurismo. Viene irresistibilmente attratto dalla poesia e comincia a scrivere le prime liriche ispirate alla vita pastorale, alla campagna di Bagheria e di Godrano. Comincia a farsi conoscere nell'ambiente culturale palermitano.\nInizia intorno all'anno 1927 la corrispondenza con Marinetti che lo esorta e lo stimola a continuare ripetutamente \u00abavete ingegno lavorate con fede\u00bb.\nIl fondatore del Futurismo avr\u00e0 occasione, l'anno successivo durante un convegno a Palermo di presentare ufficialmente Giardina al pubblico.\nNel 1931 lo stesso Marinetti proclamer\u00e0 il giovane pecoraio Giacomo Giardina \u00abpoeta record meridionale\u00bb che cinger\u00e0 il capo con il casco d'alluminio e con una frase Lo identifica \u00abCorpo di gabbiano assottigliato, quasi scarnificato nello sforzo di vincere il libeccio.\u00bb L'editore Vallecchi pubblica il suo primo volume di liriche: \"Quand'ero pecoraio\" con la prefazione di Marinetti. Quasi tutta la stampa italiana se ne occupa diffusamente ed esplode il caso letterario.\nNel 1944 muore Marinetti. Giacomo Giardina abbandona l'attivit\u00e0 poetica per fare il venditore ambulante a Godrano dove tiene contemporaneamente discorsi, elogi in occasione di matrimoni, battesimi, fidanzamenti, morti e feste religiose del paese. Sembra che l'attivit\u00e0 poetica sia completamente un ricordo del passato.\nNel 1959 Francesco Carbone rispolvera il caso letterario con un articolo che scuote Giardina dal torpore intellettuale. Abbandona il mestiere di venditore ambulante e riprende a scrivere ed a interessarsi nuovamente ed attivamente di poesia.\nNel 1971 per le elezioni Centro Cultura Interdisciplinare, Francesco Carbone cura il volumetto di Giardina \"Guttuso nel mio quadro.\"\nNel 1972 la Galleria d'arte Valguarnera dedica una monografia con testo di Franco Grasso.\nPer molti anni Giardina ha aiutato Nicol\u00f2 D'Alessandro nelle ricerche necessarie per raccogliere i dati relativi alla sua attivit\u00e0 artistica per una biografia, continuando a scrivere improntate al suo \u00abiter\u00bb di poeta pecoraio futurista. Francesco Rosi lo ha voluto attore nel film: \"Cristo si \u00e8 fermato a Eboli\" tratto dall'omonimo romanzo autobiografico libro di Carlo Levi. Nel luglio del 2009 Antonino Russo ha pubblicato il libro \"Giacomo Giardina. Il poeta bucolico-futurista\" presso ISSPE di Palermo.\nDa \"Rocca Busambra\""}
{"id": "333792", "revid": "23", "url": "https://it.wikipedia.org/wiki?curid=333792", "title": "324 AC", "text": ""}
{"id": "333793", "revid": "23", "url": "https://it.wikipedia.org/wiki?curid=333793", "title": "667 AC", "text": ""}
{"id": "333797", "revid": "23", "url": "https://it.wikipedia.org/wiki?curid=333797", "title": "730 AC", "text": ""}
{"id": "333799", "revid": "124779371", "url": "https://it.wikipedia.org/wiki?curid=333799", "title": "Piccione viaggiatore", "text": "Il piccione viaggiatore \u00e8 una variet\u00e0 del piccione domestico (\"Columba livia domestica\") derivato dal piccione selvatico orientale, selezionato geneticamente per la sua abilit\u00e0 di ritrovare la strada di casa percorrendo distanze anche lunghissime.\nIl piccione viaggiatore ha un innato senso di orientamento che gli permette di tornare al proprio nido sfruttando il fenomeno della magnetoricezione.\nVoli sino a 1.820 chilometri sono stati registrati in competizione colombofile. La loro velocit\u00e0 media in volo su moderate distanze () \u00e8 di circa 80 chilometri all'ora.\nGrazie alle sue capacit\u00e0 di orientamento e di viaggiare lontano in passato fu utilizzato per portare messaggi da un luogo all'altro ed il termine che indicava questi messaggi \u00e8 colombigramma.\nImpiego nella storia.\nL'uso del piccione viaggiatore fu fondamentale durante la storia ed il suo primo impiego risale ad oltre 3.000 anni fa quando gi\u00e0 veniva adoperato da Egizi e Persiani. Nell'antichit\u00e0 era il principale mezzo di comunicazione ad alta priorit\u00e0: per le civilt\u00e0 greco-romane era il sistema adoperato per comunicare informazioni importanti come ad esempio i nomi dei vincitori dei giochi olimpici, fino ai confini dell'impero. Il suo utilizzo per\u00f2 non si limita soltanto a secoli fa, infatti in seguito con l'invenzione del telegrafo e pi\u00f9 tardi anche del telefono, durante la Grande Guerra la maggior parte degli eserciti faceva affidamento sui moderni mezzi di comunicazione, ma ci\u00f2 aveva degli svantaggi: i sistemi di allora potevano facilmente smettere di funzionare, essere manomessi o intercettati. Per risolvere questo problema l'esercito italiano fece un largo uso dei pennuti, tanto da creare delle vere e proprie colombaie mobili per permettere di mettere in comunicazione le truppe operanti in prima linea con i comandanti che si trovavano in aree pi\u00f9 riparate. Le colombaie mobili si suddividevano fra \"autocolombaie\", consistenti in speciali carri automobili attrezzati con dispositivi di una vera e propria colombaia avente la capacit\u00e0 da 90 a 100 colombi e \"colombaie rimorchio\", ovvero costituite da carri a due ruote con gomme pneumatiche. Quest'ultime erano attrezzate da colombaie ed erano capaci di contenere da 100 a 120 colombi.\nL'imprevedibilit\u00e0 di questa scelta dell'adoperare i piccioni viaggiatori in guerra fu talmente vantaggiosa che questi vennero riadoperati anche nella seconda guerra mondiale: fu una colomba chiamata \u201c\"Paddy\"\u201d che il 6 giugno 1944, riuscendo a beffarsi dei falchi tedeschi (usati come contromisura, per tentare di intercettarli e abbatterli) e attraversando oltre 230 miglia, port\u00f2 per prima notizie agli alleati riguardo allo sbarco in Normandia. L'impresa del pennuto, compiuta in meno di cinque ore, fu talmente eclatante che alla sua morte nel 1954 fu ricordato e premiato in una cerimonia speciale. Nel 2005 fu d'ispirazione per il film d'animazione \"Valiant - Piccioni da combattimento\"."}
{"id": "333800", "revid": "9", "url": "https://it.wikipedia.org/wiki?curid=333800", "title": "Papa Gregorio Magno", "text": ""}
{"id": "333808", "revid": "59912", "url": "https://it.wikipedia.org/wiki?curid=333808", "title": "Frittole (gastronomia calabrese)", "text": "Il termine frittole di maiale (in dialetto calabrese \"frittuli\", raramente al singolare \"frittula\") indica un piatto tipico di quasi tutta la regione Calabria a base delle parti di scarto del maiale quali ossa con pezzi di carne che restano dopo la pulitura, pelle, alcune interiora. La preparazione prevede il posizionamento della carne e del grasso in un grande paiolo detto \u201ccaddara\u201d ed il riempimento di acqua salata fino al livello della carne. Vengono cucinate per almeno 5 ore e sono pronte quando le cotiche tolte dalla pentola tenendole premute restano attaccate. I frammenti di carne di piccole dimensioni che si depositano sul fondo della pentola di bollitura assumono diversi nomi a seconda del luogo di preparazione.\nUna simile preparazione, usata in Veneto, prende il nome di mas-cio.\nPreparazione.\nLe frittole si ottengono riscaldando il grasso macinato del maiale (grossolanamente privato di carne e altre impurit\u00e0), in un pentolone di rame stagnato, detto \"cadd\u00e0ra\" (\"quad\u00e0ra\" o \"cardara\" in altri paesi vicino al capoluogo). Durante la laboriosa fase di preparazione la pentola viene letteralmente foderata di grasso macinato. In tal modo esso si scioglie con aggiunta di poca acqua leggermente salata. Quando il grasso \u00e8 parzialmente sciolto si dispongono, con particolari accorgimenti in relazione alle dimensioni ed al tipo di carne, le costine e le parti meno nobili del maiale (collo, guancia, lingua, muso, orecchie, gamboni, pancia, rognoni, cotenna e tutte quelle parti che non possono essere consumate in altro modo) e si lasciano bollire a fuoco lentissimo nel grasso per almeno sei ore, aggiungendo solo sale e rimescolando frequentemente. Con questo procedimento la carne si impregna del sapore del grasso e diventa molto tenera, rendendo edibili anche le parti cartilaginee.\nTradizionalmente la \"cadd\u00e0ra\" veniva allestita fuori dalle abitazioni contadine quando si macellava il maiale, evento che si verificava una volta all'anno viste le condizioni economiche della zona. Oggi la si vede sobbollire accanto alle macellerie reggine, che il sabato preparano la cottura per servire gi\u00e0 a met\u00e0 mattino la pietanza, accompagnata a pane e cosparsa di pepe nero. La \"cadd\u00e0ra\" va consumata necessariamente calda, meglio se appena levata dalla pentola. Ci\u00f2 che resta viene poi venduto per il pranzo del sabato.\nCome accennato sopra, una volta esaurite le parti di maggiori dimensioni, tutto quello che rimane sul fondo del pentolone, come piccoli pezzi di carne, cotenna e sugna, si solidifica e prende il nome di \"curc\u00f9ci\" (Reggio), \"micciun\u00e0ti\", \"salimor\u00e0ti\" (zone limitrofe) o \"risimoglie\" (catanzarese). Il prodotto \u00e8 molto simile ai \"ciccioli\" napoletani. Grazie alla conservazione sotto lo strato di sugna, le \"curc\u00f9ci\" possono essere successivamente consumate in diversi modi. Alcune preparazioni tipiche sono la \"a pulenta chi brocculi e curcuci\" (che si consuma durante l'inverno) e la \"pitta ca ricotta, l'ovu e curcuci\", una sorta di pizza chiusa in crosta che costituisce anche il piatto tipico della scampagnata del Luned\u00ec dell'Angelo.\nTradizioni.\nL'uccisione del maiale, in Calabria, era un vero e proprio avvenimento collettivo, di tipo liberatorio e allo stesso tempo propiziatorio, durante il quale il pericolo delle forze della natura veniva imprigionato in un rito simbolico e culturale. Il tipico detto popolare \"ru p\u00f2rcu non si j\u00e8tta n\u00e8nti\" (\"del maiale non si butta via nulla\") sta a indicare che durante tutta la fase dell'uccisione e della macellazione si trae qualcosa di utile da ogni parte dell'animale.\nLe \"frittole\" a Reggio Calabria vengono consumate tradizionalmente in occasione della Festa della Madonna della Consolazione, patrona della citt\u00e0 e pi\u00f9 in generale durante alcuni periodi di festivit\u00e0 (Natale, e soprattutto nel periodo di Carnevale, particolarmente nel giorno di Gioved\u00ec Grasso). In questi periodi, lungo le strade del centro cittadino \u00e8 possibile sentirne il profumo che contribuisce a creare il pittoresco e caratteristico ambiente festivo popolare. Tradizione vuole che il maiale si macelli solo nel periodo compreso fra la festa della Patrona e il marted\u00ec grasso. Naturalmente in epoca recente, per motivi commerciali, questa usanza \u00e8 disattesa, ma dopo Carnevale (specie nel periodo della Quaresima e ancor di pi\u00f9 nei mesi caldi) \u00e8 difficile che vengano prodotte frittole.\nIl giorno della macellazione del maiale, risorsa di lusso per molte famiglie, ancora oggi nei paesi di montagna sopravvive un'antica usanza di fare la serenata, festeggiando con amici e parenti l'assaggio delle rinomate \"frittuli\". Si lasciano le parti pi\u00f9 nobili per la conservazione nei vasi con la sugna. In queste occasioni anticamente il padrone di casa faceva assaggiare diversi pezzi di carne agli ospiti ed ogni pezzo aveva un significato differente, ad esempio la coda del maiale si dava alle donne incinte per propiziare la nascita di un figlio maschio .\nAncora oggi \u00e8 molto diffuso un antico proverbio calabrese sul maiale: ."}
{"id": "333811", "revid": "56620", "url": "https://it.wikipedia.org/wiki?curid=333811", "title": "Curcuci", "text": ""}
{"id": "333816", "revid": "242434", "url": "https://it.wikipedia.org/wiki?curid=333816", "title": "Frittole di maiale", "text": ""}
{"id": "333821", "revid": "15756", "url": "https://it.wikipedia.org/wiki?curid=333821", "title": "Giorgio Gemisto Pletone", "text": "La vita e il pensiero.\nPletone proveniva probabilmente da una famiglia nobile bizantina di Costantinopoli. Per motivi ignoti dovette ancora giovanissimo lasciare la sua citt\u00e0 natale e trasferirsi ad Adrianopoli e da qui successivamente nel 1393 a Mistra (vicino all'antica Sparta) dove soggiorn\u00f2 lungamente fondandovi una scuola filosofico-religiosa di tendenze neoplatoniche.\nNel 1438 Pletone, assieme ad altri illustri filosofi orientali, tra cui il cardinal Bessarione da Trebisonda (1395-1472), sostenitore dell'unione delle due Chiese d'oriente e d'occidente, venne in Italia al seguito dell'imperatore bizantino Giovanni VIII, come suo consigliere, per partecipare al Concilio di Basilea, Ferrara e Firenze.\nDa quanto scrive Marsilio Ficino risulterebbe che Cosimo de' Medici ascoltando i suoi discorsi si convinse della necessit\u00e0 di un ritorno agli antichi valori spirituali e politici della filosofia platonica e per questo si adoper\u00f2 per la fondazione dell'Accademia neoplatonica fiorentina.\nIn Italia Pletone tenne orazioni su Platone e sugli Oracoli caldaici, espressione dell'antica misterica sapienza babilonese, che secondo il suo parere erano attribuibili alla dottrina di Zoroastro (Zarathustra) che egli riteneva essere un antico teologo (\"priscus theologus\") da cui erano derivate le filosofie di Pitagora e dello stesso Platone. Sempre nell'ambito dell'antica fondamentale sapienza zoroastriana andavano inseriti, secondo Pletone, i saggi dell'antichit\u00e0 come Minosse, Licurgo, Numa Pompilio, i sacerdoti di Dodona, i Sette Sapienti, Parmenide, Timeo, Plutarco, Porfirio, Giamblico, i Magi e perfino i Brahmani. Alla saggezza di tutti questi ora bisognava tornare ad ispirarsi, infatti:\nNel 1439 Pletone scrisse \"Sulla differenza tra la filosofia platonica e quella aristotelica\", da cui nacque una forte polemica tra i platonici, sostenuti anche da Bessarione, e gli aristotelici. Il contrasto verteva sull'idea che fosse possibile, seguendo la concezione platonica, una possibile unificazione delle diverse religioni. Secondo Pletone nella filosofia platonica, erede di quella zoroastriana, era tratteggiato il modello di una societ\u00e0 ideale teocentrica fondata sul culto del dio Sole. Questo progetto, teorizzato anche da Nicola Cusano e Pico della Mirandola, era contrastato dagli aristotelici quali il patriarca Gennadio II di Costantinopoli e Giorgio da Trebisonda (1395-1472), detto il Trapezunzio, che scriveva a proposito di Pletone:\nA lui si associava, esprimendo non solo odio ma violenza nei confronti dei seguaci degli \"ellenisti\" allievi di Gemisto, il patriarca Gennadio che in una sua lettera si congratulava con un Despota locale, Emanuele Raul, il quale aveva ucciso Juvenalio, un allievo di Pletone:\nL'ideale di un'unica nuova religione si basava su un ritorno, secondo l'antico tentativo dell'imperatore Giuliano, non a caso riscoperto in questo periodo, al sentimento religioso pagano a cui si ispirava l\"Inno al Sole\" dello stesso Pletone che nel suo \"Trattato sulle leggi\" aveva recuperato inni e preghiere del culto del Sole che diedero l'avvio a un interesse diffuso in et\u00e0 rinascimentale per questa religiosit\u00e0 solare:\n&lt;poem&gt;\u00abApollo re,\ntu che regoli e governi tutte le cose nella loro identit\u00e0,\ntu che unifichi tutti gli esseri,\ntu che armonizzi questo vasto universo cos\u00ec vario e molteplice,\no Sole, Signore del nostro cielo,\nsii a noi propizio.\u00bb\n&lt;/poem&gt;\nQuesta preghiera \u00e8 uno dei pochi frammenti rimasti del \"Trattato sulle leggi\" che, soprattutto ad opera del teologo aristotelico Gennadio, venne distrutta come propagatrice del paganesimo. In realt\u00e0 Pletone teorizzava, secondo la coeva cultura rinascimentale, un mondo dominato dalla razionalit\u00e0 umana che lo avrebbe reso perfetto sotto la guida di sapienti iniziati, possessori di quel sapere misterico dove confluivano cristianesimo e islam, le divinit\u00e0 greche e quelle orientali, la filosofia di Pitagora e quella platonica.\nPletone mor\u00ec a Mistra il 26 giugno 1452, forse suicida, a quasi cent'anni d'et\u00e0, non dimenticato dai suoi amici ed ammiratori come il cardinale Bessarione che scriveva ai figli di Pletone, Demetrio e Andronico, poco dopo la morte del padre:\nN\u00e9 fu dimenticato da Sigismondo Pandolfo Malatesta, signore di Rimini, che durante l'assedio portato a Mistra aveva ritrovato i resti di Gemisto che riport\u00f2 in Italia nel 1456 facendoli riporre in un'arca sulla fiancata destra del Tempio Malatestiano accanto a quelle di noti umanisti che avevano impreziosito la sua corte."}
{"id": "333823", "revid": "10369", "url": "https://it.wikipedia.org/wiki?curid=333823", "title": "Roman Ungern von Sternberg", "text": ""}
{"id": "333824", "revid": "2036605", "url": "https://it.wikipedia.org/wiki?curid=333824", "title": "Battaglia di Tapso", "text": "La battaglia di Tapso si svolse il 6 aprile 46 a.C. (equivalente al 7 febbraio del calendario riformato) nei pressi di \"Thapsus\" (oggi Ras Dimas, Tunisia). L'esercito della Repubblica senatoriale, condotto da Quinto Cecilio Metello Pio Scipione Nasica e dal suo alleato Giuba I di Numidia, si scontr\u00f2 con le forze di Gaio Giulio Cesare, che finirono per avere il sopravvento. Con questa vittoria Cesare spezz\u00f2 le resistenze che ancora vi erano contro il suo potere in Africa e si avvicin\u00f2 ancora di pi\u00f9 al potere assoluto.\nAntefatto.\nL'esercito di Cesare venne sconfitto a Dyrrhachium (Durazzo), ma poi quello di Pompeo sub\u00ec una sconfitta decisiva a Farsalo nel 48 a.C. Pompeo venne ucciso, ma i suoi luogotenenti, decisi a non cedere, si radunarono nelle province d'Africa e organizzarono una resistenza. I loro capi erano ora Marco Porcio Catone Uticense, Marco Petreio e Quinto Cecilio Metello Pio Scipione Nasica. Inoltre, essi avevano come valido alleato il re Giuba I di Numidia. Dopo la pacificazione delle province orientali ed una breve visita a Roma, Cesare insegu\u00ec i suoi avversari in Africa ed approd\u00f2 a Hadrumetum (l'odierna Susa, in Tunisia) il 28 dicembre 47 a.C.\nLa fazione pompeiana riun\u00ec le proprie forze con velocit\u00e0 impressionante. Il proprio esercito comprendeva 40.000 uomini (circa 10 legioni romane), 20 elefanti, una potente arma di cavalleria, condotta dall'ex braccio destro di Cesare, il valente Tito Labieno, oltre alle forze alleate del re di Numidia e una sessantina di elefanti. I due eserciti s'impegnarono in una serie di scaramucce per misurare le forze rispettive, e durante questa fase due legioni dei conservatori disertarono in favore di Cesare. Nel frattempo, Cesare aspettava rinforzi dalla Sicilia. All'inizio di aprile, Cesare arriv\u00f2 a Tapso ed assedi\u00f2 la citt\u00e0, bloccandone l'accesso meridionale con tre linee di fortificazioni. I conservatori, guidati da Metello Scipione, non potevano permettersi di perdere la posizione, e furono costretti ad accettare lo scontro.\nLa battaglia.\nL'esercito di Metello Scipione circond\u00f2 Tapso per avvicinarsi alla citt\u00e0 dal suo lato nord. Prevedendo l'approssimarsi di Cesare, rimasero in ordine serrato di battaglia, tenendo ai lati la cavalleria con gli elefanti. La posizione di Cesare era tipica del suo modo di combattere, con lui al comando del lato destro e la cavalleria e gli arcieri ai fianchi. La minaccia costituita dagli elefanti fu alla base della precauzione di rinforzare la cavalleria con 5 coorti.\nUn trombettiere di Cesare diede l'ordine di battaglia. Gli arcieri di Cesare attaccarono gli elefanti, ma, dato lo spessore della loro pelle, le frecce furono inefficaci. Gli elefanti colpirono a fondo con le zanne e molti legionari Cesariani morirono all'impatto. Il lato sinistro degli elefanti attacc\u00f2 il centro dei Cesariani, dove era posta la V legione. Questa legione sostenne l'attacco con tale coraggio che da allora in poi un elefante divenne il suo simbolo. I pachidermi, intanto, stavano massacrando i fanti, aprendo la strada ai cavalieri di Scipione. Cesare fece suonare enormi trombe con tanta violenza da spaventare e far retrocedere gli elefanti, che calpestarono la cavalleria. Dopo la perdita degli elefanti, Metello Scipione cominci\u00f2 a perdere terreno. La cavalleria di Cesare scavalc\u00f2 gli avversari con una manovra, distrusse il campo fortificato e costrinse il nemico alla ritirata. Le truppe alleate di Giuba abbandonarono le posizioni tornando verso le proprie terre poich\u00e9 Bocco, un altro principe di Mauretania, aveva nel frattempo attaccato Cirta, la capitale di Giuba. Quando Scipione rimase con solo una parte degli elefanti africani e senza rinforzi, le sorti della battaglia furono decise. Scipione scapp\u00f2 a sua volta, via mare, lasciando l'esercito nelle mani di Afranio.\nCirca 10.000 soldati avversari, tra cui lo stesso Metello Scipione, volevano arrendersi a Cesare, ma vennero invece uccisi dal suo esercito. Questo comportamento \u00e8 insolito per Cesare, che era noto come vincitore generoso. Alcune fonti sostengono che Cesare avrebbe avuto un attacco epilettico durante la battaglia e che non fosse pienamente in s\u00e9 durante la sua conclusione.\nConseguenze.\nDopo la battaglia, Cesare riprese l'assedio di Tapso, che fin\u00ec poi per cadere. Cesare continu\u00f2 fino ad Utica, dove si trovava con le sue truppe Catone. Alla notizia della sconfitta degli alleati, Catone si suicid\u00f2. Cesare ne fu sconvolto e secondo Plutarco avrebbe detto: \u00abO Catone, ti porto invidia di tua morte, perch\u00e9 mi togliesti l'onore di salvarti la vita\u00bb.\nCesare cattur\u00f2 i 60 elefanti e prov\u00f2 a domarli per farli combattere nel suo esercito, ma erano ben addestrati e non ubbidirono. Cesare li fece liberare.\nLa battaglia fu la premessa al ristabilimento della pace in Africa. Dopo qualche tempo Cesare fece ritorno a Roma (il 25 luglio dello stesso anno), ma l'opposizione doveva rinascere ancora. Tito Labieno, i figli di Pompeo ed altri riuscirono infatti a fuggire nelle province della Spagna. La guerra civile non era ancora finita e ben presto ci sarebbe stata la battaglia di Munda."}
{"id": "333825", "revid": "599013", "url": "https://it.wikipedia.org/wiki?curid=333825", "title": "Proporzione (architettura)", "text": "La proporzione in architettura considera gli equilibrati rapporti tra gli elementi di un edificio, le relazioni tra loro e con la totalit\u00e0 in ragione di una ben definita geometria.\nGli elementi di un edificio sono i volumi, i pieni ed i vuoti, le strutture, le aperture, i particolari architettonici che vanno a definire secondo un'unit\u00e0 di misura lo spazio architettonico. Il rapporto tra le singole parti \u00e8 metrico ed \u00e8 regolato dalla Geometria euclidea, attraverso un \"Modulo\" o figure, cerchio, quadrato, triangolo.\nDa questo studio di rapporti deriva la proporzione armonica e la sezione aurea della Grecia Classica dove le architetture dei templi seguono precise regole armoniche. In tempi recenti secondo sempre gli stessi principi nasce il Modulor di Le Corbusier, che riprende un tema gi\u00e0 trattato da Leonardo da Vinci e da D\u00fcrer, considerando l'uomo come \"misura\" del creato o pi\u00f9 modernamente come \"metro\" dell'ambiente costruito.\nStoria.\nArchitettura greca.\nLa proporzione in architettura raggiunge, quindi, la sua prima teorizzazione e valore nell'architettura greca, ed \u00e8 in stretto rapporto con la filosofia, la matematica e la musica dell'antichit\u00e0 classica.\nIl termine greco \"analogh\u00eca\" poteva indicare la simmetria intesa nel suo senso geometrico, ma veniva soprattutto identificata con il suo senso di proporzione, armonia e perfezione, cercata in particolare nella costruzione dei templi (greci). Infatti questa armonia poteva corrispondere alla simmetria geometrica utilizzata per l'armonizzazione del tempio, come viene dimostrato dall'adozione dell'opistodomo, che aveva la funzione di rendere perfetto e armonioso l'edificio sacro (solo raramente infatti veniva utilizzato come luogo coperto adibito alle offerte e ai manufatti votivi). Inoltre l'\"analogh\u00eca\" \u00e8 direttamente legata alla \"commisurabilit\u00e0\" (cio\u00e8 al fatto che un oggetto possa essere misurato) di una parte del tempio rispetto alle sue altre parti e rispetto al tempio stesso. Per questo motivo nei templi greci viene adottato il modulo, che rappresenta il diametro di base delle colonne, il quale viene moltiplicato e dato come misura di un'altra parte del tempio (ad esempio, l'altezza della colonna nell'ordine dorico doveva essere compresa tra i sei e i sette \"moduli\").\nIl \"De Architectura\".\nVitruvio, nel terzo libro del suo trattato \"De Architectura\", scrive cos\u00ec:\nNell'ultima frase il tempio dorico viene relazionato ad un uomo, a causa della sua imponenza e maestosit\u00e0. Vitruvio compara anche gli altri due ordini principali, quello ionico e quello corinzio, rispettivamente alla donna e alla fanciulla, sempre in relazione alle loro caratteristiche.\nArchitettura moderna.\nNelle epoche seguenti si trasferisce in vario modo negli stili romanico, gotico, rinascimentale, barocco, neoclassico, eclettico, incluso il movimento moderno.\nIl razionalismo si riferisce alla proporzione, con Ludwig Mies van der Rohe che studia con classicit\u00e0 i rapporti tra gli elementi e i particolari costruttivi dei suoi grattacieli. Poi Le Corbusier con il Modulor elabora proporzioni umane e usa la Sezione aurea per il disegno degli edifici, adoperata anche in Italia (Terragni). Il \"neoclassicismo semplificato\" di Marcello Piacentini predilige il ritmo sequenziale degli elementi architettonici (archi, pilastri, finestre, ecc.), ma rovescia i rapporti dilatandoli non a misura d'uomo (pilastri alti come l'intero edificio, archi ridotti). Anche nelle Citt\u00e0 di fondazione di epoca fascista sia che si adotti il neoclassicismo di Piacentini, sia che si usino strade pi\u00f9 italiano/razionaliste o metafisiche c'\u00e8 sempre una particolare attenzione alla proporzione (vedi Sabaudia, Latina, Portolago).\nAlcuni movimenti pi\u00f9 recenti come il Decostruttivismo, invece, sviluppano l'idea dello Spazio architettonico \"non-lineare\", negano la Geometria, gli assi ed i piani, facendo del \"Caos\" il loro elemento ordinatore. Ne deriva una \"non architettura\" che rifiuta la proporzione, perlomeno quella pensata in senso tradizionale.\nLa mancanza di una conoscenza o teoria maturata e sinottica \u00e8 un impedimento severo per lo sviluppo del design dell'architettura futura."}
{"id": "333826", "revid": "125591484", "url": "https://it.wikipedia.org/wiki?curid=333826", "title": "Incidente di Vermicino", "text": "L'incidente di Vermicino fu un avvenimento accaduto in Italia nel mese di giugno 1981 che caus\u00f2 la morte di un bambino, Alfredo Rampi detto Alfredino (Roma, 24 giugno 1975 - Frascati, 13 giugno 1981), caduto due settimane prima del suo sesto compleanno in un pozzo artesiano in via Sant'Ireneo, in localit\u00e0 Selvotta, una frazione di Frascati, situata lungo la via di Vermicino, che collega via Casilina a via Tuscolana. Dopo quasi tre giorni di inutili tentativi di salvataggio, il bambino mor\u00ec dentro il pozzo a una profondit\u00e0 di circa 60 metri. La vicenda ebbe un enorme impatto sulla stampa e nell'opinione pubblica italiana, anche grazie alla diretta televisiva della Rai durante le ultime 18 ore del caso. \u00c8 ancora oggi uno dei casi mediatici pi\u00f9 rilevanti della storia italiana.\nLa mancanza di organizzazione e coordinamento dei soccorsi, ai limiti dell'improvvisazione, fecero capire l'esigenza di una nuova struttura organizzativa per poter gestire le situazioni di emergenza e negli anni successivi port\u00f2 alla nascita del Dipartimento della protezione civile, all'epoca ancora solo sulla carta.\nStoria.\nL'incidente.\nNel mese di giugno 1981 la famiglia Rampi, composta dal padre Ferdinando, dalla madre Franca Bizzarri, dalla nonna paterna Veja e dai figli Alfredo e Riccardo, rispettivamente di 6 e 2 anni, stava trascorrendo un periodo di vacanza nella loro seconda casa, in localit\u00e0 Selvotta, nel comune di Frascati (Roma), in vicinanza con la localit\u00e0 di Vermicino.\nLa sera di mercoled\u00ec 10 giugno, Ferdinando Rampi, due suoi amici e il figlio Alfredino erano a passeggio nella campagna circostante. Al momento di tornare indietro, alle ore 19:20, Alfredino chiese al padre di poter continuare il cammino verso casa da solo, attraverso i prati; Ferdinando acconsent\u00ec, ma quando giunse a sua volta a casa, verso le ore 20, scopr\u00ec che il bambino non era arrivato. Dopo circa mezz'ora, i genitori cominciarono a cercarlo nei dintorni e, non trovandolo, alle 21:30 circa allertarono le forze dell'ordine. Nel giro di 10 minuti giunsero sul posto Polizia, Vigili urbani e Vigili del fuoco, oltre ad alcuni abitanti del posto, attratti dal viavai. Tutti insieme si unirono ai genitori nelle ricerche, che vennero portate avanti anche con l'ausilio di unit\u00e0 cinofile. La nonna ipotizz\u00f2 per prima che Alfredino fosse caduto in un pozzo che sapeva essere stato recentemente scavato in un terreno adiacente, dove si stava edificando una nuova abitazione; tale pozzo venne tuttavia trovato coperto da una lamiera tenuta ferma da sassi.\nUn agente di polizia, il brigadiere Giorgio Serranti, venuto a sapere dell'esistenza del suddetto pozzo, sebbene gli fosse stato detto che esso era coperto, pretese di ispezionarlo ugualmente e, fatta rimuovere la lamiera, infil\u00f2 la sua testa nell'imboccatura e riusc\u00ec ad udire i flebili lamenti di Alfredino. Si scopr\u00ec poi che la lamiera era stata collocata sulla fessura intorno alle ore 21, senza minimamente immaginare che all'interno fosse caduto un bambino e dopo che erano gi\u00e0 iniziate le ricerche. Il proprietario del terreno era Amedeo Pisegna, abruzzese di Tagliacozzo, 44 anni, insegnante di applicazioni tecniche a Frascati, che verr\u00e0 in seguito arrestato con l\u2019accusa di omicidio colposo e con l\u2019aggravante della violazione delle norme di prevenzione degli infortuni.\nI soccorsi.\nI soccorritori quindi si radunarono all'imboccatura del pozzo e vi calarono una lampada, tentando invano di localizzare il bambino. La prima stima rilev\u00f2 che il bambino era bloccato a 36 metri di profondit\u00e0 e la sua caduta era stata arrestata da una curva o da una rientranza del cunicolo.\nLe operazioni di soccorso si rivelarono subito estremamente difficili, in quanto la voragine presentava un'imboccatura larga 28\u00a0cm, una profondit\u00e0 complessiva di 80 metri e pareti irregolari e frastagliate, piene di sporgenze e rientranze. Giudicando impossibile calarvi dentro una persona, il primo tentativo di salvataggio consistette nel calare nell'imboccatura una tavoletta legata a corde, allo scopo di consentire al bimbo di aggrapparvisi per sollevarlo; tale scelta si rivel\u00f2 un grave errore, in quanto la tavoletta si incastr\u00f2 nel pozzo a 24 metri, ben al di sopra del bambino, e non fu pi\u00f9 possibile rimuoverla, poich\u00e9 la corda che teneva la tavoletta si spezz\u00f2 e di conseguenza il condotto venne quasi completamente ostruito. Attorno all'una di notte alcuni tecnici della Rai, allertati allo scopo, calarono nel budello roccioso un'elettrosonda a filo, per consentire ai soccorritori in superficie di comunicare con il bambino, il quale rispose lucidamente quando gli si rivolse la parola.\nSi pens\u00f2 quindi di scavare un tunnel parallelo al pozzo, da cui aprire un cunicolo orizzontale lungo 2 metri, che consentisse di penetrare nella cavit\u00e0 poco sotto il punto in cui si supponeva si trovasse il bambino. Per far ci\u00f2 occorreva una sonda di perforazione, che fu reperita alle ore 6:00 grazie alla disponibilit\u00e0 della ditta Tecnopali di Roma.\nAlle ore 4:00 dell'11 giugno giunse sul posto un gruppo di giovani speleologi del Soccorso alpino, che si offrirono come volontari per calarsi nel sottosuolo. Il caposquadra, il ventiduenne Tullio Bernabei, di corporatura sufficientemente magra, fu il primo a scendere nel pozzo e, calato a testa in gi\u00f9, tent\u00f2 di rimuovere la tavoletta che era rimasta incastrata. I restringimenti del pozzo per\u00f2 gli consentirono di arrivare solo a un paio di metri da questa. Dopo di lui si cal\u00f2 un secondo speleologo, Maurizio Monteleone, ma anch'egli arriv\u00f2 a pochissima distanza dalla tavoletta, non riuscendo a prenderla. Nel frattempo i Vigili del fuoco avevano incominciato a pompare ossigeno nel pozzo, allo scopo di evitare l'asfissia del bambino. Anche uno speleologo del gruppo Cai di Latina, Fabio Pironi di Bondeno, giovanissimo e molto magro, tent\u00f2 l'impresa calato, sempre a testa in gi\u00f9, dai Pompieri, senza riuscire, purtroppo, ad avvicinarsi ad Alfredino.\nIl comandante dei Vigili del fuoco di Roma, Elveno Pastorelli, giunto nel frattempo sul posto, ordin\u00f2 allora di sospendere i tentativi degli speleologi e concentrare gli sforzi nella perforazione del \"pozzo parallelo\". Una geologa l\u00ec presente, Laura Bortolani, ipotizzando i substrati di terreno molto duri che si sarebbero incontrati in profondit\u00e0, fece notare a Pastorelli che sarebbe occorso un lungo tempo per la perforazione, e pertanto propose di proseguire anche con gli altri tentativi. Secondo Tullio Bernabei tale suggerimento sarebbe stato respinto da Pastorelli, il quale avrebbe ribadito il divieto di ulteriori discese, ordinando pertanto agli speleologi di sgomberare.\nAlle ore 8:30 la sonda cominci\u00f2 a scavare e il terreno si rivel\u00f2 friabile, riuscendo a scavare 2 metri in due ore; verso le 10:30 tuttavia, come previsto dalla Bortolani, venne intercettato uno strato di roccia granitica difficile da scalfire. \nNel frattempo Alfredino sembrava ancora pienamente cosciente, lamentandosi per il forte rumore, alternando momenti di veglia a colpi di sonno e chiedendo da bere: per giustificare i forti colpi e allo stesso tempo per rincuorarlo e confortarlo, gli venne detto che stava arrivando a salvarlo Jeeg Robot d'Acciaio.\nAlle 10:30, per non interferire con le comunicazioni via etere dei soccorritori, la Rai e le stazioni radiofoniche laziali disattivarono i loro ponti radio in onde medie.\nVerso le 13:00, su specifica richiesta dei soccorritori, arriv\u00f2 sul posto un'altra perforatrice, pi\u00f9 grande e potente della prima. All'incirca alla stessa ora andavano in onda le edizioni di mezza giornata del TG1 e del TG2: fu a questo punto che la Rai incominci\u00f2 a occuparsi con vivo interesse del fatto (gi\u00e0 affrontato con alcuni servizi trasmessi nei notiziari della notte precedente). Tra i primi a giungere sul posto vi fu l'inviato del TG2 Pierluigi Pini, il quale aveva visto per caso un appello su un'emittente televisiva privata laziale per il reperimento urgente di mezzi d'escavazione, decidendo pertanto di recarsi a Vermicino con una troupe.\nIl giornalista Piero Badaloni afferm\u00f2 che il comandante Pastorelli aveva diramato la previsione che nel giro di poche ore la perforazione si sarebbe conclusa e l'operazione di salvataggio sarebbe andata a buon fine; per questa ragione il TG1 decise a sua volta di collegarsi con la troupe del TG2, auspicando di poter trasmettere il salvataggio in tempo reale. Poco dopo anche il TG3 decise di unirsi alla cronaca diretta dei fatti, che di fatto prosegu\u00ec a reti unificate appoggiandosi alla ridotta strumentazione del notiziario della seconda rete.\nLa risonanza mediatica aliment\u00f2 la curiosit\u00e0 del pubblico: attorno al pozzo fin\u00ec quindi per raccogliersi una folla di circa persone e incominciarono ad arrivare anche venditori ambulanti di cibo e bevande. Probabilmente anche questo colossale assembramento (la zona non era transennata e chiunque poteva arrivare praticamente fino all'imboccatura della cavit\u00e0) ebbe un ruolo rilevante nel rallentare la macchina dei soccorsi.\nIntorno alle 16:00 entr\u00f2 in azione una seconda perforatrice, pi\u00f9 efficace, dopo che la prima era riuscita a scavare un pozzo di 20 metri di profondit\u00e0 e 50\u00a0cm di diametro. I tecnici operatori di questa nuova macchina, a causa del sottosuolo duro e compatto, ipotizzarono non meno di 8-12 ore di lavoro per arrivare alla profondit\u00e0 richiesta.\nAlle 18:22 il pozzo parallelo aveva raggiunto una profondit\u00e0 di 21 metri e lo scavo procedeva con difficolt\u00e0. Interpellato allo scopo, Evasio Fava, primario di rianimazione all'ospedale San Giovanni, si dedic\u00f2 a controllare le condizioni di salute del bambino, che era affetto da una cardiopatia congenita che avrebbe dovuto essere operata nel successivo mese di settembre.\nAlle ore 20:00 entr\u00f2 in funzione un terzo impianto di perforazione, pi\u00f9 piccolo e agile; al contempo fu calata nel pozzo una flebo di acqua e zucchero per tentare di dissetare il bambino. Ritenendo non pi\u00f9 necessario lasciare libere le frequenze, le stazioni radio locali ripresero le trasmissioni in onde medie.\nAlle 21:30 si rese necessaria una pausa nella perforazione; alle 23:00 fu autorizzato a scendere nel pozzo un volontario, il manovale siciliano Isidoro Mirabella (1929-2011), 52 anni, dal fisico minuto e subito ribattezzato \"l'Uomo Ragno\". Egli per\u00f2, a causa di ostacoli tecnici, non riusc\u00ec ad avvicinarsi a sufficienza al bambino, anche se pot\u00e9 parlargli.\nAlle 7:30 del 12 giugno la perforatrice era scesa soltanto a 25 metri di profondit\u00e0. Un'ora e mezzo dopo incontr\u00f2 un terreno pi\u00f9 morbido, che le consent\u00ec di accelerare la discesa; nel frattempo i soccorritori continuavano a parlare col bambino (che aveva cominciato a piangere dicendo di essere stanco) tramite l'elettro-sonda.\nAlle 10:10 lo scavo parallelo era arrivato a una profondit\u00e0 di 30 metri e 5 centimetri e un ingegnere dei vigili del fuoco rivide al ribasso la stima della profondit\u00e0 cui si trovava il bambino: 32,5\u00a0m invece di 36. Si decise pertanto di accelerare i lavori e di incominciare immediatamente a scavare il raccordo orizzontale fra i due pozzi, prevedendo di sbucare un paio di metri sopra il bambino. Alle 11:00 giunse sul posto una scavatrice a pressione per scavare il tunnel di connessione, che tuttavia si blocc\u00f2 poco dopo l'accensione. Tre vigili del fuoco incominciarono quindi a scavare a mano. Nel frattempo Alfredino aveva smesso di rispondere ai soccorritori e i medici presenti sul posto, che ascoltavano il suo respiro, riferirono che stava rallentando, registrando circa 48 espirazioni al minuto.\nAlle 16:30 giunse sul posto il Presidente della Repubblica Sandro Pertini, che si fece porgere il microfono per poter parlare con il bambino; l'arrivo del presidente (che si trattenne per tutta la serata e la notte, fino alle 7 di mattina dell'indomani) fu altres\u00ec determinante nel convincere le redazioni dei telegiornali a non interrompere la diretta.\nAlle 19:00 il cunicolo orizzontale fu completato e il pozzo del bambino fu posto in comunicazione con quello parallelo, a 34 metri di profondit\u00e0. Si dovette tuttavia prendere atto del fatto che il bambino non era nelle vicinanze del foro appena aperto in quanto, probabilmente anche a causa delle vibrazioni causate dalla perforazione, era scivolato molto pi\u00f9 in basso, a una profondit\u00e0 imprecisata. Pastorelli richiam\u00f2 gli speleologi e chiese a Bernabei di calarsi nel secondo pozzo: il soccorritore si affacci\u00f2 quindi dal cunicolo orizzontale di raccordo e cal\u00f2 una torcia legata a una cimetta per calcolare la posizione del bambino, che risult\u00f2 a circa una trentina di metri. In seguito si accert\u00f2 che il bambino si trovava a circa 60 metri dalla superficie.\nL'unica possibilit\u00e0 rimasta era la discesa di qualche volontario lungo il pozzo. Il primo a prestarsi fu uno speleologo, Claudio Aprile, che tent\u00f2 di introdursi nel pozzo artesiano dal cunicolo orizzontale; tuttavia, l'apertura di comunicazione si rivel\u00f2 troppo stretta per permettere la calata e il giovane speleologo dovette desistere.\nUn altro volontario, Angelo Licheri (1944-2021), 36 anni, tipografo di origine sarda, piccolo di statura e molto magro, chiese ed ottenne di farsi calare nel pozzo originario per tutti i 60 metri di profondit\u00e0. Licheri si tolse gli abiti che aveva indosso, rimanendo solo con la biancheria intima in modo da non riscontrare troppo attrito nello stretto tunnel, e cominci\u00f2 la discesa poco dopo la mezzanotte fra il 12 e il 13 giugno; al fine di superare i vari ostacoli durante la discesa, attraverso i quali egli stesso temeva di rimanere incastrato a sua volta, pi\u00f9 volte chiese di farsi tirare su per almeno un paio di metri in modo che chi teneva l'altro capo della fune la mollasse di colpo, cosicch\u00e9 Licheri pot\u00e9 sfondare i punti di ostruzione e riportando sul corpo delle notevoli ferite da taglio (delle quali port\u00f2 i segni per tutta la vita). In questo modo riusc\u00ec a raggiungere Alfredino e a dialogare con lui; il bambino per\u00f2 non riusciva pi\u00f9 a parlare e aveva iniziato a emanare dei rantoli, segno di una respirazione che stava peggiorando. Prima di tutto, Licheri rimosse con le dita il fango dagli occhi e dalla bocca di Alfredino, dopodich\u00e9 riusc\u00ec a liberargli le mani e le braccia che si erano postate dietro le anche; non riusc\u00ec per\u00f2 a disincastrarlo completamente, in quanto il bambino si presentava rannicchiato con le ginocchia che gli schiacciavano il petto. A questo punto, tent\u00f2 di allacciargli l'imbracatura per tirarlo fuori dal pozzo, ma per ben tre volte l'imbracatura s'apr\u00ec; tent\u00f2 allora di prenderlo di forza prima sotto le ascelle e poi per le braccia, ma il bambino continuava a scivolare per via del fango che lo ricopriva. Per di pi\u00f9, involontariamente gli spezz\u00f2 anche il polso sinistro. In tutto, Licheri rimase a testa in gi\u00f9 45 minuti, contro i 25 considerati soglia massima di sicurezza in posizione corporea capovolta. Resosi conto dell'impossibilit\u00e0 di liberare il bambino in quella posizione innaturale, si arrese e ritorn\u00f2 in superficie senza Alfredino, non prima di avergli mandato un bacio. Uscito dal pozzo, Licheri, ferito, ricoperto di fango e non in grado di reggersi in piedi, venne coperto con una coperta e trasportato d'urgenza in ospedale; si riprese completamente alcune settimane dopo.\nDopo Licheri cominciarono ad offrirsi vari altri volontari, fra cui nani, esperti di pozzi e persino un contorsionista circense soprannominato \"Denis Rock\". Intorno alle ore 3:00, venne imbracato per un altro tentativo Pietro Molino, un ragazzo di 16 anni originario di Napoli, anch'egli di corporatura esile e giunto sul posto accompagnato da un cugino; quando si scopr\u00ec che era minorenne e che quindi non poteva scendere nel pozzo senza il consenso dei genitori, in quel momento non presenti, il ragazzo venne fermato dal magistrato.\nLa morte.\nVerso le 5:00 del mattino ebbe inizio il tentativo di un altro speleologo, Donato Caruso, 22 anni, di Avezzano. Anch'egli raggiunse il bambino e prov\u00f2 a imbracarlo, ma le fettucce da contenzione psichiatrica che aveva usato affinch\u00e9 fungessero da cappio scivolarono via al primo strattone. Caruso si fece ritirare su fino al cunicolo di collegamento, dove si ferm\u00f2 per riposare, poi venne nuovamente calato gi\u00f9 e fece altri tentativi con delle manette, metodo molto pi\u00f9 rischioso anche per il soccorritore perch\u00e9 queste erano legate alla stessa sua corda di sicurezza. Alla fine anche Caruso torn\u00f2 in superficie senza esser riuscito nell'intento, riportando inoltre la notizia della probabile morte del bambino.\nDopo che la signora Franca chiam\u00f2 per molte volte invano il figlio, verso le 9:00 del 13 giugno venne calato nel pozzo uno stetoscopio, al fine di percepire il battito cardiaco del bambino. Non registrando nulla, verso le ore 16:00 venne calata nella buca una piccola telecamera fornita da alcuni tecnici della Rai, che a circa 55 metri individu\u00f2 la sagoma immobile di Alfredino, che non si muoveva e non respirava pi\u00f9. Venne quindi eseguita la dichiarazione di morte presunta e, per assicurare la conservazione del corpo, il magistrato competente ordin\u00f2 che fosse immesso nel pozzo del gas refrigerante (azoto liquido a ). Il cadavere fu poi recuperato da tre squadre di minatori della miniera di Gavorrano l'11 luglio seguente, 28 giorni dopo la morte del bambino.\nI funerali si svolsero mercoled\u00ec 15 luglio 1981 nella Basilica di San Lorenzo fuori le mura; la salma venne trasportata dagli stessi volontari che avevano tentato di salvarlo, fra cui Angelo Licheri e Donato Caruso. Alfredino \u00e8 stato sepolto presso il Cimitero del Verano di Roma, accanto al fratello Riccardo, morto nel 2015 a soli 36 anni per un improvviso infarto.\nRisonanza mediatica.\nLa vicenda ebbe una notevole risonanza mediatica e fu il primo evento oggetto di una diretta \"non stop\" organizzata dalla Rai \"de facto\" a reti unificate, durata ben 18 ore (certo favorita dalla facilit\u00e0 di accesso al sito \u2500 nell'hinterland romano \u2500 per i giornalisti e gli operatori della Rai); grazie a ci\u00f2 cattur\u00f2 l'attenzione di circa 21 milioni di persone, che rimasero per ore davanti al televisore per seguirne lo svolgimento.\nNel 1981 la Rai non disponeva ancora di tecnologie adatte per gestire una diretta in esterna di lunga durata e intrapresa senza preavviso: generalmente le trasmissioni su eventi di cronaca erano mandate in onda in sintesi e in differita, anche per la riluttanza dei giornalisti televisivi dell'epoca nel presenziare in tempo reale ad eventi tragici e dolorosi, dovuta al pudore ed al rispetto sia delle vittime sia degli spettatori. In questo caso, infatti, la diretta fu avviata a seguito dell'incauta dichiarazione resa dal capo dei Vigili del Fuoco Elveno Pastorelli, il quale afferm\u00f2 che l'incidente si sarebbe risolto positivamente in poco tempo: i mezzi di ripresa e trasmissione erano quelli, piuttosto ridotti, della piccola \"troupe\" del TG2 guidata da Pierluigi Pini, che per una diretta relativamente breve e dedicata ad un solo telegiornale sarebbero stati sufficienti, ma finirono per essere sfruttati da tutti e tre i telegiornali nazionali quando decisero di collegarsi.\nCol passare delle ore, a dispetto delle aspettative, la situazione si and\u00f2 via via aggravando, ma ormai l'attenzione suscitata presso i telespettatori era tale da rendere impossibile l'interruzione della trasmissione in diretta; oltretutto il giornalista Emilio Fede, all'epoca direttore del TG1, dichiar\u00f2 che Antonio Maccanico, il Segretario generale alla Presidenza della Repubblica dell'epoca, avrebbe esercitato pressioni per non interrompere la diretta, a maggior ragione dopo aver appreso che anche il presidente Pertini si stava per recare sul luogo.\nNegli anni Ottanta la questione della copertura mediatica delle tragedie private non sembrava affatto scontata come in seguito sarebbe diventata. La diretta della tragedia di Vermicino port\u00f2 alla nascita dell'espressione \"tv del dolore\".\nA riprova del grande interesse manifestato dal pubblico per la sorte del bambino, il giornalista Giancarlo Santalmassi rifer\u00ec che la diretta venne interrotta solamente nella serata di venerd\u00ec 12 giugno, per trasmettere una tribuna politica con ospite Pietro Longo, e che proprio in quel momento i centralini della Rai furono tempestati di telefonate degli spettatori, che chiedevano di riprendere a mostrare i fatti di Vermicino.\nNel maggio 1995 la RAI pubblic\u00f2 parte della registrazione della diretta televisiva dei tentativi di salvataggio, integralmente custodita negli archivi della radiotelevisione di Stato, all'interno della collana di videocassette \"Grandi emozioni TV\" (dedicate agli avvenimenti notevoli della storia contemporanea italiana), distribuite nelle edicole in collaborazione con le Edizioni Bramante; a seguito di un ricorso d'urgenza della famiglia Rampi (i cui membri hanno sempre rifiutato di intervenire in televisione per parlare della vicenda) e a un'interrogazione in Commissione di Vigilanza Rai, il nastro fu ritirato dal commercio nel giro di una settimana. In seguito il Tribunale civile di Roma decret\u00f2 il divieto di pubblicazione delle sequenze filmate in cui Alfredo Rampi \u00abpiange o singhiozza\u00bb, \u00abchiama la mamma o i soccorritori\u00bb e quelle in cui \u00abi genitori e altri soccorritori cercano di tranquillizzarlo\u00bb, facenti parte della registrazione della diretta. In occasione del ventennale della tragedia, nel 2001, l'allora direttrice delle teche Rai Barbara Scaramucci emise una nota di servizio all'attenzione dei giornalisti, concernente il divieto tassativo di mostrare tali spezzoni. Di fatto per\u00f2 tale divieto venne a cadere negli anni seguenti, in quanto nel 2011 il programma \"La storia siamo noi\" trasmise ampi spezzoni delle registrazioni in oggetto.\nDomenica 29 maggio 2011, alle ore 23:35, anche la trasmissione \"Cosmo\" su Rai 3, dopo 30 anni, ha ricostruito la vicenda con alcune importanti testimonianze, tra cui quella dello speleologo Tullio Bernabei che si cal\u00f2 nel pozzo.\nControversie.\nEsaminando le fotografie del corpo del bambino, si not\u00f2 una fettuccia che lo avvolgeva; Angelo Licheri disse che era stato lui a metterla al bambino quando si era calato per il tentativo di salvataggio. Questa tesi fu per\u00f2 contestata dai Vigili del Fuoco, i quali sostennero che una simile imbracatura non poteva assolutamente esser stata assicurata al corpo del bambino nel ristrettissimo spazio disponibile dentro il pozzo artesiano. Fu allora ascoltato il caposquadra del soccorso speleologico del Club Alpino Italiano (CAI) Tullio Bernabei, il quale riconobbe la fettuccia come appartenente al gruppo di speleologi e dichiar\u00f2, come tutti gli altri soccorritori, che era la stessa utilizzata nel tentativo di salvataggio.\nDurante le indagini vennero interpellati i costruttori del pozzo, i quali affermarono che, data la complessit\u00e0 della sua apertura, era praticamente impossibile che un bambino vi fosse caduto accidentalmente. Vi furono per\u00f2 opinioni discordanti relative al diametro del pozzo all'imboccatura, considerato che i primi volontari vi si erano calati senza troppa difficolt\u00e0. I costruttori in seguito cambiarono versione riguardo alla copertura del pozzo, cosicch\u00e9 non si pot\u00e9 risalire a eventuali responsabilit\u00e0 per il fatto di averlo lasciato aperto.\nAd aumentare il mistero furono le parole pronunciate da Alfredino, il quale dimostrava di non aver assolutamente capito dove si trovava e come vi fosse arrivato e che riteneva di agevole esecuzione il suo salvataggio; a un certo punto disse \"sfondate la porta ed entrate nella stanza buia\". Questo atteggiamento potrebbe essere spiegato con la poca lucidit\u00e0 data dalla mancanza di ossigeno e dalla permanenza prolungata nel pozzo.\nIl sostituto procuratore della Repubblica Giancarlo Armati formul\u00f2 l'ipotesi che il bambino non fosse caduto accidentalmente nel pozzo, ma vi fosse stato calato - dopo essere stato addormentato - utilizzando l'imbracatura trovata sul suo corpo; le indagini da lui condotte, tuttavia, non consentirono di raccogliere prove univoche sufficienti per suffragare tale ipotesi di reato, cosicch\u00e9 lo stesso pubblico ministero chiese l'archiviazione.\nQuanto al \"cui prodest?\" di un eventuale omicidio doloso con premeditazione, taluni ipotizzarono addirittura che la lunga agonia del bambino, oggetto di una copertura mediatica senza precedenti in Italia, potesse essere servita a sviare l'attenzione dell'opinione pubblica da notizie di particolare rilievo politico (quali la scoperta, in quegli stessi giorni, dei primi elenchi degli iscritti alla loggia massonica segreta P2) in un difficile momento di transizione per il Paese.\nAltri ipotizzarono invece che la falsa prospettazione di un possibile omicidio doloso potesse servire ai Vigili del Fuoco per distogliere l'attenzione da eventuali colpe gravi da loro commesse nelle operazioni di salvataggio (con riferimento in particolare alla scelta, rivelatasi infelice, di scavare un pozzo parallelo). Si \u00e8 tuttavia obiettato che la scelta di scavare un tunnel parallelo era inevitabile, non essendovi soluzioni alternative praticabili, e che la durezza degli strati litologici sottostanti, e quindi la durata dello scavo e l'entit\u00e0 delle vibrazioni da esso prodotte, non era ragionevolmente prevedibile.\nIl volontario del soccorso alpino Tullio Bernabei continu\u00f2 del resto ad affermare, come sostenuto dagli speleologi del CAI, da Angelo Licheri e dalla stessa famiglia Rampi: \"L'imbracatura trovata sul corpo del bambino era il frutto dei nostri tentativi di salvataggio, in particolare quello di Licheri. Purtroppo quella di Vermicino \u00e8 una storia abbastanza semplice\"."}
{"id": "333828", "revid": "196390", "url": "https://it.wikipedia.org/wiki?curid=333828", "title": "Alfredino Rampi", "text": ""}
{"id": "333829", "revid": "363629", "url": "https://it.wikipedia.org/wiki?curid=333829", "title": "Scandalo di Cleveland street", "text": "Cleveland street scandal (\u201cscandalo di Cleveland street\u201d) \u00e8 la locuzione scelta dai giornali per definire nel 1889 uno scandalo che coinvolse numerosi aristocratici che frequentavano un bordello maschile a Fitzrovia (Londra), in un'epoca in cui l'omosessualit\u00e0 era un reato anche fra adulti consenzienti in privato.\nNel tentativo di sfuggire alle imputazioni, l'avvocato di uno degli imputati, lord Arthur Somerset, minacci\u00f2 di coinvolgere il principe Alberto Vittorio, secondo nella linea di successione al trono britannico.\nIl coinvolgimento del principe nello scandalo non fu comunque confermato durante la sua vita.\nLo scandalo diede fiato ad atteggiamenti contrari all'omosessualit\u00e0, presentata quale vizio aristocratico che corrompeva i giovani delle classi inferiori. Questo atteggiamento sopravvisse fino (ed oltre) lo scandalo clamoroso che coinvolse Oscar Wilde nel 1895."}
{"id": "333831", "revid": "289247", "url": "https://it.wikipedia.org/wiki?curid=333831", "title": "Scandalo di Cleveland Street", "text": ""}
{"id": "333834", "revid": "289247", "url": "https://it.wikipedia.org/wiki?curid=333834", "title": "Cleveland street", "text": ""}
{"id": "333837", "revid": "125958860", "url": "https://it.wikipedia.org/wiki?curid=333837", "title": "Jean Dani\u00e9lou", "text": "\u00c8 stato accademico di Francia e, con Yves Congar ed Henri de Lubac, un esponente della \"Nouvelle th\u00e9ologie\" (\"Nuova Teologia\").\nBiografia.\nFiglio di Charles Dani\u00e9lou, un uomo politico francese che fu pi\u00f9 volte ministro e una personalit\u00e0 anticlericale, e di Madeleine Clamorgan, fondatrice dell'Istituto Santa Maria e di una universit\u00e0 gratuita femminile. Suo fratello minore fu l'indianista Alain Dani\u00e9lou (1907-1994).\nDopo gli studi di Lettere e filosofia alla Sorbona, nel 1927 divenne professore associato di grammatica.\nEntr\u00f2 poi nella Compagnia di Ges\u00f9 nel 1929 e si dedic\u00f2 all'insegnamento, inizialmente in un collegio maschile a Poitiers. Continu\u00f2 quindi gli studi di teologia nella Facolt\u00e0 Cattolica di Lione, allora una delle pi\u00f9 rinomate.\nFu ordinato presbitero nel 1938.\nDurante la seconda guerra mondiale fu arruolato nelle forze aeree fino al 1940. Terminata la guerra complet\u00f2 il suo dottorato in teologia nel 1942. Lo stesso anno divenne cappellano di un collegio femminile di S\u00e8vres e fond\u00f2 la collana \"Sources Chr\u00e9tiennes\" in collaborazione con Henri de Lubac, favorendo cos\u00ec la riscoperta dei Padri della Chiesa.\nNel 1944 ricevette la cattedra di Storia antica del cristianesimo all\"'Institut catholique de Paris\", del quale sarebbe diventato il decano.\nSu richiesta di papa Giovanni XXIII prese parte al Concilio Vaticano II a titolo di esperto (\"peritus\").\nFu eletto arcivescovo titolare di Taormina l'11 aprile 1969 e consacrato vescovo in Parigi il 19 aprile dello stesso anno, per l'imposizione delle mani del cardinal Fran\u00e7ois Marty, arcivescovo di Parigi, assistito da Julien Gouet e Daniel P\u00e9zeril, vescovi ausiliari di Parigi.\nFu creato cardinale nel concistoro del 28 aprile 1969, con la diaconia di San Saba. Partecip\u00f2 alla I Assemblea straordinaria del Sinodo dei Vescovi, celebrata in Vaticano dall'11 al 28 ottobre 1969.\nFu eletto membro dell\"'Acad\u00e9mie fran\u00e7aise\" il 9 novembre 1972, con il numero 37, succedendo al cardinal Tisserant. Il suo ricevimento ufficiale ebbe luogo il 22 novembre 1973. Alla sua morte (a partire dal 26 giugno 1975) il seggio venne occupato dal padre domenicano Carr\u00e9.\nFu inoltre nominato cavaliere della \"Legion d'Onore\".\nLa sua morte improvvisa, a causa di un infarto, fece all'epoca molto scalpore. Il gesuita trov\u00f2 la morte, infatti, sulle scale della casa di Mimi Santoni (una spogliarellista di 24 anni in possesso di una cospicua somma di denaro). Si afferm\u00f2 che il cardinale si fosse recato l\u00ec per usufruire dei servizi carnali della ragazza, e che potesse essere un suo cliente abituale; la Santoni, durante l'interrogatorio, afferm\u00f2 invece che il prelato si trovava in casa sua per donarle una somma di denaro (con cui essa avrebbe pagato la cauzione del suo amante). Si scopr\u00ec che il cardinale non era nuovo a perseguire la conversione e il sostentamento economico di prostitute o spogliarelliste.\nRiposa al cimitero di Vaugirard (Parigi XV), in una tomba della Compagnia di Ges\u00f9, vicino a Michel de Certeau e ad Henri de Lubac.\nPensiero.\nCome teologo studi\u00f2 la relazione tra la fede e la teologia contemporanea, fu uno dei primi teologi occidentali a sostenere la teoria inclusivista del compimento , lavor\u00f2 sul problema dell'immutabilit\u00e0 della verit\u00e0, sulla relazione tra natura e grazia nel determinare la volont\u00e0 della persona; approfond\u00ec anche i temi del marxismo e dell'ateismo.\nI suoi studi hanno contribuito alla preparazione dei documenti del Concilio Vaticano II.\nGenealogia episcopale.\nLa genealogia episcopale \u00e8:"}
{"id": "333838", "revid": "1060", "url": "https://it.wikipedia.org/wiki?curid=333838", "title": "Jean Guenol\u00e9 Marie Dani\u00e9lou", "text": ""}
{"id": "333840", "revid": "104265", "url": "https://it.wikipedia.org/wiki?curid=333840", "title": "Unione Corale La Spezia", "text": "L'Unione Corale La Spezia \u00e8 un coro attivo a La Spezia dal 1919.\nHa annesso un archivio musicale, contenente anche alcuni inediti. Fra i suoi direttori vi sono stati Gabriella Rossi, Enrico Salines e Domenico Cortopassi. Dal 2011 \u00e8 diretta da Sergio Chierici.\nStoria.\nL'Unione Corale nacque il 20 febbraio 1919 dalla fusione delle societ\u00e0 corali spezzine \u201cLa Spezia\u201d, \u201cGiuseppe Verdi\u201d e \u201cGioachino Rossini\u201d in un unico coro di sole voci virili. In occasione della visita del Re d'Italia alla Spezia, nel maggio 1923, i festeggiamenti inclusero un concerto dell'Unione Corale e della Banda del Corpo Reali Equipaggi ai Giardini.\nNel gennaio 1929 un incendio, divampato nella sede, distrusse il patrimonio sociale dell'Unione Corale, che fu cos\u00ec costretta a ridurre al minimo la sua attivit\u00e0.\nTra il 1936 e il 1937, l'Unione Corale fu attiva sia come scuola di canto corale, con un complesso madrigalistico di 45 voci, sia come Scuola di musica, con un'orchestra sinfonica di 40 elementi, inclusa una sezione ricreativa. Nell'ottobre del 1937 consegn\u00f2 a Benito Mussolini due dischi contenenti il \"Coro del pane\", la \"Canta del Fronte\" e \"Ignoto Militi\", che erano stati registrati l'anno precedente presso la Odeon per l'EIAR; dopo la Liberazione, ritornata autonoma, la Corale offr\u00ec il primo concerto postbellico cittadino il 18 ottobre del 1945.\nPremi e riconoscimenti.\nNel luglio 1926 l'Unione Corale, diretta dal maestro Fidelio Finzi vinse il 1\u00ba Premio al concorso nazionale corale di Prato ottenendo il medaglione del Principe ereditario e la coppa del Capo del governo.\nNel settembre 1967 si aggiudic\u00f2 il 3\u00ba premio al II Festival Nazionale Corali Polifoniche \u201cCitt\u00e0 di Orvieto\u201d e il 28 ottobre 1968 ottenne il 1\u00ba premio alla Rassegna Nazionale di polifonia vocale per la categoria voci miste indetta a Roma dall'O.R.S.A.M. "}
{"id": "333841", "revid": "23", "url": "https://it.wikipedia.org/wiki?curid=333841", "title": "Forme di fondo e i regimi di flusso", "text": ""}
{"id": "333843", "revid": "125092444", "url": "https://it.wikipedia.org/wiki?curid=333843", "title": "Universit\u00e0 Cornell", "text": "L'Universit\u00e0 Cornell (\"Cornell University\" in inglese) \u00e8 un'universit\u00e0 statunitense situata a Ithaca, nello stato di New York, membro dell'Ivy League.\nL'universit\u00e0 \u00e8 stata fondata nel 1865 da Ezra Cornell e Andrew Dickson White, con il principale obiettivo di offrire un alto livello d'istruzione senza tuttavia discriminare gli studenti in base a razza, religione o appartenenza a movimenti politici. I principi ispiratori dei fondatori erano volti all'insegnamento universitario ed alla ricerca in ogni disciplina dello scibile umano, dalle materie umanistiche alle scienze, affrontando aspetti teorici e pratici di ogni materia. Tali ideali, assolutamente non diffusi all'epoca, sono racchiusi nel motto stesso dell'universit\u00e0: \"Voglio fondare un'istituzione in cui chiunque possa studiare qualunque cosa\".\nL'offerta formativa di Cornell spazia dalle arti alle scienze, dall'ingegneria alla giurisprudenza ed all'economia, offrendo corsi di laurea e dottorato in pressoch\u00e9 qualsiasi disciplina, per un totale di sette dipartimenti nel campus principale, presso Ithaca negli Stati Uniti. Inoltre, due distaccamenti del dipartimento di medicina sono presenti a New York ed a Education City, in Qatar.\nCornell vanta un totale di quaranta premi Nobel, due vincitori del prestigioso premio Turing, un vincitore della medaglia Fields, due del premio Wolf, cinque vincitori del prestigioso premio MacArthur, quattro vincitori del premio Pulitzer, tre della medaglia nazionale americana delle scienze, ventisei vincitori del premio NSF alla carriera e numerosi altri riconoscimenti.\nStoria.\nLa Cornell \u00e8 stata fondata il 27 aprile 1865 a seguito di un decreto del senato dello stato di New York. Il senatore Ezra Cornell mise a disposizione le sue propriet\u00e0 agricole presso Ithaca (New York) per la costruzione del campus universitario e dollari come investimento iniziale. Il senatore Andrew Dickson White fu il primo rettore di Cornell. Nei tre anni successivi, White si occup\u00f2 della costruzione dei primi due dipartimenti e viaggi\u00f2 in giro per il mondo alla ricerca di professori e studenti.\nL'universit\u00e0 fu inaugurata il 7 ottobre 1868, e 412 persone furono iscritte il giorno successivo. Due anni dopo fu ammessa la prima donna, il che fece di Cornell la prima universit\u00e0 mista dell'Ivy League. Al tempo, Louis Agassiz e James Crafts erano professori di ruolo.In questa importante universit\u00e0 ha tra l'altro insegnato Frances Perkins statista e legislatore del diritto del lavoro.\nCornell si \u00e8 espansa significativamente nel ventesimo secolo: la popolazione studentesca crebbe, infatti, fino ad arrivare a studenti, e alla fine del ventesimo secolo, pi\u00f9 di fra professori e ricercatori erano alle dipendenze dell'universit\u00e0. Attualmente, sono disponibili pi\u00f9 di corsi universitari.\nDal 2000, Cornell ha espanso il suo dominio di influenza accademica fondando il Weill Cornell Medical College in Qatar, il primo dipartimento americano di medicina al di fuori degli Stati Uniti. Inoltre, strette relazioni accademiche con istituzioni asiatiche quali India, Singapore e Cina sono tuttora presenti.\nCampus.\nCampus principale.\nIl campus principale, situato su East Hill a Ithaca, gode di una vista panoramica del lago Cayuga. Al tempo della fondazione nel 1865, il campus consisteva di . In seguito si \u00e8 poi espanso sino a raggiungere .\nIl campus \u00e8 suddiviso in Central Campus, North Campus, West Campus e Collegetown. Sul campus sono presenti laboratori, dipartimenti amministrativi e quasi tutti i dipartimenti accademici, oltre a palestre, auditorium, musei e residenze per studenti, specialmente nella parte ovest, dove sono anche presenti 25 fraternite studentesche. Presso Collegetown si trova anche lo Schwartz performing arts.\nIl campus \u00e8 caratterizzato da uno stile architettonico irregolare ed eclettico, esibendo stili gotico, vittoriano e neoclassico per la maggior parte, e, in parte minore, palazzi in stile pi\u00f9 avveniristico.\nL'universit\u00e0 \u00e8 situata in una valle denominata Finger Lakes (laghi a forma di dita), e offre una vista panoramica del lago sottostante, il Cayuga Lake, e dei torrenti che circondano il campus stesso. Attorno al campus, la Cornell University possiede inoltre di terreni e un giardino botanico.\nCampus di New York.\nIl centro medico Weill di Cornell \u00e8 situato a nord-est sull'isola di Manhattan ed ospita due divisioni: la facolt\u00e0 di medicina e la scuola di dottorato di medicina. Il centro medico \u00e8 affiliato al New York-Presbyterian Hospital dal 1972. Nonostante i due centri siano separati, la Columbia University e il centro medico Weill Cornell condividono l'unit\u00e0 amministrativa. Il centro \u00e8 inoltre affiliato con \"Memorial Sloan-Kettering Cancer Center\", Rockefeller University, e Hospital for Special Surgery.\nCampus del Qatar.\nIl Weill Medical College nel Qatar si trova a Education City, vicino Doha. \u00c8 stato aperto nel 2004, ed \u00e8 il primo dipartimento americano di medicina al di fuori dei confini nazionali. Il centro offre corsi di laurea in medicina comprensivi di specializzazioni, ed \u00e8 stato il primo istituto misto in Qatar.\nLa costruzione del campus, progettato da Arata Isozaki, fu parzialmente finanziata dal governo del Qatar attraverso la Qatar Foundation, che contribu\u00ec con 750 milioni di dollari la costruzione.\nAltre infrastrutture.\nCornell possiede numerose altre strutture. L'Arecibo Observatory in Porto Rico, ad esempio, gestito in cooperazione con National Science Foundation, e il laboratorio Shoals Marine Laboratory, gestito con la collaborazione della University of New Hampshire,\nAltre strutture a disposizione della ricerca universitaria comprendono la New York State Agricultural Experiment Station, a Geneva (New York), il Cornell Laboratory of Ornithology, il Duck Research Laboratory a Eastport, New York.\nOrganizzazione accademica.\nCornell \u00e8 la quarta universit\u00e0 al mondo per produzione di laureati che intraprendono un dottorato in ingegneria e scienze naturali in universit\u00e0 americane, e quinta nel mondo per la produzione di laureati che intraprendono il dottorato. L'universit\u00e0, tuttavia, \u00e8 maggiormente predisposta per la ricerca scientifica; nel 2006 sono stati infatti spesi 646 milioni di dollari in ricerca e sviluppo. Nel 2007 Cornell \u00e8 stata classificata quinta fra le universit\u00e0 americane nel ricavo di fondi per la ricerca, ottenendo un totale di 406 milioni di dollari da privati.\nCornell \u00e8 costantemente classificata nelle primi quindici universit\u00e0 del mondo. Nel 2010 Cornell \u00e8 classificata al 14\u00b0 in Times Higher Education World University Rankings.\nCultura di massa.\nL'universit\u00e0, il relativo anno di fondazione e il nome del fondatore stesso, vengono citati da Michael Pe\u00f1a nel film \"Tom &amp; Jerry\" del 2021.\nIl personaggio di Andrew Baines \"Andy\" Bernard, interpretato da Ed Helms nella famosa serie televisiva \"The Office\", ha studiato alla Cornell University; Andy ricorda spesso e con molesta insistenza la sua formazione accademica, per sottolineare gli studi eccellenti da lui portati avanti, differenti da quelli dei suoi colleghi. "}
{"id": "333844", "revid": "484362", "url": "https://it.wikipedia.org/wiki?curid=333844", "title": "Nisiro", "text": "N\u00ecsiro (, \"Nisyros\") \u00e8 un'isola vulcanica appartenente geograficamente al Dodecaneso tra Coo e Piscopi. \u00c8 a 80\u00a0km dal porto di Rodi.\nHa una forma approssimativamente rotonda, con un diametro di circa 8\u00a0km e una superficie di 41,2\u00a0km\u00b2. Dal punto di vista amministrativo \u00e8 un comune della periferia dell'Egeo Meridionale (unit\u00e0 periferica di Coo) con una popolazione di 948 abitanti al censimento 2001 e che comprende oltre all'isola omonima l'isola di Gyali (10 abitanti) e le isole disabitate di Pachei\u00e1, Pergo\u00fassa, Kandelio\u00fassa, \u00c1gios Ant\u00f3nios e Strog\u00fdli\nNisiro \u00e8 contornata da alcune isolette che formano un arcipelago in miniatura, da cui spicca Gyali. L'isola \u00e8 in massima parte montuosa. Le sue coste rocciose ospitano litorali fatti di ciottoli neri e ghiaia con qualche rara eccezione. L'antico nome dell'isola era \"Porfiris\".\nUna voce importante nell'economia locale \u00e8 l'estrazione della pietra pomice nell'isoletta di Gyali.\nIl vulcano Polyvatis di Nisiro.\n\u00c8 il vulcano pi\u00f9 orientale del mar Egeo, facente parte dell'arco vulcanico dell'Egeo meridionale. L'isola \u00e8 stata formata dalle primarie esplosioni e dalle successive eruzioni degli ultimi 150.000 anni. All'interno dell'isola si osservano vari crateri la cui et\u00e0 varia fra i 24.000 e i 44.000 anni. Cinque effusioni di lava successive hanno poi completamente ricoperto la parte occidentale della caldera vulcanica.\nLa sezione nord orientale, in localit\u00e0 Voriatiko e quella sud occidentale in localit\u00e0 Karaviotis, presentano ancora testimonianze di colate laviche avvenute molto pi\u00f9 tardi. Una sesta struttura craterica vicino Karaviotis produceva ancora in epoca storica colate laviche che raggiunsero la costa in un periodo compreso tra il 1422 ed il 1888. L'attivit\u00e0 vulcanica \u00e8 limitata attualmente ad emissioni di fumo e a calde sorgenti sulfuree lungo la costa. Nella zona \u00e8 segnalata anche una certa attivit\u00e0 sismica.\nNegli anni novanta sono stati effettuati, da un'\u00e9quipe italo-inglese, test e ricognizioni geologiche sul possibile sfruttamento delle risorse geotermiche per la generazione di energia elettrica \"pulita\".\nSiti archeologici.\nPalaiocastro \u00e8 l'acropoli dell'antica citt\u00e0 di Nisiro a poca distanza dal porto di Mandraki con resti di mura ciclopiche costruite con materiale lavico. Alcuni dei reperti si trovano nel municipio di Mandraki."}
{"id": "333847", "revid": "1632387", "url": "https://it.wikipedia.org/wiki?curid=333847", "title": "Adolf Brand", "text": "Divenne insegnante di scuola per un breve periodo di tempo prima di fondare una piccola casa editrice, attraverso la quale nel 1896 riusc\u00ec a far pubblicare il primo periodico rivolto ad un pubblico espressamente omosessuale della storia, \"Der Eigene\" (\"Lo speciale\" o \"L'Unico\"), che continu\u00f2 ad essere stampato ininterrottamente fino al 1931. Il nome della rivista deriva direttamente dall'opera del filosofo individualista anarchico Max Stirner e cantore dell'Egoismo assoluto \"L'Unico e la sua propriet\u00e0\" (1845, gi\u00e0 apprezzato da Friedrich Nietzsche), che aveva avuto un grosso influsso sul giovane Brand, e fa riferimento al concetto stirneriano di \"possesso di se stesso\" dell'individuo.\nBrand fu un militante radicale e i suoi scritti sono spesso reclamati dalla corrente che si rif\u00e0 ad un certo romanticismo anarchico (che per\u00f2 evita di citarne le teorie razziali, nonch\u00e9 fortemente elitarie e nazionalistiche).\nBiografia.\n\"Der Eigene\".\n\"Der Eigene\" si focalizzava principalmente su materiale culturale e accademico e si stima che possa avere avuto una media di circa 1500 abbonati per numero per tutta la sua esistenza, per quanto i numeri esatti non siano noti.\nI collaboratori comprendevano Erich M\u00fchsam, Kurt Hiller, John Henry Mackay (con lo pseudonimo di \"Sagitta\") e gli artisti Wilhelm von Gloeden (il fotografo di ragazzi siciliani nudi), Fidus (pseudonimo usato dall'illustratore, pittore ed editore Hugo Reinhold Karl Johann Hoppener) e Sascha Schneider, oltre a molti contributi del fondatore stesso sia in forma di poesia che di articoli informativi e di divulgazione.\nGli scritti di Brand, insieme a quelli degli altri collaboratori di \"Der Eigene\", erano nello specifico finalizzati ad una rinascita del concetto di pederastia greca antica, da assumere come modello culturale anche per l'omosessualit\u00e0 moderna. Brand produsse e pubblic\u00f2 nel corso degli anni anche molte foto di nudo maschile, che present\u00f2 come \"studi antropologici\" sulla bellezza intrinseca della razza tedesca.\nTra il 1899 e il 1900 si opera per far pubblicare l'autorevole antologia di poesia omoerotica \"Lieblingminne und Freundesliebe in der Weltliteratur\" compilata dal pittore e poeta estone Elisar von Kupffer (alias \"Elisarion\"). Nello stesso 1899 era stato intanto condannato per la prima volta ad un anno di prigione per aver colpito pubblicamente con un frustino Ernst Lieber, un delegato del Reichstag ed esponente del partito di Centro Tedesco d'ispirazione cattolica.\nBrand venne inoltre condannato a due mesi di prigione, apparentemente per aver permesso la pubblicazione di \"scritti osceni\" su \"Der Eigene\", in base al famoso Paragrafo 175 del codice penale tedesco. La rivista aveva anche una pubblicazione parallela come \"Eros\", che distribuiva foto-cartolina da conservare nel portafogli, di bei giovani nudi.\nIl \"Gemeinschaft der Eigenen\".\nBrand \u00e8 coinvolto inizialmente nel Wissenschaftlich-humanit\u00e4res Komitee (\"Comitato Scientifico-Umanitario\" WHK) creato dal sessuologo socialista di origini ebraiche Magnus Hirschfeld nel 1897, la prima organizzazione pubblica per i diritti degli omosessuali; questo fino al 1903 quando, a causa di forti divergenze interne - una visione radicalmente differente dell'omosessualit\u00e0 - oper\u00f2 una scissione portando alla formazione dell'organizzazione denominata \"Gemeinschaft der Eigenen\" assieme allo scienziato di estrema destra Benedict Friedlaender in qualit\u00e0 di principale teorico, e con la collaborazione di Wilhelm Jansen, membro del movimento giovanile nazionalista dei Wandervogel (gli \"Uccelli migratori o vagabondi\").\nPer questo nuovo gruppo, l'amore maschio-maschio, ed in particolare quello caratteristico di un uomo pi\u00f9 anziano per uno pi\u00f9 giovane, era visto e propagato molto semplicemente come uno degli aspetti fondanti ed essenziali della stessa idea di virilit\u00e0 e che poteva pertanto essere accettabile e a disposizione di tutti gli uomini (di cui qualunque maschio aveva facolt\u00e0 di godere); nel contempo venivano in toto respinte le variegate teorie mediche del tempo, in primis quella propugnata dal dottor Hirschfeld, che aveva trovato una qual sorta di identificazione dell'uomo gay come un certo tipo particolare di persona, il cosiddetto \"sesso intermedio\" (Terzo sesso o terzo genere).\nMagnus Hirschfeld sosteneva difatti che l'omosessualit\u00e0 fosse una condizione personale tale da rendere gli individui \"diversi dagli altri\", se non addirittura basata su condizioni fisiche (vedi Uranismo) e che potevano quindi far parlare, in senso fisiologico, di un vero e proprio \"terzo sesso\". Brand critic\u00f2 aspramente Hirschfeld a tal riguardo, non astenendosi neppure dallo schernirlo per la sua effeminatezza, oltre che per le sue origini ebraiche, dimostrando un atteggiamento razzista.\nOltre che per questo Brand \u00e8 stato criticato anche per il fatto che, per quanto fosse antinazista, egli fu sostenitore dello stesso tipo di nazionalismo virilista sostenuto anche dal nazionalsocialismo. Infine, il suo convincimento dell'incapacit\u00e0 delle donne di assumere ruoli di comando nella societ\u00e0 rivela un lato misogino.\nLa nuova organizzazione fu cos\u00ec una specie di movimento \"scout\" di ricerca che faceva suo il credo guerriero e l'eroismo virile dei guerrieri dell'antica Sparta e dava voce agli ideali di pederastia (o omosessualit\u00e0 iper-virile) della Antica Grecia, oltre che alle idee di pedagogiche di \"Eros greco antico\" che rimandavano a Gustav Wyneken . L'associazione proponeva agli iscritti escursioni di campeggio e trekking, ed occasionalmente praticava il nudismo come parte della \"Nacktkultur\" (cultura del nudismo), allora gi\u00e0 presente e molto in voga in Germania. Nel 1920 quest'ultimo si sarebbe sviluppato nel Freik\u00f6rperkultur sotto Adolf Koch.\nIl \"Gemeinschaft der Eigenen\" fu simile ad altri gruppi eminentemente maschili del tempo, come ad esempio il succitato movimento giovanile dei \"Wandervogel\", che propagava idee di liberazione dalla societ\u00e0 opprimente ed un ritorno alla natura. Wilhelm Jansen, cofondatore del \"Gemeinschaft\" fu in effetti anche uno dei principali sostenitori finanziari del \"Wandervogel\" e ricopr\u00ec diverse cariche direttive in seno ad esso, divenendone presto uno dei suoi leader principali.\nOltre a ci\u00f2 gli scritti e le teorie dell'\"anarchico romantico\" John Henry Mackay ebbero una significativa influenza sul \"Gemeinschaft der Eigenen\", almeno a partire dal 1906 in poi. Mackay viveva allora a Berlino gi\u00e0 da un decennio ed era diventato amico di Friedlaender, anche se Mackay non condivideva l'avida preferenza del \"Gemeinschaft der Eigenen\" per l'omosocialit\u00e0. Friedlaender da par suo, di idee decisamente di destra, non condivideva molto le inclinazioni anarchiche di Brand e Mackay, preferendo invece porre l'attenzione e la riflessione pi\u00f9 sui \"diritti naturali\" e la riforma agraria, temi in quel momento attuali in Germania.\nUn precursore dell'outing.\nBrand propose l'\"outing\" di famosi uomini gay, molto prima che venisse coniato il termine stesso. Nel 1904 ha sostenuto tramite articoli di stampa che Friedrich Dasbach, uno dei delegati del partito centrista nonch\u00e9 prete cattolico, frequentava abitualmente ragazzi dediti alla prostituzione maschile; Dasbach minacci\u00f2 pertanto di citare in giudizio per diffamazione l'autore, ma raggiunsero in tempo un accordo extra-giudiziale.\nQuando nel 1907, durante l'acme dello Scandalo Harden-Eulenburg, sostenne per iscritto che il principe Bernhard von B\u00fclow (allora cancelliere del Reich) era omosessuale, venne citato per diffamazione e condannato a diciotto mesi di prigione. In una successiva giustificazione dell'outing, Brand dichiar\u00f2: \nGli ultimi anni.\nPer tutta la durata della prima guerra mondiale il \"Gemeinschaft der Eigenen\" ridusse al minimo le sue attivit\u00e0. Brand stesso fu arruolato per due anni nell'esercito tedesco, e qui spos\u00f2 un'infermiera, Elise Behrendt, che accett\u00f2 pienamente la sua omosessualit\u00e0. Dopo la guerra l'applicazione del Paragrafo 175 intanto declin\u00f2 lentamente. Il \"Gemeinschaft der Eigenen\", assieme ad altri gruppi, form\u00f2 un \"comitato d'azione\" unificato, assieme al gruppo di Magnus Hirschfeld, per formulare una nuova legge.\nNel 1925 al comitato si unirono altri gruppi e venne formato il pi\u00f9 ampio \"Cartello per la riforma della legge contro i reati sessuali\". Nonostante la stesura della bozza di una nuova legge, essa non fu per\u00f2 votata e dopo il 1929, a causa del crescere delle agitazioni naziste, non ci furono pi\u00f9 ulteriori possibilit\u00e0 di riforma del Paragrafo 175.\nAdolf Brand cess\u00f2 l'attivismo agli inizi degli anni 1930, a causa delle continue violenze e vessazioni subite da parte dei nazisti, che riuscirono a mettere a tacere \"Der Eigene\", distrussero il suo lavoro di una vita e lo lasciarono finanziariamente rovinato. Dopo il saccheggio e l'incendio dell'Institut f\u00fcr Sexualwissenschaft invi\u00f2 una circolare ai suoi seguaci, annunciando la fine del movimento.\nBrand e la moglie morirono nel corso di un bombardamento aereo angloamericano durante la seconda guerra mondiale, il 2 febbraio 1945."}
{"id": "333849", "revid": "287204", "url": "https://it.wikipedia.org/wiki?curid=333849", "title": "John Waters", "text": ""}
{"id": "333850", "revid": "125959546", "url": "https://it.wikipedia.org/wiki?curid=333850", "title": "Ivan Sergeevi\u010d Turgenev", "text": "La data di nascita \u00e8 il 28 ottobre, secondo il calendario giuliano in vigore all'epoca. Il suo romanzo \"Padri e figli\" \u00e8 considerato uno dei capolavori della narrativa del XIX secolo per la sua analisi della struttura familiare russa della sua epoca e dei rapporti interpersonali al suo interno.\nBiografia.\nTurgenev nacque in un'antica ed agiata famiglia di Or\u00ebl, nell'omonima provincia russa. Suo padre, Sergej Nikolaevi\u010d, colonnello in un reggimento di cavalleria degli ussari, mor\u00ec quando Ivan aveva sedici anni, lasciandolo, insieme al fratello Nikolaj, alle cure della madre Varvara Petrovna Lutovinova, donna severa ed inflessibile, ricca proprietaria di terreni con molti servi della gleba. Dopo aver frequentato i corsi scolastici tipici per ragazzi della sua estrazione sociale, Turgenev studi\u00f2 per un anno all'Universit\u00e0 di Mosca, ed in seguito in quella di San Pietroburgo, specializzandosi in studi classici, letteratura russa e filologia. Infine, nel 1838, fu mandato all'Universit\u00e0 di Berlino a studiare filosofia (soprattutto Hegel) e storia. Qui Turgenev fu colpito dalla constatazione di quanto la societ\u00e0 dell'Europa occidentale fosse pi\u00f9 moderna di quella russa, tanto che, al suo ritorno in patria, si distinse per le idee \"filo-occidentali\", contrapposte a quelle \"slavofile\", essendo convinto che la Russia poteva progredire imitando l'Occidente, ed abolendo istituzioni ormai superate dai tempi, prima fra tutte la servit\u00f9 della gleba.\nUno dei servi di famiglia un giorno gli lesse alcuni versi del \"Rossiad\" di \u041cichail Matveevi\u010d Cheraskov, famoso poeta del XVIII secolo. I primi lavori letterari di Turgenev dimostrarono il suo genio, e furono favorevolmente accolti da Belinskij, all'epoca il pi\u00f9 influente critico letterario russo. Negli ultimi anni della sua vita Turgenev risiedette raramente in Russia, preferendo Baden-Baden o Parigi, spesso seguendo la famiglia della famosa cantante Pauline Garc\u00eda-Viardot, con cui ebbe una lunghissima relazione sentimentale. Turgenev non si spos\u00f2 mai, ma ebbe una figlia da una sua domestica. Di corporatura alta e imponente, era tuttavia persona riservata e timida di carattere. Il letterato con cui ebbe i pi\u00f9 stretti legami di amicizia fu Gustave Flaubert. Nel 1857, a Baden-Baden, salv\u00f2 Tolstoj \u2013 che aveva perso tutto al gioco d'azzardo \u2013 concedendogli un prestito per tornare in patria; inoltre trasse da identici impacci Dostoevskij. Turgenev ebbe l'occasione di visitare anche l'Inghilterra, dove, nel 1879 ricevette la laurea \"ad honorem\" in legge dall'Universit\u00e0 di Oxford. Mor\u00ec a Bougival, vicino a Parigi, il 3 settembre 1883.\nCarriera letteraria.\nTurgenev divenne celebre con \"Bozzetti di un cacciatore\" (\"\u0417\u0430\u043f\u0438\u0441\u043a\u0438 \u043e\u0445\u043e\u0442\u043d\u0438\u043a\u0430\"), note anche con il titolo di \"Memorie di un cacciatore\". Basato sulle osservazioni fatte dallo stesso autore durante le battute di caccia agli uccelli ed alle lepri nella tenuta materna di Spasskoe, l'opera fu pubblicata in forma unitaria nel 1852. Sempre nel 1852, fra questa opera e le prime importanti novelle, scrisse sulla \"Gazzetta di San Pietroburgo\" il celebre necrologio in onore del suo idolo Gogol'. Il passaggio chiave di questa commemorazione recita:\nLa censura di San Pietroburgo non approv\u00f2 una simile forma di idolatria, e ne proib\u00ec la pubblicazione, ma Turgenev ebbe l'ardire di pubblicare ugualmente il necrologio, rimediandone una condanna ad un mese di carcere, seguito da due anni di esilio forzato. La sua opera successiva fu \"Un nido di nobili\" (\"\u0414\u0432\u043e\u0440\u044f\u043d\u0441\u043a\u043e\u0435 \u0433\u043d\u0435\u0437\u0434\u043e\") nel 1859, seguito, l'anno successivo, da \"Alla vigilia\" (sottinteso: \"della riforma\") (\"\u041d\u0430\u043a\u0430\u043d\u0443\u043d\u0435\"), un racconto che contiene uno dei suoi personaggi femminili meglio riusciti, Elena. Questo racconto, con il personaggio del rivoluzionario bulgaro Dmitri, dovette apparire molto anticonformista e politicamente eccitante ai lettori contemporanei. Questi due romanzi, uniti al primo (\"Rudin\", del 1857), prendono di mira \"l'uomo superfluo\", come l'autore lo defin\u00ec, cio\u00e8 l'idealista buono solo a parole ma nella pratica debole e inetto.\n\u00c8 del 1862 \"Padri e figli\" (\"\u041e\u0442\u0446\u044b \u0438 \u0434\u0435\u0442\u0438\"), il capolavoro di Turgenev, romanzo costruito in modo esemplare, in cui l'autore descrive in modo estremamente efficace il primo diffondersi delle idee rivoluzionarie in Russia. Il personaggio principale del romanzo, Bazarov, \u00e8 considerato da molti come una delle creazioni meglio riuscite della narrativa dell'Ottocento, anche se i critici russi contemporanei non apprezzarono \"Padri e figli\" come avrebbe meritato. In particolare le aspre critiche, specialmente da parte dei giovani radicali, delusero profondamente Turgenev, al punto che negli anni immediatamente successivi alla pubblicazione la sua attivit\u00e0 si ridusse al minimo.\nGli ultimi romanzi di Turgenev, con la loro lingua antiquata e la loro pomposit\u00e0, sono considerati inferiori alle sue opere precedenti. \"Fumo\" (\"\u0414\u044b\u043c\") fu pubblicato nel 1867 e il suo ultimo lavoro di una certa lunghezza, \"Terra vergine\" (\"\u041d\u043e\u0432\u044c\"), fu pubblicato nel 1877. A parte queste sue opere pi\u00f9 lunghe, ne furono composte molte pi\u00f9 brevi, alcune di grande bellezza e piene di una sottile analisi psicologica, come \"Acque di primavera\" (\"\u0412\u0435\u0448\u043d\u0438\u0435 \u0432\u043e\u0434\u044b\"), \"Primo amore\" (\"\u041f\u0435\u0440\u0432\u0430\u044f \u043b\u044e\u0431\u043e\u0432\u044c\"), \"Asja\" (\"\u0410\u0441\u044f\") e altri. Questi scritti furono in seguito raccolti in tre volumi. Le sue ultime opere furono \"Poemi in prosa\" e \"Klara Mili\u010d\". Turgenev \u00e8 considerato uno dei grandi romanzieri vittoriani, paragonato a Thackeray, Hawthorne e Henry James, anche se il suo stile era molto diverso da questi scrittori inglesi e americani. Turgenev \u00e8 stato anche spesso paragonato ai suoi contemporanei russi, Tolstoj e Dostoevskij, che scrissero romanzi sugli stessi temi."}
{"id": "333851", "revid": "77405228", "url": "https://it.wikipedia.org/wiki?curid=333851", "title": "Paros", "text": ""}
{"id": "333856", "revid": "767487", "url": "https://it.wikipedia.org/wiki?curid=333856", "title": "Mare di Groenlandia", "text": "Il mare di Groenlandia (in danese: \"Gr\u00e6nlanshaf\" in norvegese \"Gr\u00f8nlandshavet\") \u00e8 il tratto di mare, con una superficie di circa un milione di km\u00b2, che si estende dalla costa orientale della Groenlandia, la costa settentrionale dell'Islanda, l'isola di Jan Mayen e l'arcipelago di Svalbard. \u00c8 un mare secondario del mar Glaciale Artico, viene talvolta considerato parte dell'oceano Atlantico settentrionale. \nHa una profondit\u00e0 media di 1.641 m, il punto pi\u00f9 profondo \u00e8 pari a 5.527 m."}
{"id": "333858", "revid": "486946", "url": "https://it.wikipedia.org/wiki?curid=333858", "title": "N\u00ecsiros", "text": ""}
{"id": "333865", "revid": "15756", "url": "https://it.wikipedia.org/wiki?curid=333865", "title": "Derek Jarman", "text": "Artista poliedrico e cineasta d'essai, Jarman fu noto per la dichiarata omosessualit\u00e0 e per l'attenzione rivolta verso tale tematica in molti dei suoi film, che spesso tendevano a indagarla sotto il punto di vista filosofico ed etico.\nBiografia.\nDerek Jarman nacque a Northwood, Middlesex, da padre neozelandese e da madre britannica di origine ebraica. Jarman dal 1960 al 1963 ha studiato al King's College London. A questi seguirono quattro anni alla Slade School of Art. Il suo studio era a Butler's Wharf, Londra, e faceva parte della \"social scene\" di Andrew Logan negli anni settanta.\nFilm.\nI primi film di Jarman erano corti sperimentali in super 8mm, una forma che non abbandon\u00f2 mai completamente e che pi\u00f9 tardi svilupp\u00f2 ancora nei suoi film \"Imagining October\" (1984), \"The Angelic Conversation\" (1985), \"The Last of England\" (1987) e \"The Garden\" (1990), parallelamente al suo lavoro narrativo.\nJarman si fece conoscere come scenografo, irrompendo sulla scena dell'industria cinematografica come curatore delle scenografie di \"The Devils\" di Ken Russell (1970); pi\u00f9 tardi fece il suo debutto \"overground\" nel cinema narrativo con il dirompente \"Sebastiane\" (1976), \nA questo segu\u00ec quello che molti considerano il suo capolavoro, \"Jubilee\" (girato nel 1977, distribuito nel 1978), in cui la regina Elisabetta I d'Inghilterra \u00e8 trasportata nel (suo) futuro in un desolato e brutale deserto, governato dalla sua omonima del ventesimo secolo. , e nel cast figuravano gruppi punk e personaggi del calibro di Jayne County, delle Wayne County &amp; the Electric Chairs, Jordan, Toyah Willcox, e Adam and the Ants.\nIl rapporto con Channel 4.\nDopo aver girato l'anticonformista adattamento shakespeariano \"La tempesta\" nel 1979 (un film adorato da molti studiosi di Shakespeare, ma ignorato dai critici tradizionalisti), Jarman passa sette anni a girare cortometraggi in super 8\u00a0mm nel tentativo di finanziare il suo film \"Caravaggio\" (pi\u00f9 tardi dichiar\u00f2 di aver riscritto la sceneggiatura ben diciassette volte).\nFinalmente distribuito nel 1986, il film ebbe un buon successo di pubblico (ed \u00e8 ancora, insieme al cult \"Jubilee\", uno dei suoi film pi\u00f9 noti), in parte grazie alla partecipazione della televisione inglese Channel 4. Questo segna l'inizio di una nuova fase nella carriera da regista di Jarman: d'ora in avanti tutti i suoi film verranno finanziati e trasmessi dal canale televisivo. \"Caravaggio\", inoltre, vede Jarman lavorare per la prima volta con l'attrice Tilda Swinton, che prender\u00e0 parte ad altri nove film del regista.\nLa fine di \"Caravaggio\" segna anche l'inizio di un temporaneo abbandono, nel lavoro di Jarman, della narrazione tradizionale. Frustrato dalla formalit\u00e0 della produzione in 35mm, dalla dipendenza istituzionale e dalla prolungata inattivit\u00e0 che ne risultava (che gli era costata sette anni per \"Caravaggio\" e che gli aveva fatto abbandonare altri progetti a lungo termine), Jarman ritorna, migliorando, alla forma in super8 con cui gi\u00e0 aveva lavorato in \"Imagining October\" e \"The Angelic Conversation\".\nIl primo dei film girati in questa nuova fase semi-narrativa, \"The Last of England\", racconta la fine di una nazione, distrutta dal suo decadimento interno e dalla ristrutturazione economica operata dalla Thatcher. Cos\u00ec si espresse \"The Village Voice\":\n\"Bellissimo e straziante...; il film \u00e8 uno dei pochi maestosi esempi di cinema personale della fine degli anni ottanta -- un invito a aprire i nostri occhi su un mondo violentato dalla rapacit\u00e0 e dalla repressione, per vedere quali danni irreparabili sono stati portati alle citt\u00e0, alle campagne e alle anime, come i nostri cieli, i nostri corpi sono stati avvelenati.\"\nGli anni Ottanta.\nDurante gli anni ottanta Jarman fu una delle poche figure pubbliche ad aver dichiarato pubblicamente la sua omosessualit\u00e0 e fu sostenitore delle lotte contro la legislazione anti-gay, contribuendo ad aumentare la sensibilit\u00e0 riguardo al problema dell'AIDS. Il 22 dicembre 1986 gli venne diagnosticata la sieropositivit\u00e0 all'HIV. Ebbe indubbio rilievo in Gran Bretagna la sua decisione di discutere pubblicamente della sua condizione di persona con l'AIDS. La malattia lo obblig\u00f2 a ritirarsi nella sua casa a Prospect Cottage, Dungeness, vicino alla centrale nucleare di Dungeness.\nDurante le riprese di \"The Garden\", Jarman si ammal\u00f2 gravemente per infezioni legate all'Aids. Sebbene si riprendesse a sufficienza per completare il film, non tent\u00f2 mai pi\u00f9 niente dello stesso livello, ritornando a progetti pi\u00f9 ridotti per i suoi ultimi film narrativi: \"Edoardo II\" (forse il suo film pi\u00f9 dichiaratamente politico, influenzato dal suo attivismo queer) e il film, ispirato a Bertolt Brecht, \"Wittgenstein\", una delicata tragicommedia sul famoso filosofo, girato in soli interni e realizzato con pochissimi soldi, ma apprezzato dai conoscitori del filosofo e rimasto un biopic unico nel suo genere, di altissima qualit\u00e0 e valore estetico. Jarman dichiar\u00f2 che a causa della scomparsa del cinema indipendente era diventato impossibile per lui trovare finanziamenti. Si rivolse dunque all'industria dei video musicali, dirigendone alcuni per i Pet Shop Boys.\nIl testamento filmico: \"Blue\".\nIl film \"Blue\" \u00e8 il suo testamento filmico. Durante le riprese del film divenne cieco e seriamente malato a causa dalle complicazioni derivanti dall'Aids. \"Blue\" consiste in una singola schermata di colore blu che riempie lo schermo e che serve da sfondo alla colonna sonora, composta da Simon Fisher Turner, comprendente Coil e altri artisti, attraverso cui Jarman descrive la sua vita come voce recitante fuori campo. Nel 1994 mor\u00ec di AIDS. I Chumbawamba incisero in sua memoria \"Song for Derek Jarman\".\nAltri lavori.\nJarman merita anche una parte importante nell'aver contribuito a creare e sviluppare la forma dei videoclip (notevole, soprattutto la sua collaborazione col gruppo degli Smiths e i gi\u00e0 citati Pet Shop Boys) e come precursore e attivista nella lotta per i diritti degli omosessuali.\nInoltre sono stati pubblicati molti dei suoi diari. Viene anche ricordato per il suo famoso giardino di ciottoli, creato all'ombra della centrale nucleare di Dungeness. La casa \u00e8 stata costruita in legname da costruzione. Il suo giardino sulla spiaggia era costruito usando materiali locali ed \u00e8 stato oggetto di molti libri. All'epoca ricominci\u00f2 a dipingere (vedi il libro: \"Evil Queen: the Last Paintings\", 1994).\nFilmografia.\nCorti e mediometraggi.\nLe prime opere di Jarman in Super 8 sono state incluse in alcune edizioni in DVD dei suoi lungometraggi.\nDoppiatori italiani.\nDa doppiatore \u00e8 sostituito da:"}
{"id": "333870", "revid": "5690", "url": "https://it.wikipedia.org/wiki?curid=333870", "title": "Anni 70 AC", "text": ""}
{"id": "333872", "revid": "508156", "url": "https://it.wikipedia.org/wiki?curid=333872", "title": "Strumenti ad arco", "text": "Gli strumenti ad arco o per sineddoche archi sono strumenti musicali cordofoni nei quali la vibrazione delle corde \u00e8 sollecitata da un arco su cui viene teso un fascio di crini di cavallo. Lo sfregamento dell'arco sulla corda mette la stessa in vibrazione, con frequenza direttamente proporzionale alla radice quadrata della tensione ed inversamente proporzionale alla lunghezza ed alla radice quadrata della densit\u00e0 lineare della corda. Hornbostel e Sachs indicano i cordofoni nei quali le corde sono suonate con un arco tramite il suffisso -71. Pur essendo di dimensioni diverse ( si va dai 60 cm del violino ai 2 m del contrabasso ) , gli strumenti ad arco hanno tutti la medesima forma e sono composti dai medesimi elementi. Violoncello e contrabbasso, che si appoggiano per terra, sono dotati di un puntale.\nFamiglia del violino.\nTra gli strumenti ad arco, la famiglia del violino \u00e8 formata dagli strumenti pi\u00f9 diffusi in epoca moderna nella musica occidentale. Il gruppo degli archi che \u00e8 alla base dell'orchestra sinfonica \u00e8 composto da cinque sezioni di strumenti: due sezioni di violini - i \"primi\" e i \"secondi\" - una di viole, una di violoncelli e una di contrabbassi.\nTecniche particolari.\nCorde doppie.\nIl suono a \"corde doppie\" si ottiene suonando due corde simultaneamente, ossia eseguendo un bicordo. Per realizzare un raddoppio \u00e8 necessaria una notevole coordinazione di movimenti e un'elevata precisione nella posizione della mano sinistra e della relativa diteggiatura: l'azione di pi\u00f9 di un dito della mano sinistra richiede uno sforzo maggiore e grande esattezza per evitare di produrre un suono stonato. A volte \u00e8 necessario spostarsi su una posizione pi\u00f9 alta, per poter posizionare correttamente le dita sulle corde. \u00c8 possibile anche suonare su tre o addirittura su tutte e quattro le corde producendo accordi caratterizzati da una notevole difficolt\u00e0 tecnica, dovuta al posizionamento delle dita su varie corde.\nIl pi\u00f9 antico brano musicale pubblicato in cui venne utilizzata questa tecnica nei vari strumenti ad arco \u00e8 il \"Capriccio Stravagante\" di Carlo Farina (1627).\nAltri strumenti ad arco.\nAl di fuori della famiglia del violino esistono altri strumenti ad arco, fra cui quelli della tradizione musicale occidentale (per es.le viole da gamba e da braccio e le lire da gamba e da braccio), del folclore o di altre culture musicali. \nIn quella cinese per es. si annoverano strumenti ad arco ad una e due corde come gli huqin (\u80e1\u7434), di cui fanno parte erhu (\u4e8c\u80e1), gaohu (\u9ad8\u80e1), zhonghu (\u4e2d\u80e1) e gehu (\u9769\u80e1).\nFra gli strumenti ad arco giapponesi \u00e8 a tre corde il koky\u016b (\u80e1\u5f13).\nNel mondo arabo \u00e8 presente il rebab."}
{"id": "333897", "revid": "4711", "url": "https://it.wikipedia.org/wiki?curid=333897", "title": "Mar di Groenlandia", "text": ""}
{"id": "333951", "revid": "4711", "url": "https://it.wikipedia.org/wiki?curid=333951", "title": "Offensiva del Lago Balaton", "text": ""}
{"id": "333970", "revid": "123754095", "url": "https://it.wikipedia.org/wiki?curid=333970", "title": "Danae (Klimt)", "text": "Danae \u00e8 un dipinto a olio su tela (77x83 cm) realizzato tra il 1907 e il 1908 dal pittore austriaco Gustav Klimt. L'opera \u00e8 di propriet\u00e0 della famiglia Dichand.\nDescrizione.\nKlimt affronta un soggetto tratto dalla mitologia greca antica: Danae fu fecondata nel sonno da Zeus, trasformatosi in pioggia d'oro per fecondarla. L'artista rinuncia alla consueta struttura verticale a favore di uno sviluppo ellittico, giocando con un taglio particolare dell'immagine quasi deformante. Infatti la donna \u00e8 rappresentata rannicchiata in primo piano, ripiegata su s\u00e9 stessa, avvolta in una forma circolare, che rimanda alla maternit\u00e0 e alla fertilit\u00e0 universale.Serenit\u00e0 e pace si leggono sul volto e nella posizione fetale della fanciulla, in balia dei propri impulsi e voglie. Danae diviene una fanciulla persa nel sonno e nella dimensione onirica, totalmente dimentica di s\u00e9 e in bal\u00eca dei propri istinti sessuali. In questo dipinto di Klimt la donna \u00e8 interamente identificata con la propria sessualit\u00e0 e in completa autonomia Il corpo completamente abbandonato di Danae \u00e8 circondato e ricoperto dai capelli, da un velo orientaleggiante e sulla sinistra da una pioggia d'oro.\nNello scroscio della pioggia d'oro, che riecheggia di preziosismi bizantini, Klimt aggiunge un unico simbolo maschile, proprio vicino ai genitali della donna e mischiato nella pioggia d'oro, un piccolo e astratto rettangolo nero, che rappresenta il principio maschile, come si pu\u00f2 vedere in larga forma nel quadro \"Il bacio\"."}
{"id": "333971", "revid": "1652635", "url": "https://it.wikipedia.org/wiki?curid=333971", "title": "Lesbismo", "text": "Lesbismo \u00e8 l'attrazione sentimentale e/o sessuale tra donne, ovvero l'omosessualit\u00e0 femminile.\nOrigine ed evoluzione del termine.\nIl termine deriva dall'isola di Lesbo, dove visse la poetessa Saffo nel VII secolo a.C., che nei suoi versi esalt\u00f2 la bellezza della femminilit\u00e0 e dell'eros tra donne.\nIn origine il termine fu usato in senso dispregiativo, ma in seguito le donne lesbiche se ne sono riappropriate in termini di rivendicazione e di orgoglio (\"pride\"): uraniste, tribadi, saffiche, urninghe. Nell'antichit\u00e0 la suddetta scandalosa reputazione di Saffo fu, se non dovuta, molto condizionata da quella preesistente e pi\u00f9 generale degli abitanti di Lesbo, i quali erano infatti gi\u00e0 di per s\u00e9 considerati persone molto licenziose. L'alessandrino Esichio (V secolo) dice che le donne erano note per il piacere sessuale che sapevano dare all'uomo con la bocca: \n\"Lesbizzare. Dar piacere all'uomo con la bocca in maniera sensuale. Infatti dicono \u2018lesb\u00ecadi' le prostitute\" (\"\u039b\u03b5\u03c3\u03b2\u03b9\u03ac\u03b6\u03b5\u03b9\u03bd\u00b7 \u03c0\u03c1\u1f78\u03c2 \u1f02\u03bd\u03b4\u03c1\u03b1 \u03c3\u03c4\u03cc\u03bc\u03b1\u03c4\u03cd\u03b5\u03b9\u03bd\u00b7 \u039b\u03b5\u03c3\u03b2\u03b9\u03ac\u03b4\u03b1\u03c2 \u03b3\u1f70\u03c1 \u03c4\u1f70\u03c2 \u03bb\u03b1\u03b9\u03f0\u03b1\u03c3\u03c4\u03c1\u03af\u03b1\u03c2 \u1f12\u03bb\u03b5\u03b3\u03bf\u03bd\u00b7\").\nIl bizantino Suida (X secolo) aggiunger\u00e0 che a Lesbo anche gli uomini erano soliti praticare la \"fellatio penis\" e a questo proposito cita un verso delle \"Vespe\" di Aristofane: \n\"Lesbicare. Insozzarsi la bocca e la lingua con nefanda oscenit\u00e0. Fellare. Infatti i lesbii Per questa turpitudine avevano mala reputazione. Aristofane: \u201cGi\u00e0 essendoci orale accondiscendenza per i convitati.\u201d\" (\"\u039b\u03b5\u03c3\u03b2\u03af\u03c3eiv. \u039fs &amp; linguam nefanda obscenitate polluere. Fellare. Lesbii enim ob hanc \u03c4\u03bcrp\u03aftudinem male audiebant. \u0391riftophanes: \u2018\u201d Cum iam ore morigeratura esset convivis.\u201d\" \"\u039b\u03b5\u03c3\u03d0\u03af\u03c3\u03b5\u03b9\u03bd\u00b7 \u03bc\u03bf\u03bb\u03b0\u03bd\u03b5\u03b9\u03bd \u03c4\u1f78 \u03c3\u03c4\u03cc\u03bc\u03b1\u00b7 \u039b\u03ad\u03c3\u03d0\u03b9\u03bf\u03b9 \u03b3\u1f70\u03c1 \u03b4\u03b9\u03b5\u03b2\u03ac\u03bb\u03bb\u03bf\u03bd\u03c4\u03bf \u1f10\u03c0\u1f76 \u03b1\u1f30\u03c3\u03c7\u03c1\u03cc\u03c4\u03b7\u03c4\u03b9. \u0386\u03c1\u03b9\u03c3\u03c4\u03bf\u03c6\u03ac\u03bd\u03b7\u03c2\u00b7 \u039c\u03ad\u03bb\u03bb\u03bf\u03c5\u03c3\u03b1\u03bd \u1f22\u03b4\u03b7 \u03bb\u03b5\u03c3\u03d0\u03b9\u03b5\u1fd6\u03bd \u03c4\u03bf\u1f7a\u03c2 \u03be\u03c5\u03bc\u03c0\u03cc\u03c4\u03b1\u03c2\u00b7\").\nLa predetta cattiva nomea dei lesbii trova conferma nel nome che gli antichi Greci davano al 'dildo', cio\u00e8 al surrogato del pene usato dalle donne per raggiungere la soddisfazione sessuale, trattandosi allora di un succedaneo fatto di cuoio; infatti si chiamava \"\u1f42\u03bb\u03b9\u03c3\u03b2\u03bf\u03c2\", quindi un nome che palesemente si richiamava all'isola di Lesbo (\"\u1f40 \u039b\u03ad\u03c3\u03b2\u03b9\u03bf\u03c2\", \u2018quello di Lesbo'). Persosi poi, col passare dei secoli, quel significato etimologico, si attribuir\u00e0 l'uso costante di tale attrezzo di piacere soprattutto alle cittadine di Mileto, colonia greca in Lidia, avendo evidentemente gi\u00e0 allora le donne anatoliche, a partire da Elena di Troia in poi, quella reputazione di licenziosit\u00e0 di cui ancora nel Cinquecento parleranno nelle loro relazioni i diplomatici veneziani residenti a Costantinopoli (\"ib\". P. 678). \nDal 1886, anno di pubblicazione della \"Psycopathia Sexualis\" di Richard von Krafft-Ebing, i nomi che definiscono le lesbiche si sono moltiplicati. Si deve a Charlotte Wolff, una psichiatra di origine tedesca, che nel 1971 pubblica \"Amore tra donne\", il primo studio del lesbismo che utilizzi come oggetto della ricerca donne non portatrici di patologie psichiatriche particolari, l'accoglimento del termine lesbismo per definire quelle donne che preferiscono a livello emozionale, amoroso, affettivo e sessuale le relazioni con altre donne.\nDagli anni 1970 in poi si afferma sempre di pi\u00f9 l'idea che \"lesbica\" sia una definizione che sta alla donna stessa adottare o rifiutare: lesbica \u00e8 ogni donna che si definisca tale, a partire dal proprio oggetto del desiderio, ma riconoscendo altres\u00ec nel lesbismo un tratto importante della propria personalit\u00e0, identificandosi con le altre lesbiche e riconoscendosi nella \"cultura lesbica\".\nPer Monique Wittig l'esistenza stessa delle lesbiche, il cui desiderio non \u00e8 funzionale all'uomo, n\u00e9 alla riproduzione della specie, evidenzia come i concetti di \"donna\" e di \"uomo\" siano costruzioni sociali e ideologiche. Le lesbiche, sfuggendo \"all'eterosessualit\u00e0 obbligatoria\" creano una nuova prospettiva sociale, un linguaggio e un sistema di relazioni nuovi e diversi. In quest'ottica, le lesbiche non rappresentano pi\u00f9 l'alterit\u00e0 dominata che il sistema di potere identifica come \u201cdonna\u201d. Le lesbiche, quindi, non sono donne. \nIn quest'ottica, di conseguenza, il maschile e il femminile sono considerati prodotti di convenzioni sociali che il corpo lesbico priva di ogni significato.\nCultura lesbica.\nLa cultura lesbica comincia a svilupparsi nei primi decenni del XX secolo soprattutto attraverso la produzione letteraria di alcune scrittrici e intellettuali lesbiche.\nLa cultura dedicata alle tematiche e ai problemi della comunit\u00e0 lesbica ha cominciato il suo sviluppo in alcuni momenti storici e in alcuni luoghi ben determinati, Berlino e Parigi negli anni venti e anni trenta, New York in 1925 con Eva Kotchever (Eve's Hangout), nelle grandi citt\u00e0 dell'Occidente durante il movimento femminista negli anni settanta, e ha permesso l'inizio a partire dalla seconda met\u00e0 del XX secolo della battaglia per i diritti degli omosessuali.\nPunti di incontro della comunit\u00e0 lesbica.\nSalotti, bar e librerie furono i primi luoghi da dove le lesbiche hanno mosso per andare nel mondo per affermare la propria identit\u00e0. Nelle comunit\u00e0 lesbiche agli inizi del XX secolo, nacque la distinzione fra le \"butch\" e le \"femme\" (o \"lipstick lesbian\"), in base all'atteggiamento rispettivamente mascolino o femminile nel modo di comportarsi, di identificarsi e di vestirsi.\nFino al 1950, vi erano tuttavia pochi luoghi in cui le donne lesbiche potessero conoscersi. Negli Stati Uniti ad esempio, i bar che erano divenuti i primi punti di incontro erano spesso soggetti a raid punitivi da parte della polizia e alla discriminazione da parte della societ\u00e0 dell'epoca.\nNel 1955 fu fondata a San Francisco una delle prime organizzazioni lesbiche, la \"Daughters of Bilitis\", con lo scopo di creare un luogo tranquillo per socializzare e discutere delle difficolt\u00e0 della vita lesbica. L'organizzazione si occup\u00f2 successivamente anche della lotta per i diritti delle donne lesbiche.\nIl rapporto delle lesbiche con la societ\u00e0 rimase per lungo tempo all'insegna dell'invisibilit\u00e0, come conseguenza della stigma sociale verso l'omosessualit\u00e0. Parte di questa invisibilit\u00e0 viene ancora denunciata rispetto all'attenzione data dai media agli uomini omosessuali.\nFu proprio questa la mancanza di visibilit\u00e0 e il disprezzo della societ\u00e0 a provocare forme di repressione cos\u00ec violente da parte della polizia da spingere la comunit\u00e0 lesbica gay e trans a forme di ribellione che raggiunsero il culmine con la rivolta di Stonewall, un famoso locale di New York, il 28 giugno del 1969. Per tre giorni la protesta dilag\u00f2 nelle strade e rappresent\u00f2 il primo passo verso la liberazione dalla vergogna e dallo stigma sociale e l'affermazione orgogliosa del diritto a vivere la propria vita. Questo evento ha segnato la nascita del movimento lesbico e gay e ancora oggi con il nome di Gay pride (orgoglio gay) viene commemorato con manifestazioni in molte citt\u00e0 del mondo."}
{"id": "333974", "revid": "2175", "url": "https://it.wikipedia.org/wiki?curid=333974", "title": "Lesbica", "text": ""}
{"id": "333975", "revid": "1534511", "url": "https://it.wikipedia.org/wiki?curid=333975", "title": "Tavola Rotonda", "text": "Nel ciclo arturiano, la Tavola Rotonda era il tavolo del castello di Camelot a cui i Cavalieri e Re Art\u00f9 sedevano per discutere questioni di cruciale importanza per il reame. In alcune versioni, anche il Mago Merlino aveva un posto. Alcune opere del ciclo arturiano attribuiscono la creazione della Tavola Rotonda allo stesso Merlino, ma non mancano altre versioni.\nScopo e creazione.\nLo scopo della \"Tavola Rotonda\" era quello di evitare conflitti di prestigio. Infatti, non essendoci nessun capo-tavola, ogni cavaliere (re compreso) aveva il suo posto uguale a tutti gli altri e anche Re Art\u00f9 si sentiva come ogni altro cavaliere. L'uso di simili soluzioni per evitare conflitti presso i gruppi Celtici antichi \u00e8 documentato anche da altre fonti.\nDalla tradizione non emerge in modo chiaro e univoco quanti fossero i cavalieri che sedevano alla Tavola (in alcune versioni della leggenda erano dodici seggi pi\u00f9 il \"seggio periglioso\"), n\u00e9 alcuna chiara indicazione su quanto fosse grande la tavola o di quale materiale fosse fatta (legno o pietra). Inoltre in alcune leggende viene narrato che fu il padre della Regina Ginevra a donare la tavola ad Art\u00f9 tra i regali di nozze.\nSeggio periglioso.\nIl seggio periglioso (\"siege perilous\", letteralmente seggio pericoloso) \u00e8 il tredicesimo seggio vacante alla Tavola Rotonda. Esso \u00e8 stato riservato da Merlino a quell'unico nobile cavaliere che riuscir\u00e0 nell'impresa di ritrovare il Santo Graal, perci\u00f2 - chiunque osi sedersi su di esso senza averne titolo - incorrer\u00e0 in gravi sventure, che vanno dalla morte immediata all'essere inghiottito da una voragine che si apre sotto di lui, fino ad altre leggende simili. Il nobile cavaliere che alla fine riuscir\u00e0 a sedersi senza alcun danno sar\u00e0, a seconda delle varie versioni della leggenda, Sir Galahad o Sir Parsifal. Ad esempio ne \"La morte di Art\u00f9\" di Thomas Malory sar\u00e0 Sir Galahad a sedervisi la domenica di Pentecoste del 454\u00ba anno dalla morte del Cristo.\nLa \"Tavola Rotonda\" come spettacolo.\nPer tutto il Medioevo fu diffusa un tipo particolare di festa chiamata \"Tavola Rotonda\", una sorta di festa in maschera a tema arturiano. Una delle fonti pi\u00f9 antiche riguardo a questa usanza menziona una \"Tavola Rotonda\", tenutasi a Cipro nel 1223, per festeggiare la nomina a cavaliere del figlio di un crociato.\nLe Tavole Rotonde di questo tipo rimasero un intrattenimento aristocratico piuttosto diffuso in Europa dal XIII al XV secolo. In Aragona, per esempio, la pi\u00f9 antica di cui \u00e8 dato sapere si tenne a Valencia nel 1269, mentre la pi\u00f9 recente avvenne a Calatayud nel 1291. Secondo Roger Sherman Loomis, \"papi e prelati tuonavano contro queste frivolezze costose, pericolose, e talvolta licenziose, e negavano la sepoltura cristiana a coloro che vi prendevano parte\".\nQuesta tradizione arriv\u00f2 relativamente tardi in Inghilterra; Edoardo I tenne una di queste feste nel 1284 per celebrare la conquista del Galles e molte altre successivamente. Proprio da questa moda deriva il grande tavolo circolare conservato nella \"Great Hall\" del Castello di Winchester."}
{"id": "333976", "revid": "23", "url": "https://it.wikipedia.org/wiki?curid=333976", "title": "XIII secolo AC", "text": ""}
{"id": "333977", "revid": "63716", "url": "https://it.wikipedia.org/wiki?curid=333977", "title": "Siddhartha Gautama", "text": ""}
{"id": "333979", "revid": "23", "url": "https://it.wikipedia.org/wiki?curid=333979", "title": "III millennio AC", "text": ""}
{"id": "334013", "revid": "5690", "url": "https://it.wikipedia.org/wiki?curid=334013", "title": "XXX millennio AC", "text": ""}
{"id": "334014", "revid": "5690", "url": "https://it.wikipedia.org/wiki?curid=334014", "title": "XXIX millennio AC", "text": ""}
{"id": "334016", "revid": "5690", "url": "https://it.wikipedia.org/wiki?curid=334016", "title": "XXVII millennio AC", "text": ""}
{"id": "334017", "revid": "5690", "url": "https://it.wikipedia.org/wiki?curid=334017", "title": "XXVI millennio AC", "text": ""}
{"id": "334018", "revid": "5690", "url": "https://it.wikipedia.org/wiki?curid=334018", "title": "XXV millennio AC", "text": ""}
{"id": "334019", "revid": "5690", "url": "https://it.wikipedia.org/wiki?curid=334019", "title": "XXIV millennio AC", "text": ""}
{"id": "334020", "revid": "5690", "url": "https://it.wikipedia.org/wiki?curid=334020", "title": "XXIII millennio AC", "text": ""}
{"id": "334021", "revid": "5690", "url": "https://it.wikipedia.org/wiki?curid=334021", "title": "XXII millennio AC", "text": ""}
{"id": "334022", "revid": "5690", "url": "https://it.wikipedia.org/wiki?curid=334022", "title": "XXI millennio AC", "text": ""}
{"id": "334023", "revid": "5690", "url": "https://it.wikipedia.org/wiki?curid=334023", "title": "XX millennio AC", "text": ""}
{"id": "334024", "revid": "5690", "url": "https://it.wikipedia.org/wiki?curid=334024", "title": "XIX millennio AC", "text": ""}
{"id": "334026", "revid": "5690", "url": "https://it.wikipedia.org/wiki?curid=334026", "title": "XVIII millennio AC", "text": ""}
{"id": "334027", "revid": "5690", "url": "https://it.wikipedia.org/wiki?curid=334027", "title": "XVII millennio AC", "text": ""}
{"id": "334028", "revid": "5690", "url": "https://it.wikipedia.org/wiki?curid=334028", "title": "XVI millennio AC", "text": ""}
{"id": "334029", "revid": "5690", "url": "https://it.wikipedia.org/wiki?curid=334029", "title": "XV millennio AC", "text": ""}
{"id": "334030", "revid": "5690", "url": "https://it.wikipedia.org/wiki?curid=334030", "title": "XIV millennio AC", "text": ""}
{"id": "334031", "revid": "5690", "url": "https://it.wikipedia.org/wiki?curid=334031", "title": "XIII millennio AC", "text": ""}
{"id": "334032", "revid": "5690", "url": "https://it.wikipedia.org/wiki?curid=334032", "title": "XII millennio AC", "text": ""}
{"id": "334033", "revid": "5690", "url": "https://it.wikipedia.org/wiki?curid=334033", "title": "XI millennio AC", "text": ""}
{"id": "334034", "revid": "5690", "url": "https://it.wikipedia.org/wiki?curid=334034", "title": "X millennio AC", "text": ""}
{"id": "334035", "revid": "5690", "url": "https://it.wikipedia.org/wiki?curid=334035", "title": "IX millennio AC", "text": ""}
{"id": "334036", "revid": "5690", "url": "https://it.wikipedia.org/wiki?curid=334036", "title": "VIII millennio AC", "text": ""}
{"id": "334037", "revid": "5690", "url": "https://it.wikipedia.org/wiki?curid=334037", "title": "VII millennio AC", "text": ""}
{"id": "334038", "revid": "5690", "url": "https://it.wikipedia.org/wiki?curid=334038", "title": "VI millennio AC", "text": ""}
{"id": "334039", "revid": "5690", "url": "https://it.wikipedia.org/wiki?curid=334039", "title": "V millennio AC", "text": ""}
{"id": "334040", "revid": "5690", "url": "https://it.wikipedia.org/wiki?curid=334040", "title": "IV millennio AC", "text": ""}
{"id": "334041", "revid": "5690", "url": "https://it.wikipedia.org/wiki?curid=334041", "title": "II millennio AC", "text": ""}
{"id": "334042", "revid": "5690", "url": "https://it.wikipedia.org/wiki?curid=334042", "title": "I millennio AC", "text": ""}
{"id": "334043", "revid": "1318658", "url": "https://it.wikipedia.org/wiki?curid=334043", "title": "Museo della montagna", "text": "Museo della montagna"}
{"id": "334045", "revid": "7336", "url": "https://it.wikipedia.org/wiki?curid=334045", "title": "Pavaglione", "text": ""}
{"id": "334048", "revid": "697220", "url": "https://it.wikipedia.org/wiki?curid=334048", "title": "Mutaforma", "text": "Il mutaforma o essere proteiforme \u00e8 un essere vivente in grado di mutare forma.\nIl tema di esseri umani, o altre creature viventi, dotati della capacit\u00e0 di mutare forma, ha una lunga tradizione letteraria, mitologica e folkloristica e in altre forme di finzione. All'aggettivo \"proteiforme\", che indica una creatura capace di mutare forma, (, dall'inglese \"shapeshifter\"): si riferisce alla capacit\u00e0 di un essere vivente di assumere sembianze di un'altra persona o di un animale (metamorfosi, questa, detta anche teriantropia).\nMitologia e letteratura.\nI pantheon di molte mitologie annoverano divinit\u00e0, o altre creature soprannaturali, capaci di assumere sembianze di animali o di mortali. Nella mitologia greca, l'esempio per eccellenza \u00e8 Proteo, che poteva assumere qualunque aspetto a meno che non lo si immobilizzasse; ma anche gli d\u00e8i dell'Olimpo spesso si trasformavano in animali. Nella mitologia norrena, la capacit\u00e0 di mutare forma \u00e8 usata soprattutto da Loki, dio dell'inganno (si trasforma per esempio in cavallo, salmone, pulce); ma lo stesso Odino spesso si mescola agli umani sotto mentite spoglie in una teofania pur mantenendo, di solito, il suo tratto distintivo, l'essere orbo di un occhio. Anche divinit\u00e0 minori come i nani potevano mutare forma; per esempio, Fafnir si trasform\u00f2 in un drago per essere poi ucciso da Sigurd. Nelle leggende e nei miti del ciclo arturiano le metamorfosi hanno un ruolo importante; l'artefice di molte di esse (tra cui quella fatale grazie a cui si deve il concepimento di Re Art\u00f9) era il proteiforme Merlino.\nIn tempi pi\u00f9 recenti, racconti di metamorfosi appaiono, per esempio, in Stevenson e Kafka.\nIl tema dei mutaforma si trova anche nella letteratura di consumo e di genere, dalla fantascienza (in cui il mutamento di forma \u00e8 spesso reso possibile da una tecnologia) al fantasy ai fumetti e all'horror (questi due generi spesso riprendono temi tradizionali, mitologici o folcloristici).\nFolclore.\nNel folclore di molti paesi si trovano riferimenti a creature in grado di mutare forma; esempi tradizionali sono i licantropi e i vampiri (che, secondo alcune interpretazioni, sono in grado di trasformarsi in pipistrelli o altri animali). Il Giappone ha un mito analogo, quello delle kitsune o \"volpi mannare\".\nNella tradizione dei nativi americani, gli sciamani hanno il potere di assumere sembianze animali per tramite del sogno (un esempio si trova in \"A scuola dallo stregone\" di Carlos Castaneda).\nNella cultura islamica gli esseri dotati di queste qualit\u00e0 sono i jinn: estremamente mutevoli nell'aspetto, possono trasformarsi perfino in un mulinello di vento.\nTelevisione.\nI mutaforma vengono citati nel sesto episodio della prima stagione (\"Skin\") di Supernatural in cui i due fratelli protagonisti danno la caccia ad un killer mutaforma.Supernatural/Skin - The TV IV\nFantascienza.\nUna macchina senziente, in grado di assumere diversi aspetti, \u00e8 il \"terminator\" di \"metallo liquido\" del film \"Terminator 2 - Il giorno del giudizio\".\nNella fantascienza \u00e8 anche diffuso il tema dell'alieno capace di mutare forma, ed \u00e8 proprio in questo contesto che si \u00e8 diffuso come \"standard\" il termine \"mutaforma\". Due esempi sono Maya del telefilm \"Spazio 1999\" e Odo del telefilm \"\". Nella cinematografia, il classico alieno capace di assumere qualunque forma compare nel film \"La cosa da un altro mondo\" (1951) prodotto da Howard Hawks, riproposto come \"La Cosa\" da John Carpenter. Nel romanzo di Poul Anderson del 1959, \"I proteiformi\" (\"The War of Two Worlds\"), alieni mutaforma provenienti da Sirio fomentano la guerra tra Marte e la Terra sostituendosi ai rispettivi governanti per invadere i due pianeti.\nNella serie televisiva \"Fringe\" accanto ai protagonisti ci sono i \"mutaforma\" (\"Shapeshifters\"), che possono assumere le forme di qualunque vittima attraverso l'inserimento di una presa tripolare nel palato di quest'ultima; hanno inoltre mercurio al posto del sangue.\nFantasy.\nNella letteratura fantasy la capacit\u00e0 di mutare forma \u00e8 in genere associata all'uso di poteri o arti magiche. Sono comuni le figure di maghi, streghe, elfi, druidi dotati di questi poteri. Sono presenti i mutaforma anche nella saga di \"Twilight\" di Stephenie Meyer (la trib\u00f9 dei Quileute, di cui fa parte anche Jacob Black). Alcuni esempi di esseri capaci di cambiare forma si trovano anche nel \"Signore degli Anelli\" di J. R. R. Tolkien, per esempio Beorn. Nel videogioco The Witcher 3 Wild Hunt i mutaforma (chiamati Doppler) sono una razza di umanoidi nemici degli umani e per questo arsi sui roghi nella grandi citt\u00e0, il protagonista Geralt si scontrer\u00e0 in alcune occasioni con questi mostri.\nSono presenti mutaforma anche nella saga di Harry Potter, i cosiddetti \"animagus\", maghi capaci di trasformarsi a proprio piacimento in un unico animale a loro scelta.\nFumetti.\nNei fumetti di supereroi, i personaggi possono possedere questa capacit\u00e0 grazie a uno speciale DNA (come Mystica della saga degli x-men, appartenente alla Confraternita dei mutanti). In altri casi pu\u00f2 essere una prerogativa congenita di razze extraterrestri come gli Skrull o il marziano Martian Manhunter.\nNel campo umoristico, fra gli esempi pi\u00f9 recenti compare il \"trasmutatore\" della striscia di fumetti Calvin &amp; Hobbes, una scatola di cartone che nelle fantasie del protagonista lo pu\u00f2 trasformare in una cosa o animale a piacere.\nNel manga \"Monster Musume\", \u00e8 una mutaforma \u00e8 il personaggio Doppel.\nAnimali.\nAlcuni animali, in particolare alcune specie di Cefalopodi come il \"Thaumoctopus mimicus\", sono notoriamente dotati della capacit\u00e0 di modificare la forma e il colore del loro corpo allo scopo di assumere l'aspetto di altre creature (per esempio altre specie di pesci o formazioni rocciose)."}
{"id": "334053", "revid": "400694", "url": "https://it.wikipedia.org/wiki?curid=334053", "title": "Archiginnasio", "text": "Archiginnasio \u00e8 un termine di origine greca che significa \"prima scuola\", pu\u00f2 significare anche:"}
{"id": "334055", "revid": "80815826", "url": "https://it.wikipedia.org/wiki?curid=334055", "title": "Universit\u00e0 di Roma", "text": ""}
{"id": "334064", "revid": "125815395", "url": "https://it.wikipedia.org/wiki?curid=334064", "title": "Sandro Acerbo", "text": "Biografia.\nFiglio di un artigiano, diplomato al Liceo Classico Terenzio Mamiani di Roma e laureato in giurisprudenza dal 1982, rinuncia definitivamente alla carriera forense. Inizia la propria carriera di doppiatore da bambino prestando voce a Matthew Garber nel film \"Mary Poppins\" della Walt Disney, Duane Chase nel ruolo di Kurt Von Trapp in \"Tutti insieme appassionatamente\" e al personaggio di Pizzi ne \"La carica dei cento e uno\".\n\u00c8 noto soprattutto per essere la voce principale di Brad Pitt e di Will Smith nonch\u00e9 per aver doppiato John Ritter nella serie \"Tre cuori in affitto\", Michael J. Fox nella serie \"Casa Keaton\" e negli ultimi due capitoli della trilogia di \"Ritorno al futuro\", Gary Sinise nel ruolo di Mac Taylor nel telefilm \"\", Simon Baker nel ruolo di Patrick Jane in \"The Mentalist\", James Spader in \"Boston Legal\" e agli attori Robert Downey Jr., Matthew Broderick, Nicolas Cage, Timothy Hutton, Christian Slater, Dan Aykroyd, Greg Kinnear, Val Kilmer e Hugh Grant in alcune significative interpretazioni.\nTra gli attori doppiati vi sono, Bill Pullman, Peter Gallagher, John Leguizamo, Mickey Rourke, Kevin Bacon, Keanu Reeves, Kevin Costner, Eddie Murphy e Ben Stiller.\n\u00c8 fratello dell'attore Maurizio Ancidoni e della doppiatrice Rossella Acerbo, e cugino dei doppiatori Fabrizio Manfredi e Massimiliano Manfredi. La sua voce \u00e8 stata ascoltata anche in diverse pubblicit\u00e0, per marchi famosi. Dal 2019, dopo la morte del fratello Maurizio, \u00e8 presidente della CDC Sefit Group.\nCome direttore del doppiaggio, tra i suoi lavori figurano: Magnolia, American Psycho, The Prestige, Gravity, 12 anni schiavo, la saga di Fast &amp; Furious, i film di 007 con protagonista Daniel Craig e Il Trono di Spade."}
{"id": "334067", "revid": "1090490", "url": "https://it.wikipedia.org/wiki?curid=334067", "title": "Free Lossless Audio Codec", "text": "Free Lossless Audio Codec (in acronimo FLAC) \u00e8 un codec audio libero con compressione dati \"lossless\", cio\u00e8 senza perdita di qualit\u00e0. A differenza delle codifiche \"lossy\" (come l'Ogg Vorbis, l'MP3 o l'AAC) questo tipo di compressione non rimuove informazioni dal flusso audio, risultando quindi adatto sia all'ascolto con lettori di musica digitale, sia all'archiviazione su memorie di massa. Il formato FLAC \u00e8 attualmente supportato da una buona parte dei software audio.\nFLAC \u00e8 specificamente progettato per comprimere dati audio, diversamente dalla maggior parte degli algoritmi di compressione lossless generici (come ad esempio ZIP e gzip), questo gli permette di raggiungere compressioni importanti, dell'ordine del 30-50% contro il 10-20% raggiunto da quelli tradizionali quando utilizzati per comprimere file audio. In particolare risulta estremamente efficace se usato per archiviare Stems/Spaccati di un progetto musicale (un singolo file per ogni singola traccia che compone il progetto intero). Un progetto medio stems da 30/35 piste per 3 minuti di durata pu\u00f2 facilmente arrivare a pesare oltre 2Gb nel complessivo se compresso in PCM, mentre il medesimo materiale se compresso in FLAC pu\u00f2 facilmente stare sotto i 300Mb. Questo avviene perch\u00e9 FLAC, al contrario di come si farebbe in PCM, comprime soprattutto le parti di silenzio presenti nei vari stems a peso zero, impattando enormemente sul peso complessivo finale dell'archivio.\nStoria.\nLo sviluppo \u00e8 iniziato nel 2000 da Josh Coalson. Il formato del flusso dati \u00e8 stato congelato quando FLAC \u00e8 entrato in fase beta con il rilascio della versione 0.5 dell'implementazione di riferimento il 15 gennaio 2001. La versione 1.0 \u00e8 stata pubblicata il 20 luglio 2001.\nIl 29 gennaio 2003 Xiphophorus (adesso Xiph.Org Foundation) ha annunciato l'inclusione del FLAC fra i propri progetti, insieme con Ogg Vorbis, Ogg Theora e Speex.\nA partire dal mese di dicembre 2008 la prestigiosa casa discografica Deutsche Grammophon, che sin dai primi anni del Novecento pubblica esclusivamente musica classica, ha incominciato a rendere disponibili per il download a pagamento, i propri titoli in formato FLAC.\nCaratteristiche.\nCodifica.\nFLAC supporta solo campioni in virgola fissa (\"fixed-point\"), non in virgola mobile. Pu\u00f2 gestire dati in PCM con profondit\u00e0 di bit da 4 a 24 bit, qualsiasi frequenza di campionamento da 1 Hz a Hz (con incrementi di 1 Hz) o da 10 Hz a Hz (con incrementi di 10 Hz) e un numero di canali da 1 a 8.\nLivelli di compressione.\nlibFLAC, la libreria di codifica e decodifica di riferimento, utilizza un parametro per il livello di compressione che varia da 0 (pi\u00f9 veloce) a 8 (pi\u00f9 lento); i file compressi sono per\u00f2 sempre la rappresentazione identica e senza perdita dei dati originali. Sebbene il processo di compressione implichi un compromesso tra velocit\u00e0 e dimensioni, il processo di decodifica non dipende dal livello di compressione ed \u00e8 sempre relativamente veloce."}
{"id": "334069", "revid": "33689", "url": "https://it.wikipedia.org/wiki?curid=334069", "title": "Leviathan", "text": "Leviathan, variante del nome del mostro biblico Leviatano, pu\u00f2 riferirsi a:"}
{"id": "334070", "revid": "486946", "url": "https://it.wikipedia.org/wiki?curid=334070", "title": "Anni 2250 AC", "text": ""}
{"id": "334075", "revid": "2171741", "url": "https://it.wikipedia.org/wiki?curid=334075", "title": "Davide Perino", "text": "Biografia.\n\u00c8 nato a Roma il 21 luglio 1981, \u00e8 nipote di Gianfranco Bellini, figlio di Silvia Bellini e fratello maggiore di Elena Perino, anch'essi conosciuti nel mondo del doppiaggio. Davide ha intrapreso la carriera di attore ad appena due anni e mezzo di et\u00e0, recitando nel film \"Magic Moments\", con Sergio Castellitto e Stefania Sandrelli.\nA poco a poco, si \u00e8 fatto strada e ha acquisito esperienza, passando per trasmissioni televisive come \"Pronto, chi gioca?\", con Enrica Bonaccorti, numerose pubblicit\u00e0, serie TV come \"Don Matteo 2\", \"Angelo il custode\", con Lino Banfi, o film come \"Natale in India\", con Cristian De Sica e Massimo Boldi, partecipando a sfilate come \"Donna sotto le stelle\", dove ha sceso le scale di piazza di Spagna con Ornella Muti.\nL'impegno nel doppiaggio ha avuto inizio quando Davide aveva sei anni. La prima importante esperienza per il grande schermo \u00e8 arrivata con il film di animazione Disney \"La bella e la bestia\", dove Perino ha prestato la voce a Chicco.\nRadio.\nSceneggiato \"Tazio Nuvolari\" su Radio2 Rai (2003)\nCD.\nVoce narrante nel CD \"Tolkieniana - Verso Minas Tirith\", di Edoardo Volpi Kellermann"}
{"id": "334077", "revid": "118834", "url": "https://it.wikipedia.org/wiki?curid=334077", "title": "Sergej Djagilev", "text": ""}
{"id": "334081", "revid": "298229", "url": "https://it.wikipedia.org/wiki?curid=334081", "title": "Ladji Doucour\u00e9", "text": "Oltre al titolo nei 110 hs, ottenuto battendo di un centesimo il cinese Liu Xiang, s'\u00e8 aggiudicato nella stessa edizione dei mondiali la medaglia d'oro con la squadra francese nella staffetta 4\u00d7100 metri, superando Trinidad e Tobago e Gran Bretagna."}
{"id": "334082", "revid": "122277917", "url": "https://it.wikipedia.org/wiki?curid=334082", "title": "Passo del Maniva", "text": "Il passo del Maniva (detto anche Giogo del Maniva) \u00e8 un valico alpino italiano della Lombardia, in provincia di Brescia, situato nelle Prealpi Bresciane ad un'altitudine di 1.664\u00a0m s.l.m., dividendo dal punto di vista orografico la Catena Bresciana Occidentale da quella Orientale e rappresentando il naturale confine tra la val Trompia e la val Sabbia (sul passo corre il confine tra il comune di Collio e quello di Bagolino). Per la sua rilevanza strategica venne fortificato dal Regio Esercito Italiano, in occasione della Prima Guerra Mondiale contro l'Austria Ungheria, costituendo uno snodo del cosiddetto sbarramento delle Giudicarie. Gli appostamenti in grotta e le trincee ivi situati risultano ancora oggi visitabili. \u00c8 sede di sistemi di impianti di risalita essendo anche un polo sciistico. Dal 2006 al 2011 il passo \u00e8 stato l'arrivo di una delle tappe del Brixia Tour.\nAccessibilit\u00e0.\nIl passo del Maniva pu\u00f2 essere raggiunto in automobile dalle seguenti localit\u00e0:\nNei mesi invernali \u00e8 consigliato informarsi sulla transitabilit\u00e0 della strada tra San Colombano e il passo. D'inverno la provinciale 345 \u00e8 chiusa dalla zona Bonardi sino al Crocedomini o, meglio, appena pi\u00f9 oltre cio\u00e8 la loc. Bazena.\nPer la sua vicinanza a Brescia (circa 50\u00a0km.) \u00e8 una delle mete pi\u00f9 comode da raggiungere in Lombardia."}
{"id": "334083", "revid": "4711", "url": "https://it.wikipedia.org/wiki?curid=334083", "title": "Guerra dei Cento anni", "text": ""}
{"id": "334084", "revid": "4711", "url": "https://it.wikipedia.org/wiki?curid=334084", "title": "Guerra dei cento anni", "text": ""}
{"id": "334088", "revid": "712828", "url": "https://it.wikipedia.org/wiki?curid=334088", "title": "Zuckuss", "text": ""}
{"id": "334091", "revid": "599013", "url": "https://it.wikipedia.org/wiki?curid=334091", "title": "Muriel Hurtis", "text": "\u00c8 stata campionessa europea dei 200 metri piani nel 2002, campionessa mondiale ed europea nella staffetta 4\u00d7100 metri (2003 e 2002), nonch\u00e9 campionessa europea nella staffetta 4\u00d7400 metri nel 2014.\nBiografia.\nNata in Francia da genitori provenienti dalla Guadalupa, inizia a praticare atletica leggera a scuola. Nel 1998 vince i 200 metri ai Mondiali juniores ad Annecy ed \u00e8 argento con la staffetta 4\u00d7100 metri che stabilisce il primato nazionale francese di categoria con il tempo di 44\"07.\nNel 1999 si presenta da favorita nei 200 metri agli Europei under 23 ma vincer\u00e0 la medaglia d'argento venendo sconfitta dall'italiana Manuela Levorato. Sempre nel corso dello stesso anno vince la sua prima medaglia in una competizione internazionale \"seniores\", l'argento con la staffetta 4\u00d7100 m ai Mondiali di Siviglia con il nuovo record nazionale assoluto di 42\"06. Nel 2000 diventa campionessa europea indoor dei 200 m ai Campionati di Gand.\nVince un nuovo argento, sempre con la staffetta, ai successivi Mondiali di Edmonton. Originalmente la Francia aveva vinto il bronzo dietro agli Stati Uniti d'America ed alla Germania, ma a causa dei casi di doping di ben due atlete americane (Kelli White e, qualche tempo dopo, Marion Jones) furono le tedesche a vincere l'oro per squalifica degli USA.\nLa sua stagione migliore sar\u00e0 il 2002. Conferma il titolo dei 200 metri agli Europei indoor di Vienna ed in Coppa Europa vince i 100 (con il primato personale di 10\"96) ed i 200 metri (entrambe le distanze vedranno posizionarsi seconda, dietro la Hurtis, L'italiana Manuela Levorato). Agli Europei all'aperto di Monaco di Baviera, la transalpina si aggiudica anche l'oro nella staffetta 4\u00d7100 m prendendosi la rivincita di Edmonton 2001 sulla squadra tedesca.\nAi Mondiali indoor di Birmingham del 2003 \u00e8 seconda sul campo nei 200 m, ma la successiva squalifica della statunitense Michelle Collins per doping le consegna l'oro. Lo stesso anno, ai Mondiali di Parigi, davanti al pubblico di casa vince il bronzo nei 200 m e l'oro nella staffetta 4\u00d7100 m con il nuovo primato nazionale di 41\"78, come seconda componente di una squadra composta anche da Patricia Girard-L\u00e9no, Sylviane F\u00e9lix e Christine Arron.\nAi Giochi olimpici di Atene 2004 viene eliminata nei turni preliminari dei 200 m, ma si riscatta con la staffetta 4\u00d7100 m conquistando il bronzo, che rappresenta la prima medaglia olimpica per l'atleta transalpina. Sposatasi con Kamel Houairi, in arte K-mel, ex leader del gruppo rap francese Alliance Ethnik, subito dopo i Giochi si ritira temporaneamente dalle competizioni perch\u00e9 in attesa di un bambino. Il 21 marzo 2005 d\u00e0 alla luce il suo primogenito Lehyan. Dopo la pausa per la maternit\u00e0, torna alle gare all'inizio del 2006. Nello stesso anno partecipa ai Campionati europei a G\u00f6teborg come quarta ed ultima componente della staffetta 4\u00d7100 m ma durante la semifinale non ha la possibilit\u00e0 di completare la gara poich\u00e9 l'atleta che la precede, Adrianna Lamalle, si infortuna poco prima di passarle il testimone.\nNel 2007, fallite le medaglie mondiali ad \u014csaka, vince sui 200 metri le IAAF World Athletics Final tenutesi a Stoccarda (con il tempo di 22\"73) precedendo la bahamense Debbie Ferguson-McKenzie e la statunitense LaShauntea Moore. Ai Giochi olimpici di Pechino 2008 raggiunge le semifinali dei 200 metri, dove con il tempo di 22\"71 si classifica 5\u00aa non riuscendo ad accedere alla finale. Non particolarmente fortunata la partecipazione con la staffetta 4\u00d7100 m francese; le ragazze, a causa di un cambio errato, vengono squalificate in semifinale.\nParecchi infortuni ne pregiudicano l'attivit\u00e0 agonistica nel 2009. Dall'anno successivo comincia a dedicarsi con assiduit\u00e0 ai 400 metri piani, centrando la finale agli Europei di Barcellona dove con il tempo di 52\"05 si classifica 8\u00aa. Nel 2011 conquista il bronzo con la staffetta 4\u00d7400 metri agli Europei indoor di Parigi, con il nuovo record nazionale di 3'32\"16."}
{"id": "334092", "revid": "237256", "url": "https://it.wikipedia.org/wiki?curid=334092", "title": "Michail Kuzmin", "text": ""}
{"id": "334093", "revid": "729019", "url": "https://it.wikipedia.org/wiki?curid=334093", "title": "Sojuz 11", "text": "Soyuz 11 \u00e8 la denominazione di una missione della navicella spaziale Sojuz verso la stazione spaziale sovietica Saljut 1. Si tratt\u00f2 del decimo volo equipaggiato di questa capsula, del diciannovesimo volo nell'ambito del programma Sojuz sovietico nonch\u00e9 del secondo volo verso una stazione spaziale sovietica. Fu la prima missione in grado di eseguire con successo la manovra di aggancio permanente alla stazione con conseguente passaggio dei cosmonauti verso la stessa.\nLa missione si concluse con la morte dei tre cosmonauti durante la fase di rientro, il che ne fa gli unici esseri umani deceduti nello spazio e non in incidenti al suolo o nell'alta atmosfera terrestre.\nEquipaggio.\nOriginariamente questo equipaggio era stato indicato come sostituto: i tre uomini appositamente addestrati per questa missione di lunga durata erano infatti Aleksej Leonov, P\u00ebtr Kolodin e Valerij Kubasov. Tre giorni prima del lancio si era tuttavia sospettato erroneamente che Kubasov avesse contratto la tubercolosi: temendo che potesse aver contagiato anche i due compagni, essi vennero sostituiti \"in toto\" dai riservisti.\nMissione.\nIl lancio della missione avvenne il 6 giugno 1971 dal cosmodromo di Baikonur. Il giorno successivo i tre cosmonauti avevano raggiunto la meta della loro missione, agganciandosi ed accedendo alla Saljut 1, che era cos\u00ec divenuta la prima stazione spaziale ad essere equipaggiata da umani.\nL'equipaggio rimase a bordo della stazione spaziale per tre settimane, con l'incarico di collaudarne tutti i sistemi, nonch\u00e9 di eseguire alcuni esperimenti di carattere scientifico. Durante la missione sorsero varie difficolt\u00e0: in particolare dopo che un piccolo incendio ebbe danneggiato irreparabilmente un telescopio (ovvero uno degli strumenti pi\u00f9 importanti per l'esecuzione dei citati esperimenti scientifici), da terra si decise di anticipare il rientro dell'equipaggio di una settimana intera.\nIl 29 giugno 1971 i tre cosmonauti risalirono sulla Sojuz e si prepararono al rientro sulla Terra: come da prassi l'apparato che riteneva la capsula alla stazione (costituito da varie componenti metalliche articolate) sarebbe dovuto saltare pezzo per pezzo mediante la progressiva detonazione di piccole cariche esplosive. Per un errore tuttavia le cariche esplosero nello stesso istante: la spinta impressa alla Sojuz fu quindi talmente forte da far attivare la valvola di scarico dell'aria, che si sarebbe dovuta aprire invece poco prima dell'atterraggio per consentire di adeguare la pressione atmosferica interna alla capsula con quella esterna. L'aria contenuta nell'abitacolo inizi\u00f2 cos\u00ec a fluire nello spazio aperto: accortosi del grave problema il cosmonauta Pacaev tent\u00f2 di chiudere la valvola mediante una manovra manuale di emergenza, ma perse i sensi prima di riuscirvi.\nNulla di tutto ci\u00f2 venne per\u00f2 percepito dai controllori del volo, che del resto nulla avrebbero potuto per risolvere tale avaria; la capsula riusc\u00ec comunque ad atterrare nella zona prefissata secondo le canoniche procedure automatiche. Fu solo quando le squadre di recupero la raggiunsero, che ci si rese conto della tragedia avvenuta: i soccorritori tentarono vanamente per alcuni minuti di rianimare i tre cosmonauti, che erano tuttavia morti soffocati dall'esposizione al vuoto creatosi a causa della depressurizzazione.\nIn onore dei cosmonauti venne celebrato un funerale di Stato sovietico, cui prese parte anche l'astronauta statunitense Tom Stafford, che aiut\u00f2 a portare una delle bare.\nIn seguito a tale tragedia la navicella spaziale Sojuz venne completamente ristudiata ed intensivamente riprogettata: in particolare venne ampliato l'abitacolo, onde consentire agli equipaggi di indossare le tute spaziali pressurizzate anche durante le fasi di lancio e atterraggio, aumentando notevolmente la sicurezza dei voli.\nUlteriori dati di volo.\nI dati sopra elencati si basano su quelli pubblicati immediatamente dopo il termine della fase di lancio. Le continue variazioni ed i cambi di traiettoria nell'orbita dovute alle manovre di aggancio rendono quindi probabili ed attendibili eventuali altre indicazioni risultanti da fonti diverse."}
{"id": "334096", "revid": "23", "url": "https://it.wikipedia.org/wiki?curid=334096", "title": "XI secolo AC", "text": ""}
{"id": "334099", "revid": "3115", "url": "https://it.wikipedia.org/wiki?curid=334099", "title": "Barocco Festival", "text": "Il Barocco Festival \u00e8 una manifestazione musicale che si tiene a San Vito dei Normanni (Provincia di Brindisi) durante l'estate, precisamente nei mesi di agosto o settembre.\nIl Festival, che \u00e8 dedicato a Leonardo Leo (1694 -1744), noto musicista che ebbe i natali in questa cittadina, nasce nel 1997 con l'obiettivo di recuperare la memoria del Maestro compositore e nel promuovere la sua arte.\nDalla sua prima edizione la manifestazione \u00e8 cresciuta, richiamando artisti di livello internazionale ed un folto pubblico di appassionati di musica barocca.\nIl festival ogni anno si svolge in vari siti storici delle citt\u00e0 della provincia, solitamente ville e castelli, in modo da ricreare l'atmosfera barocca.\nStoria.\nL'idea \u00e8 nata per iniziativa dell'amministrazione comunale della citt\u00e0 di San Vito dei Normanni nel 1997. A partire dal 2005 il festival \u00e8 stato tirocinato anche da parte della dall'amministrazione provinciale di Brindisi e dal 2006 dalla Regione Puglia.\nRiconoscimenti.\nIl festival ha ricevuto nel 2007 l'Alto Patronato del Presidente della Repubblica, allora Giorgio Napolitano.\nTra il 2010 e il 2012 il festival ha ricevuto anche 4 medaglie di rappresentanza."}
{"id": "334100", "revid": "123567", "url": "https://it.wikipedia.org/wiki?curid=334100", "title": "Passo di Croce Dominii", "text": ""}
{"id": "334101", "revid": "1543377", "url": "https://it.wikipedia.org/wiki?curid=334101", "title": "Centro Pok\u00e9mon", "text": "Un , Centro Pok\u00e9mon o Centro Medico \u00e8 un edificio presente nella serie di videogiochi \"Pok\u00e9mon\". \u00c8 una sorta di ospedale in cui vengono curati gratuitamente i Pok\u00e9mon.\nDescrizione.\nNel videogioco, quando alcuni Pok\u00e9mon sono esausti o semplicemente feriti, il protagonista pu\u00f2 recarsi in un Pok\u00e9mon Center e parlare con l'infermiera dietro al bancone, accompagnata da un Chansey nella versione \"Gialla\". La macchina alle spalle dell'infermiera ripristiner\u00e0 i Punti Salute e i PP delle mossa oltre a rimuovere eventuali cambiamenti di status. L'infermiera avviser\u00e0 inoltre della presenza del Pok\u00e9rus. Quando il giocatore non ha pi\u00f9 Pok\u00e9mon in grado di continuare a lottare viene automaticamente teletrasportato all'ultimo Pok\u00e9mon Center visitato. Se l'allenatore non stava effettuando uno scontro con Pok\u00e9mon selvatici, perder\u00e0 inoltre met\u00e0 dei suoi risparmi.\nIn ogni Pok\u00e9mon Center \u00e8 inoltre presente un PC dal quale si pu\u00f2 accedere al proprio computer di casa, al fine di prelevare o deporre strumenti, o al PC di Bill dal quale si possono amministrare i propri Pok\u00e9mon. All'interno dei Pok\u00e9mon Center \u00e8 inoltre possibile lottare o scambiare Pok\u00e9mon con altri allenatori collegati fisicamente alla console o tramite Wi-Fi.\nNelle versioni \"Rosso Fuoco e Verde Foglia\", \"Smeraldo\", oltre che nei videogiochi della quarta generazione, \u00e8 possibile incontrare Milena al secondo piano del Centro Pok\u00e9mon. Nei titoli della quarta generazione consegner\u00e0 al protagonista lo strumento Blocco Amici.\nNell'anime il Pok\u00e9mon Center serve anche come una sorta di locanda dove gli allenatori possono riposarsi una notte per continuare il viaggio il giorno seguente. Nella serie animata, ogni Pok\u00e9mon Center \u00e8 controllato da un'infermiera di nome Joy, accompagnate dal Pok\u00e9mon Chansey, dalla sua evoluzione Blissey o, nella regione di Unima, dal Pok\u00e9mon Audino.\nI Pok\u00e9mon Center si trovano in costruzioni di differenti fogge. Fino alla terza generazione erano contrassegnate da un cartello recante la scritta \"POK\u00e9\" o \"P.C\". Si trovano in edifici con il tetto rosso o arancione (ad eccezione della regione di Johto) contrassegnati da un simbolo che ricorda una Pok\u00e9 Ball. Nella serie animata gli edifici sono contraddistinti dalla lettera P.\nPok\u00e9mon Center nella realt\u00e0.\nI Pok\u00e9mon Centers sono anche enormi negozi dove vengono venduti oggetti riguardanti i Pok\u00e9mon. L'unico Pok\u00e9mon Center negli Stati Uniti, si trovava nel Rockefeller Center di New York. Il negozio ha cessato la sua attivit\u00e0 nel febbraio del 2005. Nello stesso luogo \u00e8 stato aperto il negozio Nintendo World, che continua a vendere oggetti dei Pok\u00e9mon. Nel 2019 \u00e8 prevista l'apertura di un nuovo Pok\u00e9mon Center nei pressi dell'Aeroporto di Singapore-Changi.\nIn Giappone, esistono 10 Pok\u00e9mon Center, che si trovano nelle seguenti citt\u00e0:\nI negozi sono gestiti dalla The Pok\u00e9mon Company. Generalmente nel logo di ogni Pok\u00e9mon Center sono presenti tre Pok\u00e9mon, uno dei quali \u00e8 Pikachu. Al centro \u00e8 presente una Pok\u00e9 Ball circondata da un cerchio blu che specifica la citt\u00e0 e presenta le silhouette dei due Pok\u00e9mon raffigurati accanto a Pikachu. In occasione del lancio di \"Pok\u00e9mon Sole\" e \"Luna\" i loghi dei Pok\u00e9mon Center sono stati modificati in modo da includere Pok\u00e9mon di settima generazione. Per i giochi olimpici di Tokyo 2020 \u00e8 stato aperto a Shibuya il Nintendo Tokyo che comprende un Pok\u00e9mon Center dedicato a Mewtwo.\nIl Pok\u00e9mon Center di Tokyo \u00e8 noto come \"Mega Tokyo\" ed \u00e8 dedicato a MegaCharizard Y, mentre quello di Funabashi \u00e8 denominato \"Tokyo Bay\". Il negozio di Hiroshima \u00e8 dedicato a Gyarados rosso, mentre il negozio di Kyoto ha come mascotte il Pok\u00e9mon leggendario Ho-Oh. Un ulteriore Pok\u00e9mon Center \u00e8 collocato nella Tokyo Sky Tree e ha come mascotte Rayquaza."}
{"id": "334104", "revid": "1305772", "url": "https://it.wikipedia.org/wiki?curid=334104", "title": "Gozzo", "text": "Il termine gozzo pu\u00f2 indicare:"}
{"id": "334105", "revid": "123045895", "url": "https://it.wikipedia.org/wiki?curid=334105", "title": "Craig Mottram", "text": "Biografia.\nNel 2006, ad Atene, ha preso parte ai 3000 m piani della Coppa del Mondo. Di questa specialit\u00e0 aveva anche stabilito il primato di Coppa del Mondo nel 2002 a Madrid. In quest'occasione l'uomo da battere era Kenenisa Bekele, ma Mottram \u00e8 riuscito ad infliggere all'atleta etiope una clamorosa sconfitta, segnando anche il suo nuovo primato personale, e di conseguenza il nuovo record della manifestazione per i 3000 m, con 7'32\"19. Mottram \u00e8 stato il secondo atleta capace di battere Bekele nel 2006."}
{"id": "334106", "revid": "599013", "url": "https://it.wikipedia.org/wiki?curid=334106", "title": "Melanoma", "text": "Il melanoma \u00e8 un tumore maligno che origina dal melanocita, una cellula preposta alla sintesi della melanina. La melanina \u00e8 un pigmento scuro responsabile \"parzialmente\" del colore della pelle.\nAnalogamente ai nevi, il melanoma pu\u00f2 insorgere in tutti i distretti corporei in cui sono normalmente presenti i melanociti (quindi la cute con predilezione particolare per le zone fotoesposte); inoltre pu\u00f2 neoformarsi nello spessore di:\nLa ragione della presenza dei melanociti in questi distretti anatomici \u00e8 da ricercarsi nella loro origine embrionale: le creste neurali.\nLe pi\u00f9 frequenti variet\u00e0 cliniche o morfologie verificate istologicamente sono:\nPer quanto riguarda il melanoma cutaneo:\n\u00c8 particolarmente comune tra i caucasici, soprattutto negli europei nord-occidentali che vivono in luoghi soleggiati. Vi sono tassi elevati di questa malattia in Oceania, Nord America, Europa, Sudafrica e America Latina. Questo schema geografico \u00e8 correlato alla causa primaria: l'esposizione alla luce ultravioletta in combinazione con la quantit\u00e0 di pigmentazione della pelle nella popolazione.\nIl trattamento varia in base allo stadio in cui si trova il melanoma. Quello di elezione (il cosiddetto gold standard) prevede la rimozione del tumore primario mediante biopsia escissionale ed \u00e8 applicabile soltanto agli stadi precoci della malattia. Se viene rilevato e rimosso precocemente, quando \u00e8 ancora piccolo e sottile, allora la probabilit\u00e0 di guarigione \u00e8 alta. La probabilit\u00e0 che ritorni (recidiva) o si diffonda dipende da quanto profondamente ha invaso gli strati della cute. Per melanomi recidivanti o che si diffondono (metastasi) i trattamenti includono la chemioterapia, la terapia modulatori dei checkpoint immunitari) e/o la radioterapia.\nI tassi di sopravvivenza a cinque anni negli Stati Uniti sono in media del 91%.\nEpidemiologia.\nPrevalenza.\nIl melanoma costituisce soltanto il 5% delle neoplasie maligne cutanee diagnosticate in tutto il mondo. Nel 2012 il melanoma \u00e8 stato diagnosticato in persone in tutto il mondo. Il maggior numero di casi di melanoma \u00e8 stato registrato in Australia e Nuova Zelanda sia al 2008 che al 2012.\nIncidenza.\nNegli ultimi 20 anni l'incidenza del melanoma \u00e8 aumentata pi\u00f9 velocemente rispetto ad altre neoplasie maligne, soprattutto nell'etnia caucasica. Secondo la stima della WHO vi sono nuovi casi di melanoma all'anno in tutto il mondo.\nL'Australia e la Nuova Zelanda hanno i pi\u00f9 alti tassi di incidenza di melanoma nel mondo. Negli ultimi anni in Europa si \u00e8 assistito a un preoccupante incremento di questa patologia che, se non diagnosticata in tempo, pu\u00f2 causare seri problemi e portare alla morte.\nSi \u00e8 registrata una correlazione in base a:\nNon \u00e8 stata registrata una correlazione in base al sesso, visto che il tumore \u00e8 di poco pi\u00f9 frequente nelle donne rispetto agli uomini. In occidente negli uomini colpisce prevalentemente il tronco mentre nella donna gli arti, il collo, il cuoio capelluto e il volto.\nNel 5% dei casi si presenta con lesioni multiple.\nIn Italia.\nNel 2017 in Italia sono attesi circa nuovi casi di melanoma della cute (3% di tutti i tumori in entrambi i sessi), di cui: \nL'incidenza mostra tassi:\nPer quanto riguarda la popolazione target giovanile il melanoma rappresenta:\nIn sintesi: \nMortalit\u00e0.\nA livello globale, nel 2012, il melanoma ha colpito persone e ha provocato decessi.Sebbene sia uno dei tumori della cute meno frequente \u00e8 sicuramente il pi\u00f9 aggressivo tra tutti, soprattutto se non viene diagnosticato nelle fasi iniziali. Esso provoca la maggioranza (75%) dei decessi legati ai tumori della pelle. Il melanoma cutaneo inoltre rappresenta la causa principale di morte nelle giovani donne (25-30 anni).\nIn Italia.\nNel 2014 nel territorio italiano sono stati registrati i decessi per melanoma cutaneo ( uomini e 773 donne), pari all\u20191% dei decessi per tumore in entrambi i sessi, con una frequenza leggermente pi\u00f9 elevata nelle fasce giovani della popolazione sia maschile (4%) che femminile (3%).\nFattori di rischio.\nPer quanto riguarda i fattori di rischio \u00e8 utile fare riferimento alla tabella progettata dall'oncologo Paolo Antonio Ascierto che li suddivide in:\nFattori genetici: il melanoma \"familiare\".\nQuando il melanoma non rappresenta una patologia \u201csporadica\u201d (in una percentuale di casi inferiore al 10%) esso pu\u00f2 essere correlato a mutazione di oncosoppressori. In questo caso acquisisce la propriet\u00e0 di essere ereditabile; (Hemminki et al, 2003) definisce questa forma di melanoma \"familiare\". \u00c8 stato inoltre stabilito che chi ha gi\u00e0 sofferto di questa neoplasia ha pi\u00f9 possibilit\u00e0 di sviluppare un secondo melanoma primario nel futuro.\nMutazioni.\nI geni pi\u00f9 frequentemente mutati nei melanomi sono:\nLa maggior parte di queste mutazioni \u00e8 presente nel cromosoma 9, nel braccio piccolo (\"petit\") della regione 9p21.\nFattori Fenotipici.\nIl rischio di sviluppare melanoma \u00e8 maggiore nei soggetti di pelle chiara, dal fototipo cosiddetto chiaro. Fanno sospettare una crescita neoplastica i cambiamenti di simmetria, bordi, colore, dimensione ed estensione (orizzontale e verticale) di un nevo preesistente.\nFattori Ambientali.\nRaggi solari e melanoma.\nTra i fattori di rischio il ruolo pi\u00f9 importante \u00e8 giocato sicuramente dalle radiazioni solari, da cui l'importanza della prevenzione e protezione durante l'esposizione al sole (specialmente nei soggetti pi\u00f9 giovani e in relazione al fototipo). I raggi ultravioletti contribuiscono allo sviluppo del tumore, bench\u00e9 possa insorgere in qualunque distretto corporeo anche non irraggiato.\nGi\u00e0 verso la met\u00e0 del Novecento, grazie agli studi in Australia su un campione di uomini bianchi e di colore, \u00e8 stata evidenziata la correlazione fra la pelle chiara e l'esposizione ai raggi solari. Alla fine degli anni ottanta gli scienziati proposero due cause scatenanti il melanoma indotte dai raggi: la prima \u00e8 la mutazione di geni specifici delle cellule cutanee, con conseguenti proliferazioni cellulari e disabilitazione del gene oncosoppressore; la seconda prevede una disabilitazione della risposta immunitaria della cute.\nVerso la fine degli anni novanta i ricercatori hanno rilevato i danni che il DNA delle cellule cutanee, dopo lunghe esposizioni alla luce solare, subisce a causa dalla componente ultravioletta B dello spettro. Mentre, di solito, le cellule inabili a riparare il proprio DNA si autodistruggono (apoptosi), una lunga esposizione al sole pu\u00f2 alterare il gene p53 e quindi la cellula \"malata\" continua a vivere e prolifera senza limiti. Anche la componente UVA viene correlata comunque allo sviluppo di melanomi.\nAltri fattori.\nOltre alla eccessiva o precoce esposizione a intensa luce solare, altri fattori di rischio sono l'immunosoppressione, l'uso di lampade a UV, la presenza di molteplici precedenti lesioni cutanee. Contrariamente a quanto in alcuni contesti affermato, l'uso di contraccettivi orali non ne aumenta l'incidenza, alla luce di una vasta revisione sistematica del 2010.\nFisiopatologia.\nIl melanoma, cos\u00ec come la maggior parte delle neoplasie a carattere maligno, va incontro ad una serie di cambiamenti nel corso del tempo. Con l'avanzare delle scoperte in biologia cellulare \u00e8 stato possibile definire una serie di \"caratteristiche\" generali che possiede qualsiasi tumore invasivo (i cosiddetti \"hallmarks\" del cancro). Essi sono:\nNel distretto cutaneo, pu\u00f2:\nHallmarks da 1 a 4: proliferazione focale e neoplastica dei melanociti.\nIl melanocita in un adulto umano \u00e8 presente in proporzioni costanti rispetto ai cheratinociti dell'epidermide: da questa osservazione \u00e8 stata formulata la definizione di unit\u00e0 epidermico-melanica, dove un melanocita \u00e8 di solito associato a 36 cheratinociti circa. Nel 75-80% dei casi un melanoma cutaneo primario origina in aree di cute sana, a partire da un'unit\u00e0 epidermico-melanica e solo nel restante 25-20% dei casi a partire da un nevo pre-esistente..\nRaramente si riscontra la forma \"in situ\" del melanoma. Sono pi\u00f9 frequenti i riscontri microinvasivi.\nIl melanoma \u00e8 caratterizzato da una crescita bifasica: \"radiale\" e \"verticale\". In entrambi i casi il melanocita continua a proliferare grazie alla perdita di inibizione da contatto.\nFase di crescita radiale.\nLa \"crescita radiale\" \u00e8 contraddistinta da cellule con citoplasma chiaro, atipie cellulari, mitosi non frequenti, non \u00e8 interessato tutto lo spessore dell'epidermide, possono esserci gruppi di cellule neoplastiche al di sotto della membrana basale. La crescita radiale \u00e8 associata ancora a buona prognosi.\nFase di crescita verticale.\nLa \"crescita verticale\" \u00e8 invece uno stadio pi\u00f9 maligno del tumore, sono pi\u00f9 evidenti e frequenti le atipie e le mitosi, le cellule hanno acquisito un forte impulso proliferativo, occupano tutto lo spessore dell'epidermide e possono raggiungere finanche il tessuto adiposo sottocutaneo. Questo evento si associa ad aumentato rischio di metastasi, vista l'intensa vascolarizzazione che si ha scendendo nel derma.\nAll'immunoistochimica si riconosce la positivit\u00e0 per la vimentina e la proteina S-100.\nSpesso pu\u00f2 esistere una risposta infiammatoria che riduce le dimensioni del melanoma, ma non ne cambia la prognosi.\nHallmarks da 5 a 7: invasivit\u00e0 e formazione di metastasi.\nLa diffusione pu\u00f2 avvenire per continuit\u00e0, per via linfatica ed ematogena.\nIl tumore metastizza di frequente ai linfonodi extraregionali (59% dei casi), al polmone (36%), al fegato e al cervello (20% entrambi), all'osso (17%). Sono state descritte anche come sedi di metastasi l'esofago ed altri tratti del canale digerente, oltre che rare metastasi cardiache. Il melanoma della coroide, anche se trattato con radioterapia od enucleazione dell'occhio, ha una frequenza di metastizzazione maggiore al fegato (pi\u00f9 frequentemente entro 5 anni, ma con casi documentati sino a 30 anni dal trattamento), con il 90% delle mestastasi, talvolta congiunte a metastasi ossee o polmonari.\nIstopatologia.\nRegola ABCDE.\nPer l'individuazione di possibili melanomi, viene consigliato di utilizzare la cosiddetta \"Regola ABCDE\" che prevede di sottoporre all'attenzione del medico un presunto neo che per\u00f2 dovesse presentare le seguenti caratteristiche (non necessariamente tutte presenti):\nNel caso del \"melanoma nodulare\", il pi\u00f9 aggressivo, viene modificata nella \"Regola ABCDEFG\" aggiungendo le caratteristiche:\nVariet\u00e0 del melanoma.\nIn caso di riscontro di una neoformazione scura, con tonalit\u00e0 diverse di colore, con margini frastagliati e superficie un po' piallata bisogna sempre sospettare la presenza di melanoma e agire di conseguenza.\nCon progressione pi\u00f9 o meno rapida, la lesione pu\u00f2 acquistare l'aspetto di uno dei seguenti melanomi:\nDiagnosi.\nIl ruolo del dermatologo nella descrizione della lesione cutanea.\nGli elementi \"essenziali\" per eseguire la diagnosi di un melanoma sono:\nLa metodica pi\u00f9 utilizzata ed efficace nella diagnosi precoce del melanoma \u00e8 la dermatoscopia e permette l'osservazione di pattern non visibili a occhio nudo. La diagnosi differenziale del melanoma in dermatoscopia \u00e8 basata prevalentemente sull'analisi di caratteristiche visive ben definite della lesione, unitamente all'anamnesi del paziente ed alle caratteristiche di evoluzione. Esiste una vasta semiologia tramite la quale il dermatologo esperto \u00e8 in grado di effettuare diagnosi visive molto accurate. Negli ultimi anni, oltre alla tecnica tradizionale, si sono sviluppati alcuni metodi chiamati \"algoritmi soggettivi\", quali il \"Seven-Point Checklist\" o la \"regola dell'ABCD\", basati su serie di interpretazioni di caratteristiche dermatoscopiche. La variabilit\u00e0 e la difficile standardizzazione di questi \"algoritmi\" ha rivelato, tramite risultati riportati su riviste internazionali, una \"bassa accuratezza diagnostica\" rispetto alla tecnica diagnostica tradizionale.\nAltri approcci classici non invasivi.\nLa dermatoscopia digitale pu\u00f2 offrire al dermatologo un valido ausilio diagnostico basato su valutazioni oggettive arrivando in alcuni casi addirittura alla diagnosi assistita basata sull'analisi delle immagini e sistemi d'intelligenza artificiale. \u00c8 dimostrato che queste tecnologie basate sulla dermoscopia computerizzata contribuiscono realmente a un incremento in termini di accuratezza diagnostica purch\u00e9 validati scientificamente attraverso riviste scientifiche.\n\u00c8 stato recentemente messo a punto un sofisticato metodo predittivo basato sull'analisi di sequenze di immagini di lesioni pigmentate in modo da fornire quadri diagnostici dettagliati in base alla cosiddetta mappatura dei nevi. Il follow-up delle lesioni riveste cos\u00ec una sempre pi\u00f9 grande importanza nella diagnosi precoce del melanoma. Il software rileva dimensioni, variazioni di colore, profondit\u00e0 del nevo e li confronta con un database medico per stabilire la necessit\u00e0 di asportazione chirurgica, e con precedenti mappature dei nei del paziente per vedere l'evoluzione nel tempo.\nNuove tecniche.\nNell'ultimo decennio sono state sviluppate tecniche di citogenetica che risultano essere di grande aiuto nella diagnosi e nella stadiazione del melanoma.\nFISH (Fluorescence in situ hybridization, Ibridazione fluorescente in Situ).\nPer quanto riguarda lesioni cutanee melanocitiche non ambigue e controverse la tecnica FISH a quattro sonde \u00e8 risultata essere sensibile e specifica. In particolare tramite la tecnica FISH \u00e8 possibile analizzare anomalie cromosomiche (di numero o traslocazioni), visualizzare l'istologia del tessuto prelevato e determinare citogeneticamente la presenza di marcatori tumorali.\nCGH (Comparative Genomic Hybridization).\nQuesta tecnica permette di analizzare anomalie cromosomiche (di numero, inserzioni/delezioni del genoma) sebbene i suoi risultati dipendano soprattutto dalla purezza del campione prelevato. Un'altra complicazione della tecnica CGH \u00e8 data dal fatto che non tutte le cellule di melanoma possono presentare alterazioni cromosomiche. \u00c8 meno sensibile della tecnica FISH.\nPrognosi.\nCome in qualsiasi tumore vengono a considerarsi dei fattori prognostici negativi e dei fattori prognostici positivi.\nI principali fattori prognostici negativi per il melanoma sono, ovviamente, la presenza di metastasi a distanza o linfonodali, l'ulcerazione, una forte attivit\u00e0 mitotica, la presenza di lesioni satelliti ed elevati livelli di lattato deidrogenasi.\nLa presenza di un infiltrato linfocitario antitumorale attorno alla lesione (in sigla TIL da \"Tumor-infiltrating lymphocytes\"), \u00e8 invece considerato un fattore prognostico positivo (associato cio\u00e8 a migliori risultati clinici). \u00c8 evidente che si cerchi di evitare che il tumore raggiunga lo spazio sub-endoteliale di un vaso linfatico durante la fase di crescita radiale: da qui l'importanza dei TILs. Nel melanoma infatti i TILs contribuiscono alla distruzione delle nicchie delle cellule tumorali grazie a:\nSono visibili anche dei macrofagi, che avviano il processo di fagocitosi dei melanociti per formare i melanofagi o per fagocitare detriti presenti nel microambiente del tumore, mastociti e granulociti neutrofili. La loro funzione nell'infiltrato \u00e8 molto variabile e alcune ricerche considerano addirittura la presenza di questi citotipi come fattore prognostico negativo, poich\u00e9 sono cellule mediatrici dell'infiammazione cronica.\nNel 1989 alcuni studiosi pubblicarono il risultato di una ricerca riguardante le diverse modalit\u00e0 d'azione dei TILs nel melanoma e formularono tre \"comportamenti\" delle cellule immunitarie nei confronti del tumore primario:\nQuesti studi vennero riconfermati dal Dr.Clemente e colleghi nel 1996, i quali dimostrarono il valore predittivo delle categorie utilizzate da Clark/Elder e dimostrarono:\nSempre in relazione all'infiltrazione linfocitaria sono stati proposti altri due fattori prognostici, al momento non ancora riconosciuti ufficialmente.: la densit\u00e0 linfocitaria e la distribuzione linfocitaria.\nStadiazione.\nLivelli di Clark.\nQuesta classificazione suddivide i melanomi in base allo strato cutaneo pi\u00f9 profondo che riescono ad invadere:\nSpessore di Breslow.\nIndica la profondit\u00e0 in mm di penetrazione del tumore nella cute. \u00c8 l'indice pi\u00f9 attendibile e che correla meglio con la sopravvivenza.\nStadiazione TNM.\nSe fatta dall'anatomo patologo si parla di pTNM, dove:\nM.\nM 0/1: assenza/presenza di metastasi a distanza\nLimiti della Stadiazione TNM in altri melanomi.\nLa stadiazione TNM ivi descritta si applica solo al melanoma cutaneo. Altri melanomi, come:\nnon utilizzano stadiazioni TNM o utilizzano stadiazioni TNM modificate.\nAd esempio, dal momento che i melanomi delle vie aerodigestive superiori e in generale i melanomi delle vie mucose sono molto pi\u00f9 aggressivi rispetto ai melanomi cutanei la stadiazione TNM ha rimosso/omesso i seguenti stadi:\nLa nuova stadiazione TNM (2017).\nLa American Joint Committee on Cancer (AJCC) ha proposto una versione modificata della TNM valida a partire dal 2018. Essa \u00e8 stata pubblicata nell'ottava edizione del manuale \"AJCC Cancer Staging Manual\".\nTerapia.\nLe terapie sono diversificate in base allo stadio di progressione del tumore.\nTerapia negli stadi precoci: biopsia escissionale e radicalizzazione.\nIl melanoma \u00e8 un tumore con prognosi negativa negli stadi avanzati: \u00e8 quindi preferibile riconoscere le forme precoci ed infine procedere alla biopsia \"escissionale.\" La biopsia escissionale ha due caratteristiche: \nStadio IA: biopsia escissionale con radicalizzazione.\nI melanomi sottili sono generalmente diagnosticati tramite una biopsia escissionale ed in seguito asportati mediante radicalizzazione. L'intervento chirurgico di asportazione viene definito radicalizzazione. Non sempre \u00e8 possibile eseguire l'asportazione del melanoma: vi sono zone del corpo troppo sottili o delicate che non consentono la radicalizzazione (esempio: palpebra). L'intervento di radicalizzazione pu\u00f2 essere svolto in anestesia locale e consiste in:\nIn seguito il melanoma sar\u00e0 inviato alla UOC di Anatomia Patologica per organizzare la terapia e il monitoraggio del paziente.\nTerapia negli stadi intermedi: scintigrafia e asportazione del linfonodo sentinella.\nSe il melanoma primitivo (ovvero la massa tumorale originatasi esclusivamente nel sito esaminato dal professionista) \u00e8 allo stadio:\nsi procede all'asportazione del linfonodo sentinella.\nTerapia adiuvante.\n\u00c8 un trattamento che si esegue dopo aver rimosso la lesione primitiva per ridurre il rischio di recidive locali. Ha come obiettivi l'aumento della sopravvivenza e dell'intervallo libero da malattia. Spesso questi pazienti vengono inseriti in trial clinici per testare nuovi trattamenti. Si rientra nella popolazione target di pazienti ad alto rischio di recidiva se si \u00e8 allo stadio:\nImmunoterapia.\nConsiste nello stimolare il sistema immunitario contro il tumore. Si divide in varie tipologie:\nL'unico di questi trattamenti approvato dalla Food and Drug Administration \u00e8 l'uso dell'interferone ad alte dosi per via sistemica negli stadi 2b e 3; che per\u00f2 \u00e8 gravato da pesanti effetti collaterali (febbre e malessere nel 70-80% dei pazienti causati dalla risposta infiammatoria sistemica a questa citochina).\nAltri trattamenti usati sono i vaccini, ma non si hanno ancora dati certi sulle modalit\u00e0 di somministrazione\nLa chemioterapia classica \u00e8 inutile in adiuvante.\nTerapia del melanoma metastatico e delle recidive.\nLa terapia nei pazienti allo stadio IIIC-IV \u00e8 molto eterogenea e in generale presenta due approcci:\nQualora possibile, prima di procedere ad uno dei due approcci, sarebbe consigliabile effettuare l'analisi dello stato mutazionale di B-RAF. Grazie alle nuove scoperte infatti un melanoma allo stadio avanzato pu\u00f2 essere curato mediante immunoterapia. La AIRC, il Ministero della Salute e numerosi primari delle UOC di Anatomia Patologica hanno identificato come primo step della terapia la valutazione dello status mutazionale del melanoma: il 40-60% dei melanomi metastatici possiede una mutazione V600 del gene B-RAF.\nI pazienti positivi a questa mutazione sono in grado di beneficiare della terapia combinata di:\nApproccio loco-regionale.\nL'approccio loco-regionale si applica a pazienti con poche metastasi (dette anche secondarismi) e si focalizza nella rimozione chirurgica dei tessuti che contribuiscono alla malattia.\n\u00c8 consigliato a pazienti che sono allo stadio IV e presentano una singola metastasi in un viscere o una oligometastasi (coinvolgimento di 1 o 2 organi). In questo caso si procede alla resezione chirurgica.\nApproccio terapeutico-sistemico.\nL'approccio terapeutico- sistemico si basava in passato sulla chemioterapia (soprattutto con la somministrazione della dacarbazina, un agente alchilante). In realt\u00e0, questa scelta rappresentava al pi\u00f9 un trattamento palliativo-sistemico. Al 2017 sono disponibili cure che impediscono al melanoma di metastatizzare ulteriormente e, in alcuni casi, di regredire. Esse si basano sull'immunoterapia e prevedono:\nBibliografia.\nThe Great Mime: Three Cases of Melanoma with Carcinoid-Like and Paraganglioma-Like Pattern with Emphasis on Differential Diagnosis. https://www.mdpi.com/2296-3529/8/2/19"}
{"id": "334108", "revid": "32658", "url": "https://it.wikipedia.org/wiki?curid=334108", "title": "Apsias", "text": ""}
{"id": "334111", "revid": "599013", "url": "https://it.wikipedia.org/wiki?curid=334111", "title": "Jaroslav Rybakov", "text": "Alto 1,98\u00a0m per 84\u00a0kg, si \u00e8 laureato campione europeo nel 2002, campione mondiale nel 2009 e campione mondiale indoor nel 2006.\nBiografia.\nJaroslav Rybakov nacque in Bielorussia, nell'allora Unione Sovietica, in una famiglia dalla lunga tradizione sportiva. La nonna era stata una saltatrice in alto, il nonno uno sportivo polivalente, ed entrambi i genitori si erano dedicati all'atletica leggera per poi diventare allenatori. Anche la sorella minore Alesia, di otto anni pi\u00f9 giovane, gareggia nel salto in lungo e nelle prove multiple, sotto la guida tecnica dei genitori.\nAllenato dal padre Vladimir, Jaroslav Rybakov inizi\u00f2 con gli ostacoli, ma crescendo divent\u00f2 troppo alto per eccellere in questa specialit\u00e0. Si dedic\u00f2 allora al salto in lungo, dove raggiunse un personale di 7,44\u00a0m, per poi passare definitivamente al salto in alto. Ai Campionati del mondo juniores del 1998 ad Annecy si classific\u00f2 quinto con la misura di 2,18\u00a0m.\nDue anni dopo, nel 2001, all'esordio ai Campionati del mondo \"seniores\" fu secondo a pari merito con il connazionale Vja\u010deslav Voronin a 2,33\u00a0m, dietro al tedesco Martin Bu\u00df. L'anno dopo fu terzo ai Campionati europei indoor dietro alla coppia svedese Staffan Strand e Stefan Holm; nella rassegna continentale all'aperto le posizioni si invertirono, e Rybakov vinse la medaglia d'oro davanti ai due svedesi con 2,31\u00a0m.\nNelle stagioni seguenti Rybakov continu\u00f2 ad ottenere piazzamenti sul podio soprattutto nelle competizioni \"indoor\", mentre fall\u00ec i due grandi appuntamenti all'aperto, i Mondiali del 2003 e le Olimpiadi del 2004. Nel marzo 2003 fu secondo ai mondiali indoor di Birmingham con 2,33\u00a0m ed il 21 giugno vinse la gara di Coppa Europa a Firenze stabilendo anche il suo record personale con 2,34\u00a0m. Due mesi dopo si present\u00f2 come uno dei favoriti ai Mondiali di Parigi, ma in gara si ferm\u00f2 alla quota di 2,25\u00a0m, concludendo al nono posto. Nel 2004 fu secondo ai mondiali indoor di Budapest con 2,34\u00a0m; con la stessa misura alle Olimpiadi di Atene fin\u00ec lontano dal podio, al sesto posto.\nIl 15 febbraio 2005 in un \"meeting\" al coperto a Stoccolma Rybakov riusc\u00ec a saltare 2,38\u00a0m, nuovo primato personale e record russo, battendo di un centimetro il precedente primato nazionale di Vja\u010deslav Voronin che resisteva dal 2000. Si ripet\u00e9 alla stessa quota il 6 marzo, agli Europei indoor, ma la misura non gli fu sufficiente per vincere: fin\u00ec secondo dietro a Stefan Holm, salito a 2,40\u00a0m. In estate ai Mondiali di Helsinki ottenne la medaglia d'argento (a pari merito con il cubano V\u00edctor Moya), con la misura di 2,29\u00a0m, dietro all'ucraino Jurij Krymarenko, che vinse superando 2,32\u00a0m.\nNel 2006 si \u00e8 laureato campione del mondo indoor a Mosca, con la misura di 2,37\u00a0m. L'anno dopo ha vinto un argento mondiale ad Osaka con la misura di 2,35\u00a0m, dietro al bahamense Donald Thomas (oro) e davanti al cipriota Kyriakos I\u014dannou (bronzo). Nel 2008 si \u00e8 aggiudicato l'argento ai mondiali al coperto e il bronzo alle Olimpiadi di Pechino, mentre nel 2009 ha finalmente vinto l'oro mondiale, imponendosi ai Mondiali di Berlino.\nAltre competizioni internazionali.\n2002\n2003\n2004\n2005\n2006\n2007\n2008\n2009"}
{"id": "334114", "revid": "2205737", "url": "https://it.wikipedia.org/wiki?curid=334114", "title": "One Day in Your Life (album Michael Jackson)", "text": "One Day in Your Life \u00e8 un album raccolta che contiene brani di Michael Jackson solista e dei Jackson 5. Fu pubblicato dalla Motown nel 1981. La raccolta contiene brani dell'Album \"Forever, Michael\" del 1975, 2 brani presenti nell'Album dei Jackson 5 \"\" del 1973, e altri due brani gi\u00e0 presenti nella raccolta di tracce archiviate dei Jackson 5 \"Joyful Jukebox Music\" del 1976.\nLa Motown dichiar\u00f2 successivamente che l'album ebbe un incremento di vendite rapidissimo, generato dal recente successo di \"Off the Wall\". La traccia che d\u00e0 il titolo all'album divent\u00f2 presto una hit mondiale."}
{"id": "334124", "revid": "2205737", "url": "https://it.wikipedia.org/wiki?curid=334124", "title": "The Best of Michael Jackson", "text": "The Best of Michael Jackson \u00e8 una raccolta del cantante statunitense Michael Jackson, pubblicata nel 1975 dalla Motown. L'album vendette 2,2 milioni di copie nel mondo.\nTracce.\nScaletta ristampa CD 1989.\nScaletta alternativa della prima ristampa in CD del 1989.\nL'album in seguito torn\u00f2 ad essere distribuito con la scaletta originale."}
{"id": "334131", "revid": "1632387", "url": "https://it.wikipedia.org/wiki?curid=334131", "title": "Cucurbita pepo", "text": "La zucchina o zucchino (\"Cucurbita pepo\" L.) \u00e8 una specie di pianta appartenente alla famiglia Cucurbitaceae i cui frutti sono utilizzati immaturi.\n\u00c8 una pianta annuale con fusto erbaceo flessibile strisciante o rampicante, gracile. Venne importata in Europa intorno al 1500 dopo la scoperta dell'America.\nBiologia.\n\u00c8 una pianta monoica, cio\u00e8 pianta che produce fiori unisessuali, uno maschile e uno femminile, portati per\u00f2 dalla stessa pianta. \nIl fiore maschile porta il polline, e ha lo scopo di impollinare il fiore femminile che porta l'ovario, che una volta impollinato, questo possa diventare il frutto. Il fiore maschile una volta prodotto il polline che feconder\u00e0 il fiore femminile, ha finito il suo scopo ed \u00e8 destinato a seccarsi, mentre il fiore femminile produrr\u00e0 il frutto. L'impollinazione viene fatta per opera di insetti (impollinazione entomofila), per lo pi\u00f9 api e bombi. I frutti hanno numerose forme e colori, a seconda delle variet\u00e0 e delle coltivazioni prodotte dall'uomo.\nVariet\u00e0.\nAppartengono a questa specie differenti cultivar:\nColtivazione.\nSi sviluppa adeguatamente in clima mite ed in posizione soleggiata ma ben aerata.\n\u00c8 una pianta da rinnovo che apre una rotazione triennale. \u00c8 consociabile con cipolle, fagioli rampicanti e lattuga.\nI semi si interrano direttamente a dimora da aprile a giugno, e comunque quando la temperatura, sia diurna sia notturna, si mantiene sopra i 20\u00a0\u00b0C. Se ne piantano 2 o 3 per ogni buchetta, in verticale nel terreno e con la parte pi\u00f9 stretta rivolta verso il basso: un vaso lungo e profondo pu\u00f2 ospitare una sola pianta. Per i giardinieri neofiti si consiglia di acquistare piantine gi\u00e0 pronte.\nIl suolo deve essere ben lavorato, profondo e di medio impasto, ben drenato per evitare ristagni d'acqua e ricchi di sostanze organiche. Per ottenere rendimenti adeguati e frutti di qualit\u00e0 in coltivazioni biologiche occorre distribuire quattro o cinque quintali di letame maturo per cento metri quadrati. Il letame dovr\u00e0 essere interrato alla profondit\u00e0 media di quaranta centimetri.\nSu terreni ben lavorati, se le piante sono sufficientemente distanziate (densit\u00e0 inferiore a 1,4 piante per metro quadrato) il rendimento pu\u00f2 arrivare a 40-45 frutti per pianta anche se valori tipici sono piuttosto di 20-25 frutti per pianta.\nI frutti vanno colti quando sono di dimensioni ancora modeste (da otto a dieci settimane dalla semina). In effetti ad accrescimento completo il frutto presenta semi che per quantit\u00e0 e dimensione non lo rendono pi\u00f9 commestibile.\nMalattie della pianta.\nLe principali malattie da funghi che colpiscono le piante di zucchina sono: l'oidio, causato da \"Erysiphe cichoracearum\" e dal \"Sphaerotheca fuliginea\", la peronospora, causata da \"Pseudoperonospora cubensis\", la \"muffa grigia\", causata da \"Botrytis cinerea\" e il \"nerume\", causato da \"Alternaria alternata\". Tra gli insetti, il parassita pi\u00f9 importante della zucchina \u00e8 l'afide \"Aphis gossypii\".\nPropriet\u00e0.\nLe zucchine hanno un basso valore calorico e sono composte per il 95% d'acqua; contengono vitamina A, C e carotenoidi. Alcune zucchine, se ingerite, possono essere tossiche a causa della presenza di cucurbitacina.\nLe zucchine in cucina.\nLe zucchine entrano da sole o con altre verdure in varie preparazioni alimentari. Tra i primi compaiono a volte come condimento della pasta o come uno dei principali ingredienti del minestrone. I loro fiori vengono utilizzati per fritture, a volte ripieni. Le zucchine finemente affettate possono anche venire cucinate \"in carpione\" e servite come antipasto.\nI modi di utilizzo sono diversi a seconda delle forme e dimensioni: si possono utilizzare lessati, o, nel caso delle zucchine, fritti dopo averli tagliati a fettine e impanati, altri ancora al forno.\nIl \"fiore di zucca\" o \"fiore di zucchino\" (chiamato anche \"fiorillo\"), dal colore giallo-arancione, \u00e8 molto utilizzato in campo culinario; per questo vengono utilizzati prevalentemente i fiori maschili quelli che hanno il gambo, chiamato peduncolo, sottile e che sono destinati, dopo l'impollinazione a seccare. Vengono pertanto colti quando sono ancora turgidi e usati generalmente fritti. Volendo usare i fiori femminili, ma gi\u00e0 di maschili ve ne sono a sufficienza, si devono recidere con delicatezza, senza danneggiare l'ovario cui sono portati ove non danneggiarlo e cos\u00ec perderlo. Pertanto, come gi\u00e0 detto il fiore si usa solitamente fritto, per ricavarne piatti come gli sciurilli napoletani o i fiori di zucca in pastella \"alla romana\"."}
{"id": "334134", "revid": "23", "url": "https://it.wikipedia.org/wiki?curid=334134", "title": "Anni 1110 AC", "text": ""}
{"id": "334135", "revid": "768068", "url": "https://it.wikipedia.org/wiki?curid=334135", "title": "Trifone", "text": "Origine e diffusione.\nNome di scarsissima diffusione, che deriva dal termine greco \u03c4\u03c1\u03c5\u03c6\u03ae (\"tryph\u1e15\"), che vuol dire \"morbidezza\", \"dolcezza\"; il suo significato, non del tutto certo, potrebbe essere interpretato come \"delicato\", \"delizioso\".\nOnomastico.\nL'onomastico si pu\u00f2 festeggiare in memoria di diversi santi:"}
{"id": "334136", "revid": "36426", "url": "https://it.wikipedia.org/wiki?curid=334136", "title": "Talamo", "text": "Il talamo \u00e8 una struttura del sistema nervoso centrale, pi\u00f9 precisamente del diencefalo, posto bilateralmente ai margini laterali del terzo ventricolo.\nAnatomia del talamo.\nIl talamo \u00e8 visibile nella fessura interemisferica asportando il corpo calloso e il fornice.\nPossiamo descrivere 4 facce del talamo: \nIl polo anteriore del talamo in rapporto con il fornice delimita il foro interventricolare di Monro, che collega il terzo ventricolo con il corno frontale di ciascun ventricolo laterale, Il polo posteriore si prolunga in basso sotto il crocicchio del ventricolo laterale formando il nucleo genicolato mediale e il nucleo genicolato laterale.\nStruttura.\nMacroscopicamente \u00e8 definibile come un ovoide, orientato in senso medio-laterale dall'anteriore al posteriore, lungo circa 4 cm, largo 1.5 cm e alto 2.5 cm. Il talamo \u00e8 un ammasso di sostanza grigia, con sostanza bianca nello strato zonale che ne riveste la superficie superiore e nelle lamine midollari interna ed esterna. La lamina midollare interna si biforca anteriormente a Y, e divide il talamo principalmente in nuclei anteriori (compresi nella biforcazione), nuclei mediali e nuclei laterali. I nuclei laterali vengono distinti in dorsali e ventrali. Inoltre vi sono i nuclei intralaminari nello spessore della lamina midollare interna, di cui il pi\u00f9 grande \u00e8 il nucleo centro-mediano (CM), il nucleo reticolare posto lungo la superficie laterale del talamo e i nuclei della linea mediana del talamo posti sulla superficie mediale dello stesso. La lamina midollare esterna separa il nucleo reticolare dal resto della sostanza grigia talamica.\nNuclei talamici anteriori.\nI nuclei talamici anteriori sono compresi all'interno della biforcazione della Y della lamina midollare interna del talamo, inferiormente al tubercolo talamico anteriore. Si distinguono il nucleo antero-dorsale e il nucleo antero-mediale. Le afferenze principali ai nuclei talamici anteriori sono costituite dal tratto mammillotalamico. Il corpo mammillare mediale proietta al nucleo anteromediale e il nucleo mammillare laterale proietta al nucleo antero-dorsale. Oltre al tratto mammillotalamico questi nuclei ricevono afferenze colinergiche dal tronco encefalico. Le efferenze sono costituite da fibre che proiettano al giro paraippocampico (parte del sistema limbico), al giro del cingolo e alla corteccia limbica anteriore. Come per tutte le proiezioni talamocorticali, esistono parimenti proiezioni corticotalamiche reciproche. Si ritiene che questi nuclei siano coinvolti nell'acquisizione della memoria e nella regolazione dello stato d'allerta.\nNuclei talamici mediali.\nI nuclei talamici mediali sono costituiti dal nucleo mediodorsale e da altri sei nuclei collocati sulla linea mediana, i quali ricevono afferenze dal tronco cerebrale e proiettano diffusamente verso la corteccia cerebrale, l'amigdala e nuclei della base. Il nucleo mediodorsale collocato tra i nuclei della linea mediana e la lamina midollare interna, forma gran parte della porzione mediale del talamo. Il nucleo dorsomediale (MD) \u00e8 diviso a sua volta in una parte mediale a grandi cellule (magnocellulare) e una parte dorsolaterale a piccole cellule (parvocellulare), pi\u00f9 una parte aderente alla lamina midollare interna (paralaminare). La porzione magnocellulare riceve afferenze olfattive dalla corteccia piriforme e dall'amigdala; le sue proiezioni sono dirette al lobo frontale e alla corteccia prefrontale, in particolare a quelle strutture coinvolte nella percezione olfattiva, altre raggiungono il giro del cingolo e l'insula. La componente parvocellulare, pi\u00f9 rappresentata in questo nucleo e collocata posteriormente, \u00e8 connessa alla corteccia prefrontale, con il giro del cingolo e con la corteccia motoria supplementare. Le sue fibre efferenti si portano alla corteccia parietale posteriore. Il nucleo mediodorsale paralaminare si ritiene abbia un ruolo nel movimento oculare e nella percezione del dolore.\nNuclei talamici laterali.\nIl \"nucleo laterale dorsale\" (LD) riceve afferenze dal pretetto e dal collicolo superiore. Esso \u00e8 connesso con le cortecce cingolata, retrosplenica e paraippocampale posteriore, con la corteccia parietale e con il \"presubiculum\" della formazione ippocampale.\nIl \"nucleo laterale posteriore\" (LP) si trova in continuit\u00e0 con il nucleo LD, dorsalmente al nucleo ventrale posteriore. Si connette reciprocamente con il lobo parietale superiore e le sue afferenze sottocorticali derivano dal collicolo superiore.\nIl \"nucleo caudale\", o pulvinar, \u00e8 il maggiore dei nuclei talamici, si trova tra il nucleo genicolato laterale e il nucleo genicolato mediale e rappresenta la stazione di collegamento per la via visiva extragenicolata.\nIl \"nucleo ventrale anteriore\" (VA) riceve gli impulsi dall'area motoria soppressoria (4s) tramite il globus pallidus che riceve fibre dal corpo striato; \u00e8 connesso anche con il putamen da fibre per l'area motrice primaria e secondaria (aree 4 e 6) con funzione soppressoria.\nIl \"nucleo ventrale laterale\" (VL) connette la corteccia cerebellare con la corteccia cerebrale tramite le fibre cerebello-rubre-talamiche e cerebello-talamiche e inviando fibre alle aree motrice primaria e secondaria.\nIl \"nucleo ventrale posteriore\" (VP) \u00e8 formato dal \"nucleo posterolaterale\" (VPL) intercalato alle vie sensitive quali quelle del lemnisco mediale e dei fasci spino-talamici anteriori e laterali i quali costituiscono il lemnisco spinale, e dal nucleo \"posteromediale\" (VPM) da cui passano le vie del lemnisco trigeminale, del lemnisco viscerale, delle fibre bulbo-talamiche e, nella parte pi\u00f9 mediale le vie per l'informazione gustativa dirette alla cresta dell'insula; insieme, questi due nuclei contengono una rappresentazione topografica completa del corpo. Da questo nucleo partono fibre che partecipano alla radiazione sensitiva che si porta all'area sensitiva primaria.\nAltri nuclei talamici.\nI \"nuclei mediali\" sono connessi con l'ipotalamo periventricolare e la corteccia prefrontale e riceve afferenze dal nucleo ventrale posteriore.\nDei \"nuclei intralaminari\", i pi\u00f9 voluminosi sono i \"nuclei centromediani\" (CM), che ricevono afferenze dalla corteccia motoria primaria, dai nuclei della base e dalla formazione reticolare, e i \"nuclei parafascicolari\" (Pf), che ricevono afferenze dalla corteccia premotoria. Si ritiene che questi nuclei integrino le informazioni corticali e subcorticali del movimento.\nIl nucleo reticolare e quelli della linea mediana ricevono afferenze dalla formazione reticolare.\nIl \"corpo genicolato laterale\" riceve la via ottica e invia fibre alla radiazione ottica, similmente il \"corpo genicolato mediale\" riceve la via acustica e invia fibre alla radiazione acustica."}
{"id": "334146", "revid": "6923", "url": "https://it.wikipedia.org/wiki?curid=334146", "title": "Museo nazionale del Risorgimento italiano", "text": "Il Museo nazionale del Risorgimento italiano \u00e8 il pi\u00f9 grande spazio espositivo di storia patria italiano, il pi\u00f9 antico e il pi\u00f9 importante museo dedicato al Risorgimento italiano per via della ricchezza e della rappresentativit\u00e0 delle sue collezioni e l'unico che abbia ufficialmente il titolo di \"nazionale\", riconoscimento ottenuto grazie al regio decreto n\u00ba 360 dell'8 dicembre 1901. Fondato nel 1878, si trova a Torino all'interno dello storico palazzo Carignano.\n\u00c8 dedicato all'epoca risorgimentale, durante la quale avvenne l'unificazione politica dell'Italia. I reperti esposti nel museo, che sono ascrivibili a un periodo storico pi\u00f9 ampio, sono databili tra il 1706 (anno dell'assedio di Torino) e il 1946 (nascita della Repubblica Italiana) con particolare attenzione, come gi\u00e0 accennato, ai cimeli risorgimentali, che invece sono legati a un lasso di tempo compreso tra la fine del XVIII secolo e l'inizio della prima guerra mondiale. Le collezioni sono conservate all'interno del piano nobile del palazzo.\nStoria.\nIl museo, che \u00e8 stato fondato nel 1878 per celebrare la morte del primo re dell'Italia unita, nacque con il nome di \"Ricordo nazionale di Vittorio Emanuele II\". Dopo alcuni allestimenti provvisori e temporanei, tra cui quello del 1884 in seno all'Esposizione generale italiana di Torino e quello del 1899 all'interno del museo civico di Torino, ebbe la sua prima sede permanente nel 1908 nella Mole Antonelliana, dove fu inaugurato il 18 ottobre dell'anno citato.\nDopo aver subito nuovamente un trasferimento temporaneo nel 1930 all'interno del palazzo del Giornale, che si trova nel parco del Valentino, nel 1938 giunse definitivamente a palazzo Carignano, l'edificio barocco di Guarino Guarini dove ebbe precedentemente sede, dal 1848 al 1860, la Camera dei deputati del Parlamento del Regno di Sardegna (conosciuto anche come \"Parlamento subalpino\") e dal 1861 al 1865 la Camera dei deputati del Parlamento del Regno d'Italia. \nQuest'ultima venne ospitata in un'aula provvisoria nel cortile, poi smantellata, in attesa della fine dei lavori per il raddoppio del palazzo e per la realizzazione di una grande aula che avrebbe dovuto ospitare i deputati del neo costituito Regno d'Italia. Terminati i lavori, che vennero eseguiti tra 1864 e 1871, la grandiosa aula, l'ultima del percorso di visita del museo, non serv\u00ec pi\u00f9 allo scopo e quindi non venne mai usata, dato che la capitale e il parlamento avevano gi\u00e0 lasciato Torino per essere trasferiti a Firenze.\nAll'interno del museo \u00e8 quindi possibile visitare due aule parlamentari: quella della Camera dei deputati del Parlamento subalpino, attiva dal 1848 al 1860, ancor oggi intatta e con l'arredamento originale cos\u00ec com'era nel 1860 quando cess\u00f2 di funzionare, compresi gli scranni originali occupati all'epoca dai parlamentari pi\u00f9 importanti (Cavour, Massimo d'Azeglio, Cesare Balbo, Vincenzo Gioberti e Giuseppe Garibaldi) che sono oggi contraddistinti da coccarde tricolori, e quella della Camera dei deputati del Parlamento italiano, mai utilizzata per quella funzione ma oggi ideale sede per ospitare le mostre temporanee e le manifestazioni culturali del museo.\nAggiornamenti delle esposizioni si ebbero nel 1948 in occasione del centenario della prima guerra d'indipendenza e nel 1961 durante le celebrazioni del centesimo anniversario dell'Unit\u00e0 d'Italia. Quest'ultimo ampliamento delle collezioni fu poi ridimensionato nel 1965.\nSubito dopo le Olimpiadi di Torino del 2006 il museo \u00e8 stato chiuso per consentire i lavori di restauro e di riallestimento della parte espositiva. La riapertura \u00e8 avvenuta solennemente il 18 marzo 2011 in occasione dei festeggiamenti per il 150\u00ba anniversario dell'Unit\u00e0 d'Italia alla presenza del presidente della Repubblica Giorgio Napolitano.\nLe esposizioni.\nLa tipologia dei reperti presenti \u00e8 molto varia: armi, vessilli, uniformi, documenti a stampa e manoscritti, e opere figurative. Il posto d'onore \u00e8 certamente rappresentato dalla Camera dei deputati del Parlamento subalpino, monumento nazionale sin dal 1898 e unico esempio originale al mondo delle aule parlamentari istituite dopo le rivoluzioni del 1848. \nI 2.579 reperti esposti al pubblico, che sono stati selezionati tra i 53.011 appartenenti al museo, descrivono il percorso che port\u00f2 all'unit\u00e0 d'Italia. Sono presenti riferimenti anche ad altre nazioni europee che hanno acquisito l'indipendenza nel XIX secolo vivendo una stagione paragonabile a quella del Risorgimento italiano. Sono previsti percorsi espositivi per disabili rivolti ai non vedenti, agli ipovedenti e agli ipoudenti.\nL'esposizione occupa circa 3.500 m\u00b2 distribuiti su 30 sale: le prime tre narrano le esposizioni del passato in chiave nazionale (1878, 1961), in ottica piemontese e torinese (1898, 1908, 1911) e in chiave fascista (1935, 1938), per illustrare le diverse interpretazioni che il Risorgimento ha avuto nell'Ottocento e nel Novecento.\nDalla quarta sala in poi inizia l'allestimento vero e proprio: si parte dalla rivoluzione francese (1789) passando per l'et\u00e0 napoleonica (1796-1815), la Restaurazione (1814), i moti del 1820-1821, le rivolte del 1830-1831, le rivoluzioni del 1848, le Guerre d'indipendenza italiane (1848, 1859 e 1866), la spedizione dei Mille (1860), fino a giungere all'esposizione di reperti legati alla proclamazione del Regno d'Italia (1861) e alla presa di Roma (1870), che sono trattati nella sala 24, l'ultima di questo percorso. Nella sala 25 \u00e8 ricostruito lo studio ministeriale originale di Cavour.\nLe sale 26, 27 e 28 sono dedicate a vari aspetti (politica, cultura, societ\u00e0, religiosit\u00e0, istruzione, diritti dei lavoratori e lotte sindacali, forze armate) dei primi cinquant'anni del Regno d'Italia, visti attraverso gli occhi della borghesia e dei ceti popolari. La sala 29 racconta invece i primi anni del Novecento sino alle soglie della prima guerra mondiale, conflitto che port\u00f2 poi al completamento dell'unit\u00e0 nazionale con l'annessione del Trentino, dell'Alto Adige e della Venezia Giulia all'Italia.\nLa sala 30 \u00e8 ricavata dalla grande aula che avrebbe dovuto ospitare la mai utilizzata Camera dei deputati del Parlamento del Regno d'Italia. In questo salone, che \u00e8 utilizzato per le mostre temporanee e le manifestazioni culturali del museo, sono esposti dei grandi dipinti rappresentanti la storia militare italiana dal 1848 al 1860, che \u00e8 raccontata sia dagli eventi legati all'esercito ufficiale sia dagli avvenimenti collegabili all'epopea dei volontari garibaldini. Completano la collezione del museo i 167.750 volumi della biblioteca, che ha sede al quarto piano del palazzo. L'archivio bibliotecario comprende anche 1.916 periodici dell'epoca, 15.000 manifesti e stampe originali, 120.000 documenti e una cospicua raccolta fotografica."}
{"id": "334147", "revid": "1718925", "url": "https://it.wikipedia.org/wiki?curid=334147", "title": "Museo del Risorgimento", "text": ""}
{"id": "334149", "revid": "113486853", "url": "https://it.wikipedia.org/wiki?curid=334149", "title": "Eug\u00e9nio de Andrade", "text": "Biografia.\nNato a P\u00f3voa de Atalaia (Fund\u00e3o) il 19 gennaio 1923, si trasfer\u00ec a Lisbona nel 1932 con la madre, che nel frattempo si era separata dal padre. Studi\u00f2 nel Liceo Manuel Passos e nella Scuola Tecnica Machado de Castro, scrivendo le sue prime poesie nel 1936: una delle prime \u00e8 intitolata \"Narciso\", e fu pubblicata tre anni dopo.\nNel 1943 si trasfer\u00ec a Coimbra, dove ritorn\u00f2 dopo aver fatto il servizio militare, convivendo con Miguel Torga e Eduardo Louren\u00e7o. Nel 1947 divent\u00f2 funzionario pubblico, svolgendo per 35 anni la funzione di ispettore amministrativo del Ministero della salute. Nel 1950 venne trasferito per lavoro a Porto, ove risieder\u00e0 per quarant'anni. A seguito della pensione and\u00f2 ad abitare in quella che oggi \u00e8 la sede della Funda\u00e7\u00e3o Eug\u00e9nio de Andrade, presso la citt\u00e0 di Foz do Douro.\nDurante gli anni il poeta viaggi\u00f2, partecipando a vari eventi dove strinse amicizie e relazioni con molte personalit\u00e0 della cultura portoghese e straniera, come Joel Serr\u00e3o, Miguel Torga, Afonso Duarte, Carlos Oliveira, Eduardo Louren\u00e7o, Joaquim Namorado, Sophia de Mello Breyner Andresen, Teixeira de Pascoaes, Vitorino Nem\u00e9sio, Jorge de Sena, M\u00e1rio Cesariny, Jos\u00e9 Lu\u00eds Cano, \u00c1ngel Crespo, Lu\u00eds Cernuda, Marguerite Yourcenar, Herberto Helder, Joaquim Manuel Magalh\u00e3es, Jo\u00e3o Miguel Fernandes Jorge, \u00d3scar Lopes, e molti altri.\nNonostante il suo enorme prestigio nazionale e internazionale, Eug\u00e9nio de Andrade visse sempre lontano dalla vita sociale, letteraria e mondana, giustificando le sue rare apparizioni in pubblico con \"essa debilidade do cora\u00e7\u00e3o que \u00e9 a amizade\" (\"questa debolezza del cuore che \u00e8 l'amicizia\"). Ricevette vari premi, tra i quali il Premio dell'Associazione Internazionale dei Cr\u00edtici Letterari (1986), Pr\u00e9mio D.Dinis (1988), il Gran Premio della Poesia dell'Associazione Portoghese degli Scrittori (1989) e il Pr\u00e9mio Cam\u00f5es (2001).\nNel settembre del 2003 a sua opera \"Os sulcos da sede\" fu premiata con il premio della poesia di Pen Clube. Mor\u00ec il 13 giugno del 2005, a Porto, a seguito di una prolungata malattia neurologica.\nOpere letterarie.\nDebutt\u00f2 nel 1942 con l'opera \"Adolescente\", e raggiunse una certa notoriet\u00e0 gi\u00e0 nel 1945 con il libro di versi \"Pureza\". A seguito di questi libri, gli unici pubblicati col suo vero nome, presto rinnegati e solo in parte rivalutati posteriormente dall'autore (nel libro \"Primeiros Poemas\", del 1977) giunse la consacrazione con la pubblicazione di \"As m\u00e3os e os frutos\" (1948), elogiato da critici quali Jorge de Sena e Vitorino Nem\u00e9sio.\nL'opera poetica di Eug\u00e9nio de Andrade \u00e8 limpida e immediata, caratterizzata da un intenso \"labor limae\" volto al raggiungimento della maggior purezza linguistica possibile. Venne considerata da Jos\u00e9 Saramago come una \"poesia del corpo cui si arriva attraverso una depurazione continua\".\nTra le opere poetiche pubblicate in molti decenni di carriera si possono citare \"Os amantes sem dinheiro\" (1950), \"As palavras interditas\" (1951), \"Escrita da terra\" (1974) \"Mat\u00e9ria Solar\" (1980), \"Rente ao dizer\" (1992), \"Of\u00edcio da paci\u00eancia\" (1994), \"O sal da l\u00edngua\" (1995) e \"Os lugares do lume\" (1998).\nPer quanto riguarda la prosa, pubblic\u00f2 \"Os afluentes do sil\u00eancio\" (1968), \"Rosto prec\u00e1rio\" (1979) e \"\u00c0 sombra da mem\u00f3ria\" (1993), oltre alle storie per bambini \"Hist\u00f3ria da \u00e9gua branca\" (1977) e \"Aquela nuvem e as outras\" (1986).\nEug\u00e9nio de Andrade fu anche traduttore di poesia: dallo spagnolo tradusse Federico Garc\u00eda Lorca, Antonio Buero Vallejo e Jorge Luis Borges dal greco antico Saffo, e dal greco moderno Ghiannis Ritsos.\nRicevette vari premi, tra i quali il Pr\u00e9mio dell'Associazione Internazionale dei Cr\u00edtici Letterari (1986), Pr\u00e9mio D.Dinis (1988), Grande Pr\u00e9mio della Poesia dell'Associazione Portoghese degli Scrittori (1989) e il Premio Cam\u00f5es (2001).\nNel settembre del 2003 la sua opera \"Os sulcos da sede\" fu premiata con il premio della poesia Pen Clube."}
{"id": "334151", "revid": "11771", "url": "https://it.wikipedia.org/wiki?curid=334151", "title": "Idrogeno arsenicale", "text": ""}
{"id": "334159", "revid": "1787156", "url": "https://it.wikipedia.org/wiki?curid=334159", "title": "Carmelo Di Bella", "text": "La sua carriera \u00e8 legata principalmente a due societ\u00e0, il Catania (di cui detiene il primato di presenze in panchina) e il Palermo: con la prima ha esordito come calciatore e ha vissuto le sue migliori stagioni da allenatore; con la seconda ha giocato in Serie A e ha ottenuto una promozione da tecnico.\nEra chiamato il \"mago del sud\" o l\"'Herrera del sud\".\nBiografia.\nNato a Catania, si trasfer\u00ec a Palermo nel 1941.\nDopo l'esperienza di allenatore con l'Akragas, Di Bella tent\u00f2 di avviare un'attivit\u00e0 commerciale a Palermo prima e a Catania poi. A causa delle ristrettezze economiche determinate dalla malattia della madre e da un periodo non particolarmente florido, quando entr\u00f2 nello staff tecnico del Catania accett\u00f2 uno stipendio di 30.000 lire al mese. La prima stagione a Palermo, dieci anni dopo, avrebbe guadagnato intorno ai 20 milioni al mese.\nSpinse per avere al Catania Alvaro Biagini, a cui rimase cos\u00ec legato da fargli da testimone di nozze.\nDurante le partite, Carmelo Di Bella teneva sempre una sigaretta in bocca: era un accanito fumatore e si racconta che fosse molto bravo nel creare gli anelli di fumo. Dopo essersi allontanato dal calcio, Di Bella si ritir\u00f2 a Palermo e l\u00ec mor\u00ec nel 1992.\nIl figlio, chiamato anche lui Carmelo ha rilevato insieme a una cordata di imprenditori il Mazara nel 1999.\nA lui \u00e8 dedicato il premio per il miglior allenatore assegnato annualmente dall'USSI, istituito nel 1999.\nCaratteristiche tecniche.\nGiocatore.\nEra una buona mezzala, che giocava soprattutto a sinistra. In ogni caso, riusc\u00ec ad adattarsi a tutte le posizioni della linea d'attacco. \"Il Littoriale\" lo presentava dopo una partita di Serie C come un giocatore di quantit\u00e0 con sprazzi di qualit\u00e0, con grande resistenza e buon dribbling, anche se con la propensione a tenere troppo il pallone.\nEra molto abile nel controllo di palla ed era appassionato di \"serpentine\". Da giovane soleva eludere i difensori avversari con le sue giocate, tanto che gli furono promesse cinque lire d'argento per evitare che continuasse a dribblarli.\nIl giornalista Gaetano Sconzo, che lo ribattezz\u00f2 \"Sette polmoni\", disse di lui: \u00abAveva grande grinta, ispirava adeguatamente il gioco, non aveva paura di nessuno\u00bb.\nAllenatore.\nDa allenatore, nei primi tempi si distinse per l'abilit\u00e0 nella gestione dello spogliatoio e per la praticit\u00e0. Il presidente del Catania, Arturo Michisanti, lo promosse primo allenatore in un momento in cui la squadra era confusa e divisa, nonostante la qualit\u00e0 dell'organico in cui erano presenti due ex nazionali come Riccardo Carapellese ed Ettore Ricagni. A fine stagione, Di Bella riusc\u00ec a ottenere un discreto piazzamento in classifica con una squadra che rischiava la retrocessione in Serie C.\nLa sua bravura consisteva nel comprendere i problemi dei suoi giocatori e nella disponibilit\u00e0 ad aiutarli, talvolta dando loro anche un aiuto economico nei periodi pi\u00f9 difficili. Con i giocatori creava un rapporto molto forte: il portiere del Catania Antonio Seveso, quando lasci\u00f2 la squadra in seguito ad una prestazione negativa, scrisse una lettera in cui confess\u00f2 che lo considerava come un padre. D'altro canto, da molti era definito un \u00absergente di ferro\u00bb per la sua capacit\u00e0 di mantenere unito il gruppo e proprio per questo il commissario Ignazio Marcoccio e il dirigente Michele Giuffrida lo avevano confermato alla guida del Catania nel 1959. Apparentemente, aveva due volti: \u00abfocoso, entusiasta, sotto un'apparente freddezza\u00bb, come lo descriveva \"Stampa Sera\". La freddezza, tuttavia, spesso si tramut\u00f2 in un silenzio che divent\u00f2 anche un suo limite.\nDi Bella curava anche la preparazione atletica e ne faceva uno degli aspetti pi\u00f9 importanti del suo lavoro. Il pi\u00f9 delle volte le sue squadre disputavano il girone di andata del campionato con prestazioni migliori rispetto al girone di ritorno, proprio per il grande dispendio di energie che richiedeva il gioco del tecnico catanese: velocit\u00e0 e prestanza fisica erano necessarie per le squadre giovani e con pochi nomi di alto livello che aveva a disposizione. Tuttavia, Antonino Cantone raccont\u00f2 che, in un secondo momento, proprio la preparazione atletica fu messa da parte da Di Bella, che preferiva dare subito il pallone dopo il riscaldamento senza preparare adeguatamente la squadra. Per ammissione di Di Bella, non potendo disporre di undici che potessero competere in tecnica con le squadre pi\u00f9 forti della Serie A, doveva mettere in campo uomini che si distinguessero per tenacia e intelligenza tattica.\nDal punto di vista tattico, le sue squadre dovevano giocare all'attacco. Malgrado a volte fosse costretto ad adottare il catenaccio, preferiva giocare sullo slancio, sulla velocit\u00e0 e sulla resistenza, come not\u00f2 Vittorio Pozzo. Giulio Cappelli defin\u00ec il Catania 1960-1961, la prima formazione che Di Bella allen\u00f2 in A, \u00abuna squadra intelligente, dalla manovra agile e scarna\u00bb. Anche il gioco del suo primo Palermo era descritto come \u00abscarno ed efficace\u00bb.\nCarriera.\nGiocatore.\nCatania e Palermo.\nCresciuto nelle giovanili dell'A.F.C. Catania, giunse in prima squadra nel 1938-1939 a diciott'anni. L'allenatore Giovanni Degni lo schier\u00f2 all'ultima giornata e lui contribu\u00ec con l'ultima rete alla vittoria per 4-0 a Reggio Calabria contro la Dominante; gioc\u00f2 anche una gara del girone finale, al termine del quale il Catania fu promosso in Serie B. In serie cadetta esord\u00ec il 4 febbraio 1940, nella partita Catania- (1-1); da quel momento prese il posto di Giulio Rossi, e assieme al giovane compagno di squadra Armando Perrone fu tra i protagonisti del pareggio per 3-3 a Molinella. Tornato in Serie C, Di Bella gioc\u00f2 la prima stagione da titolare. Le cronache de \"Il Littoriale\" lo presentavano come un \u00abasso lanciato\u00bb, la mezzala si guadagn\u00f2 grande attenzione per le partite contro il Trani e il Taranto, al quale segn\u00f2 una doppietta.\nIl suo passaggio al Palermo-Juventina arriv\u00f2 inatteso. La formazione del capoluogo vinse il girone di Serie C e in seguito anche le finali promozione; il successo decisivo fu l'1-0 sul Cuneo, il 9 agosto 1942. Tuttavia, il Palermo-Juventina non riusc\u00ec a concludere il campionato seguente perch\u00e9 estromesso a causa dell'imminente sbarco in Sicilia degli americani; Di Bella chiuse cos\u00ec la sua seconda stagione in B con 10 presenze.\nDurante la seconda guerra mondiale, continu\u00f2 a giocare con il , che intanto aveva ripreso la sua denominazione originale. I rosanero vinsero il campionato provinciale, quello siciliano e poi parteciparono al girone misto Serie A/B del 1945-1946. Esord\u00ec nella massima serie il 21 ottobre 1945 in Palermo-Bari (0-2) e collezion\u00f2 17 presenze segnando 4 reti. L'anno successivo, nella serie cadetta, il catanese si conferm\u00f2 tra i titolari, con 28 presenze all'attivo. Nel 1947-1948 scese in campo in 30 partite di campionato segnando 3 gol e conquist\u00f2 la promozione in Serie A, in cui ebbe poco spazio (9 presenze ed un goal in Padova Palermo 3-3 della penultima giornata).\nPrime esperienze da allenatore.\nDecise cos\u00ec di ripartire dalle serie minori; venne ingaggiato dall'Igea Virtus, la squadra di Barcellona Pozzo di Gotto che disputava la Serie C. Al primo anno con gli igeani retrocesse in Promozione, ma la squadra fu ripescata. A quel punto la dirigenza propose a Di Bella, ventinovenne, di vestire anche i panni dell'allenatore: la mezzala catanese accett\u00f2, pur non lasciando il suo ruolo di giocatore. Nel secondo anno a Barcellona chiuse al diciassettesimo posto il campionato di Serie C, quindi l'Igea Virtus retrocesse direttamente.\nDi Bella pass\u00f2 allora al Marsala, con cui retrocesse ancora una volta dalla Serie C. Quando la dirigenza della neonata Akragas lo chiam\u00f2 nel 1952, Di Bella accett\u00f2 anche se dovette scendere di tre categorie. In Prima Divisione, il neo allenatore continu\u00f2 a giocare da mezzala, ma ebbe qualche difficolt\u00e0 causata dai risultati negativi. Dopo una sconfitta casalinga per 0-3 contro il Modica, la dirigenza era pronta ad esonerarlo, ma fu difeso e confermato dai dirigenti Francesco Alaimo e Gaspare Gallo. Vincendo per 3-1 a San Cataldo, con un suo gol, la squadra venne riconosciuta come la rivale principale del Palermo B per la vetta del girone; il risultato finale fu un secondo posto, proprio alle spalle delle riserve rosanero. Per l'ammissione in Promozione, si dovette disputare uno spareggio contro l'Alcamo, concluso con la sconfitta per 3-1; tuttavia, entrambe furono ammesse nel massimo campionato regionale. Confermato alla guida dell'Akragas, Di Bella condusse la squadra al secondo posto in Promozione, a tre punti dalla capolista Bagheria.\nAllenatore.\nDalla salvezza alla promozione in A.\nLasciato l'Akragas, si sedette sulla panchina della Termitana. Conquist\u00f2 un terzo posto alla prima stagione e a fine anno si abilit\u00f2 come aspirante allenatore al corso di Palermo. Nel 1957-1958 si dimise dopo nove giornate, a inizio dicembre, e fu sostituito dal preparatore Anzalone. Fu quindi il presidente del Catania Agatino Pesce che gli offr\u00ec un ingaggio per allenare le giovanili; gli assegnarono la squadra ragazzi.\nL'anno successivo la prima squadra catanese rischiava la retrocessione, cos\u00ec il nuovo presidente Arturo Michisanti promosse il trentasettenne tecnico delle giovanili al posto dell'allenatore jugoslavo Blagoje Marjanovi\u0107. L'incarico, che Di Bella accett\u00f2 dopo lunghe riflessioni spinto dal dirigente Armando Carbone, avrebbe dovuto durare fino a fine stagione, ma dopo sei giornate gli fu affiancato il direttore tecnico Felice Borel, che in realt\u00e0 prese il suo posto. Quattro partite dopo, tuttavia, il cassiere Salvatore Maugeri fu incaricato di licenziare Borel e di affidare nuovamente la squadra interamente a Di Bella. Maugeri lo accompagn\u00f2 nello spogliatoio e comunic\u00f2 alla squadra il suo rientro: i giocatori furono contenti e si complimentarono chiamandolo per nome, ma l'allenatore li fren\u00f2 dicendo: \u00abDa oggi per voi sono il mister Di Bella\u00bb. Nelle ultime dodici gare, i risultati sancirono la salvezza del Catania.\nLa squadra venne intanto affidata al commissario straordinario Ignazio Marcoccio che, d'accordo con il dirigente Michele Giuffrida e spinto dal fratello Umberto, medico sociale ed ex giocatore, conferm\u00f2 Carmelo Di Bella sulla panchina rossazzurra, anche a causa delle ristrettezze economiche in cui versava la societ\u00e0.\nDopo un inizio da medio-alta classifica, nella prima parte del girone di ritorno il Catania rimase stabilmente al terzo posto. Le dichiarazioni ottimistiche dell'allenatore dopo la terzultima giornata (\u00abla promozione difficilmente dovrebbe sfuggirci\u00bb) si scontrarono con un'incertezza che dur\u00f2 fino all'ultimo turno: malgrado la sconfitta per 4-2 a Brescia, la , diretta concorrente, non riusc\u00ec a vincere contro il Parma e il Catania torn\u00f2 in Serie A. A giugno, la squadra prese parte alla Coppa delle Alpi, contribuendo alla vittoria dell'Italia in questo torneo grazie alla doppia vittoria sui tedeschi del Friburgo.\nSei anni nella massima serie.\nNella stagione 1960-1961 il Catania, neopromosso in Serie A, si affid\u00f2 alla squadra della promozione. Malgrado Di Bella puntasse ad allestire una formazione per andare oltre la salvezza, al calciomercato perse tutte le prime scelte e alla fine rimase deluso del risultato. Tuttavia, per tutto il girone d'andata l'undici siciliano lott\u00f2 per il secondo posto, giocandosi anche il titolo di campione d'inverno contro l', ma perdendo per 5-0. La gara di ritorno, proprio contro i milanesi, divenne una sorta di rivincita, anche a causa di alcune dichiarazioni polemiche attribuite a Helenio Herrera. I due allenatori, ci\u00f2 nonostante, si abbracciarono appena entrati in campo, prima che la partita finisse 2-0 per i \u00abpostelegrafonici\u00bb al Cibali e impedisse ai nerazzurri di potersi giocare lo scudetto nella partita di recupero contro la Juventus. Il Catania si classific\u00f2 all'ottavo posto con 36 punti, miglior risultato di sempre della societ\u00e0.\nA fine stagione, il presidente del Napoli Achille Lauro lo contatt\u00f2 perch\u00e9 intendeva riportare la sua squadra in Serie A. Di Bella gli chiese direttamente 48 milioni di lire d'ingaggio e Lauro non lo prese in quanto la cifra era troppo alta. Cercato anche dalla Juventus, l'incontro con Gianni Agnelli non and\u00f2 come sperato per la presenza di Omar S\u00edvori, che teneva i piedi sul tavolo mentre i due discutevano: una mancanza di rispetto di cui il siciliano si lament\u00f2 con l'avvocato e per cui la trattativa si concluse senza successo.\nDurante le stagioni successive, il Catania non ritorn\u00f2 pi\u00f9 ai livelli toccati nel 1960-1961. Riusc\u00ec comunque a mantenere la categoria: il 1961-1962 e il 1962-1963 furono le stagioni pi\u00f9 difficili, conclusesi rispettivamente all'11\u00ba e al 14\u00ba posto della classifica. Nel 1961-1962 il girone d'andata fu positivo, mentre il ritorno si concluse in fase calante. Nel 1962-1963 Di Bella dovette abbassarsi l'ingaggio; la squadra si ritrov\u00f2 seconda dopo le prime giornate, ma la soddisfazione pi\u00f9 grande fu la vittoria per 1-0 in casa della Juventus. La salvezza arriv\u00f2 comunque con il successo in casa contro il , che avrebbe vinto la Coppa dei Campioni pochi giorni dopo.\nIl rilancio avvenne nelle due stagioni successive, che si conclusero con la conquista dell'ottavo posto. Nel 1963-1964 il campionato fu abbastanza equilibrato e per la prima volta and\u00f2 meglio il girone di ritorno che quello d'andata. Di Bella dovette assentarsi per un intervento chirurgico e fu sostituito dal secondo Luigi Valsecchi per alcune giornate. Il Catania fu anche finalista in Coppa delle Alpi, persa per 2-0 contro il . Nel 1964-1965 gli etnei conquistarono il primo posto alla quarta giornata, poi ebbero un calo mantenendo comunque una posizione di classifica piuttosto buona.\nNella stagione 1965-1966 Di Bella decise di rimanere malgrado qualche esitazione. Il Catania perse le prime cinque partite di campionato, rendendo ardua la rincorsa alla salvezza. Le cessioni di Danova e Cinesinho, non sostituiti da giocatori di pari livello, avevano snaturato il gioco dell'undici rossazzurro. Il 10 gennaio 1966 Di Bella present\u00f2 le proprie dimissioni in seguito a un'incomprensione con la stampa: un fotografo lo aveva ritratto accanto ad una valigia sul campo di gioco, si dava per certa la notizia del suo prossimo licenziamento e il tecnico si era risentito. Le dimissioni furono rifiutate, ma l'allenatore rimase nominalmente solo per consentire al secondo Luigi Valsecchi di dirigere la squadra. La salvezza, comunque, non fu raggiunta e la societ\u00e0 etnea torn\u00f2 in Serie B.\nCatanzaro e Palermo.\nLa carriera di Di Bella prosegu\u00ec quindi con il , reduce dalla finale di Coppa Italia con Dino Ballacci in panchina. Dopo un avvio con sette vittorie nelle prime dodici giornate, la squadra rallent\u00f2 e ne vinse altre sette nelle restanti ventisei: alla fine il Catanzaro si classific\u00f2 terzo con nove punti di ritardo dalla seconda classificata, il promosso .\nNel 1967-1968 pass\u00f2 al Palermo, con cui rimase per quattro stagioni: all'esordio vinse la Serie B e il \"Seminatore d'Oro\". Nei due anni seguenti Di Bella guid\u00f2 i palermitani in Serie A, conquistando un 11\u00ba posto nel 1968-1969 (frutto di 30 punti e 11 pareggi) e retrocedendo nella stagione successiva dopo il 15\u00ba posto; la retrocessione si decise alla terz'ultima giornata, dopo il pareggio contro la . In quel campionato la squadra batt\u00e9 il Cagliari che avrebbe poi vinto lo scudetto.\nNel 1970-1971, Di Bella si dimise dopo la sconfitta contro la per 1-0, venendo sostituito dal suo secondo Benigno De Grandi. La squadra chiuse il campionato al 13\u00ba posto con De Grandi confermato alla guida; tra i successi pi\u00f9 importanti, ci fu la doppia vittoria contro la e il 5-1 all'Atalanta.\nIl ritorno al Catania e al Catanzaro.\nDi Bella ritorn\u00f2 a Catania nell'ottobre del 1971, dopo l'esonero di Luigi Valsecchi e Salvador Calvanese, chiamato dal commissario unico Angelo Massimino. La squadra veniva da una retrocessione dalla Serie A e raggiunse l'ottavo posto in campionato, macchiato tuttavia da due partite concluse anzitempo per scontri causati dai tifosi. Fall\u00ec cos\u00ec l'obiettivo del ritorno immediato nella massima serie, secondo Aquilino Bonfanti, il centravanti della squadra, proprio per la scelta di Di Bella come allenatore.\nAl secondo anno con i rossazzurri, malgrado i problemi economici della dirigenza, si riusc\u00ec ad allestire \u00abuna squadra dignitosa\u00bb, che consegu\u00ec il quinto posto non riuscendo a guadagnare la promozione. Nel frattempo societ\u00e0 fu rilevata da Salvatore Coco e Salvatore Costa e la campagna acquisti affidata direttamente a Di Bella, con cui collabor\u00f2 il segretario Giovanni Mineo. Alla vigilia del ritiro a Valdagno, comunque, l'allenatore present\u00f2 le proprie dimissioni, non convinto dalla qualit\u00e0 della rosa: la dirigenza acconsent\u00ec senza opposizioni, e il Catania alla fine della stagione retrocesse in Serie C.\nChiuse l'annata 1973-1974 al , subentrando a Gianni Seghedoni dalla 16\u00aa giornata e chiudendo il campionato al 14\u00ba posto.\nIl declino e il ritiro.\nNel 1974-1975 e 1975-1976 la gli affid\u00f2 la squadra. Nel 1975 subentr\u00f2 a Tito Corsi e conquist\u00f2 la salvezza dopo lo spareggio del 26 maggio 1975 a Milano contro l'Alessandria. Nella seconda stagione venne esonerato, gli subentr\u00f2 Bruno Giorgi e la squadra retrocesse in Serie C.\nMassimino, tornato alla guida del Catania, lo richiam\u00f2 nell'estate del 1976. Il presidente gli chiese di risollevare la squadra, salvatasi nelle ultime giornate della stagione precedente, ma non riusc\u00ec a consegnargli una rosa abbastanza competitiva. Nonostante ci\u00f2, a tre giornate dalla fine della stagione la formazione etnea era lontana dalla zona retrocessione. Tuttavia, arrivarono solo sconfitte e contemporaneamente vinsero le dirette concorrenti: cos\u00ec i rossazzurri furono condannati alla discesa in C. Oltre trent'anni dopo, Giovanni Bertini avrebbe ammesso che due giocatori si vendettero le ultime tre partite.\nL'ultima apparizione in panchina risale alla stagione 1980-1981: subentrato alla 28\u00aa giornata, condusse il alla salvezza in Serie B. Precedentemente i rosanero erano stati allenati da Fernando Veneranda e per una gara dal viceallenatore Vincenzo Urbani. Nel 1985-1986 fu in procinto di tornare al Catania come direttore generale, ma fu in disaccordo con Massimino sulla scelta di Gennaro Rambone come allenatore e quindi non firm\u00f2 mai il contratto."}
{"id": "334160", "revid": "291370", "url": "https://it.wikipedia.org/wiki?curid=334160", "title": "Canone buddhista tibetano", "text": "Con l'espressione Canone buddhista tibetano, o Canone tibetano, si indica, negli studi buddhisti, l'insieme di due raccolte di testi propri della letteratura buddhista canonica in lingua tibetana e che corrispondono a:\nIl Canone tibetano \u00e8 quindi l'opera che raccoglie i \"s\u016btra\" (\u0f58\u0f51\u0f7c, \"mdo\"), i \"tantra\" (\u0f62\u0f92\u0fb1\u0f74\u0f51, \"rgyud\"), i \"\u015b\u0101stra\" (\u0f56\u0f66\u0f9f\u0f53\u0f0b\u0f56\u0f46\u0f7c\u0f66, \"bstan bcos\"), il \"vinaya\" (\u0f60\u0f51\u0f74\u0f63\u0f0b\u0f56\u0f0d, \"'dul ba\") e in generale le scritture buddhiste, tradotte in lingua tibetana e ritenute importanti per la tradizione del Buddhismo Vajray\u0101na in Tibet. \nIl Canone tibetano si \u00e8 sostanzialmente formato dall'VIII al XIII secolo, assumendo una sua prima edizione definitiva grazie al dotto poligrafo e \"bla-ma\" (\u0f56\u0fb3\u0f0b\u0f58) del XIV secolo Bu-ston rin-chen grub ( \u0f56\u0f74\u0f0b\u0f66\u0f9f\u0f7c\u0f53\u0f0b\u0f62\u0f72\u0f53\u0f0b\u0f46\u0f7a\u0f53\u0f0b\u0f42\u0fb2\u0f74\u0f56\u0f0b, anche But\u00f6n Rinchen Drup, 1290-1364). Complessivamente esso si compone di oltre trecento volumi comprendenti circa quattromila opere tradotte dal sanscrito, dal pracrito, dallo \"apabhra\u1e43\u015ba\", dal cinese e da lingue centroasiatiche, ma si compone anche di commentari redatti direttamente in lingua tibetana.\nOrigini e sviluppo.\nL'iniziale compilazione dei predetti rami del Canone buddhista tibetano, compilazione originaria andata perduta, \u00e8 avvenuta nel corso dei primi 25 anni del XIV secolo presso il monastero di sNar-thang dgon-pa (\u0f66\u0fa3\u0f62\u0f0b\u0f50\u0f44\u0f0b\u0f51\u0f42\u0f7c\u0f53\u0f0b\u0f54, anche Nartang, a 7 km ad Est della cittadina di Qumig, nella regione di Samzhubz\u00ea, Tibet meridionale), appartenente all'ordine monastico dei \"bKa' gdams pa\" (\u0f56\u0f40\u0f60\u0f0b\u0f42\u0f51\u0f58\u0f66\u0f0b\u0f54\u0f0b). \nTale compilazione, ad opera di eruditi, quali dBus-pa Blo-gsal Byang-chub-ye-shes (Upa Losal Jyangchub Yeshe, ca. 1265-1355) e bCom-Idan Rig-pa'i-ral-gri (Chomden Rigp\u00e9 Raldri, 1227-1305), intendeva organizzare tutti i testi raccolti lungo le regioni tibetane. A questi eruditi si aggiunse, successivamente, il poligrafo Bu-ston rin-chen grub.\nQuesti eruditi tibetani si ispirarono, nella formazione del Canone, a pi\u00f9 antichi cataloghi delle opere scritte o tradotte in lingua tibetana durante il periodo reale (VII-IX secolo), il cui pi\u00f9 noto \u00e8 il \"IDan dkar ma\" predisposto nell'812, o ancora probabilmente, dall'emulazione nei confronti dei buddhisti cinesi, questo per giungere a una edizione definitiva degli scritti buddhisti in tibetano. Da evidenziare inoltre che il criterio di edizione di questi eruditi fu basato sul fatto di approvare, in particolar modo per i \"tantra\" raccolti nel \" bKa\u2019-\u2019gyur\", solo quei testi di cui esistevano ancora i manoscritti originari dell'India. Ci\u00f2 port\u00f2 gli eruditi ad escludere buona parte del materiale tradotto prima dell'XI secolo, ed \u00e8 per questa ragione che il Canone buddhista in questa lingua \u00e8 ricco di testi medievali, ma, comparativamente, povero dei testi pi\u00f9 antichi.\nLa ragione di questa selezione a favore dei testi di cui si conservava ancora la versione indiana era motivata dal fatto che a partire dal \"lots\u0101va\" (\u0f63\u0f7c\u0f0b\u0f59\u0f71\u0f0b\u0f56\u0f0d, traduttore tibetano) Rin-chen-bzang-po (\u0f58\u0f72\u0f0b\u0f60\u0f42\u0fb1\u0f74\u0f62\u0f0b\u0f62\u0f72\u0f53\u0f0b\u0f46\u0f7a\u0f53\u0f0b\u0f56\u0f5f\u0f44\u0f0b\u0f54\u0f7c, 958-1055) lo stile di traduzione era cambiato, da uno di tipo \"analogico\" (\u0f51\u0f7c\u0f53, \"don\") si era passati a un criterio di traduzione maggiormente \"letterale\" (\u0f5a\u0f72\u0f42, \"tshig\"). \nUna seconda versione del \" bKa\u2019-\u2019gyur\", detta \"Tshal pa\" (\u0f5a\u0f63\u0f0b\u0f54\u0f0b), basata su quella del effettuata nel monastero di sNar-thang, la si deve ad un gruppo di eruditi con il patrocinio dal principe locale Si-tu dGe-ba'i-blo-gros (anche Situ Gewe Lodr\u00f6, 1309-1364; anche Tshal pa kun dga 'rdo rje ovvero Tshelpa Kunga Dorje) nel monastero di Tshal Gung-thang (\u0f5a\u0f63\u0f0b\u0f42\u0f74\u0f44\u0f0b\u0f50\u0f44\u0f0b\u0f51\u0f42\u0f7c\u0f53\u0f0b\u0f54\u0f0d, a 10 km da Lhasa) afferente ai bKa'-brgyud (\u0f56\u0f40\u0f60\u0f0b\u0f56\u0f62\u0f92\u0fb1\u0f74\u0f51). Di questa edizione conserviamo il \"colophon\" e quindi sappiamo, ad esempio, che le revisioni apportate seguivano le indicazioni proprie del \"Mah\u0101vyutpatti\", spostando alcuni titoli del \" bKa\u2019-\u2019gyur\" di Narthang nel \"bsTan-\u2019gyur\". Tale edizione, unitamente a una nuova redazione \"bsTan-\u2019gyur\", venne consacrata da Bu-ston rin-chen 'grub nel 1351 ed \u00e8 considerata il prototipo delle edizioni orientali del Canone tibetano. Il \"Tshal pa bKa\u2019-\u2019gyur\" fu alla base della prima versione xilografica del Canone tibetano, detta edizione di Yongle, a Pechino nel 1410, cui seguiranno diverse altre, tra cui: Wanli (1605), Kangxi (1684-1692 e 1717-1720), Qianlong (1737). Un'altra edizione importante afferente alla tradizione del \"Tshal pa bKa\u2019-\u2019gyur\" \u00e8 quella detta \"Jang sa tham\" (\u0f60\u0f47\u0f44\u0f0b\u0f66\u0f0b\u0f50\u0f58\u0f0b; anche di Lithang o di Li thang, \u0f63\u0f72\u0f0b\u0f50\u0f44\u0f0b\u0f0d (\u7406\u5858)), che poi sar\u00e0 di base per un'ulteriore edizione detta di Co-ne (\u0f45\u0f7c\u0f0b\u0f53\u0f7a), dal nome della citt\u00e0 che ne ospitava il monastero.\nUna terza versione del \" bKa\u2019-\u2019gyur\" indicata con il nome di \"Them spangs ma\" (\u0f50\u0f7a\u0f58\u0f0b\u0f66\u0fa4\u0f44\u0f66\u0f0b\u0f58) fu completata nel 1431 presso il monastero di dPal 'khor chos sde con sede a Rgyal-rtse (\u0f62\u0f92\u0fb1\u0f63\u0f0b\u0f62\u0fa9\u0f7a, Gyantse, Tibet occidentale) sotto il governatore Rab brtan Kun bzang 'phags pa (Rabten Kunzang Pak, 1389-1442) prendendo come modello la versione del monastero di sNar-thang. Questa versione si diffuse rapidamente divenendo quella di riferimento del Tibet occidentale. Questa versione \u00e8 particolarmente importante perch\u00e9 sar\u00e0 largamente diffusa nel XVII secolo sotto il V Dalai Lama.\nVi furono successive edizioni e stampe le quali, invece di proseguire linearmente da queste prime edizioni, provocarono delle \"contaminazioni\" tra le stesse, ora prendendo da una versione ora da un'altra. \u00c8 il caso, ad esempio, della prima versione a stampa effettuata in Tibet nel 1733 presso il monastero dei \"Sa skya pa\" a sDe dge (\u0f66\u0fa1\u0f7a\u0f0b\u0f51\u0f42\u0f7a, Derge) che se da una parte riprende dalla edizione detta \"Jang sa tham\" (Li thang) quindi quella dalla tradizione dello \"Tshal pa\", dall'altra riprende il \"bKa' 'gyur\" detto \"lHo rdzong\" (\u0f63\u0fb7\u0f7c\u0f0b\u0f62\u0fab\u0f7c\u0f44) di tradizione \"Them spangs ma\".\nTutte queste versioni, tuttavia, prediligevano i \"tantra\" pi\u00f9 recenti di cui si conservava un'edizione nelle lingue indiane, escludendo quelli antichi afferenti ai \"snga 'gyur rnying ma\" (\u0f66\u0f94\u0f0b\u0f60\u0f42\u0fb1\u0f74\u0f62\u0f0b\u0f62\u0f99\u0f72\u0f44\u0f0b\u0f58\u0f0d, anche Nyingmapa) questi furono raccolti da Rat na gLing-pa (\u0f62\u0f4f\u0fa3\u0f0b\u0f42\u0fb3\u0f72\u0f44\u0f0b\u0f54\u0f0b, anche Ratna Lingpa, 1403 - 1478) in un'opera intitolata \"rNying ma rgyud 'bum\"' (\u0f62\u0f99\u0f72\u0f44\u0f0b\u0f58\u0f0b\u0f62\u0f92\u0fb1\u0f74\u0f51\u0f0b\u0f60\u0f56\u0f74\u0f58\u0f0b, \"Nyingma Gy\u00fcbum\", \"Centomila tantra della Tradizione Antica\").\nPer quanto concerne il \" bsTan-\u2019gyur\" questo continuer\u00e0 a raccogliere commentari fino all'epoca del V Dalai, nel XVII secolo, quando assumer\u00e0 la sua forma definitiva.\nIl \"bKa\u2019-\u2019gyur\" (\u0f56\u0f40\u0f60\u0f0b\u0f60\u0f42\u0fb1\u0f74\u0f62).\nCome spiegato pi\u00f9 sopra esistono diverse edizioni del \"bKa\u2019-\u2019gyur\", con differenti organizzazioni dei testi, di seguito, e a titolo esemplificativo, utilizzeremo la catalogazione propria della edizione detta di sDe dge (Derge, acronimo \"D\"), in complessivi 103 volumi, nella sua catalogazione da parte dell'Universit\u00e0 del T\u014dhoku (acronimo \"Toh\"), la pi\u00f9 diffusa negli studi, e nella sua suddivisione da parte dell'istituto buddhista tibetano \"\". \u00c8 da tener presente che i titoli delle opere possono, quindi, conservare delle varianti. Nella catalogazione dell'Universit\u00e0 del T\u014dhoku, \"bKa\u2019-\u2019gyur\" si compone di 1.108 testi (Toh: 1-1108). \nIl \"bsTan-\u2019gyur\" (\u0f56\u0f66\u0f9f\u0f53\u0f0b\u0f60\u0f42\u0fb1\u0f74\u0f62).\nCome spiegato pi\u00f9 sopra esistono diverse edizioni del \"bsTan-\u2019gyur\", con differenti organizzazioni dei testi, di seguito, e a titolo esemplificativo, utilizzeremo la catalogazione propria della edizione detta di sDe dge (Derge, acronimo \"D\"), in complessivi 103 volumi, nella sua catalogazione da parte dell'Universit\u00e0 del T\u014dhoku (acronimo \"Toh\"), la pi\u00f9 diffusa negli studi, e nella sua suddivisione da parte dell'istituto buddhista tibetano \"\". \u00c8 da tener presente che i titoli delle opere possono, quindi, conservare delle varianti. Nella catalogazione dell'Universit\u00e0 del T\u014dhoku, il \"bsTan-\u2019gyur\" si compone di 3.461 testi (Toh: 1109-4569).\nGuida alla consultazione del Canone tibetano.\nCome precedentemente spiegato, vi sono diverse edizioni e manoscritti del Canone tibetano, quindi differenti sistemi di elencazione, segnatamente del \"bKa\u2019-\u2019gyur\", i quali si possono suddividere nei seguenti raggruppamenti (in parentesi, e in neretto, gli acronimi citati negli studi, indispensabili per individuare un testo della raccolta):"}
{"id": "334161", "revid": "729019", "url": "https://it.wikipedia.org/wiki?curid=334161", "title": "Adenoma", "text": "Ladenoma \u00e8 un tumore epiteliale benigno le cui cellule assumono l'aspetto di una ghiandola, o che derivano dall'epitelio ghiandolare di un organo; per esempio la ghiandola ipofisi (o ghiandola pituitaria).\nSedi di manifestazione.\nPossono svilupparsi in molte sedi: mammella, bronchi, prostata, ovaio, colon, ghiandole salivari, tiroide, stomaco, fegato, rene (adenoma papillare renale), surreni, apparato urinario (adenoma nefrogenico). In alcune sedi (ad esempio nell'ipofisi o surreni), gli adenomi possono produrre anche ormoni, i cui effetti costituiscono i primi segnali della loro presenza.\nSebbene originino come neoplasie benigne, talune di queste formazioni, come ad esempio gli adenomi del colon, pi\u00f9 comunemente chiamati polipi, possiedono in essi un potenziale degenerativo che in relazione alla loro et\u00e0 li pone a rischio di trasformazione maligna.\nTerapia.\nLa terapia, ove occorre, \u00e8 in genere chirurgica o endoscopica.\nAlternativamente si pu\u00f2 adottare un approccio di vigile attesa, con controlli a scadenze definite dal medico curante.\nPer alcuni adenomi secernenti ormoni \u00e8 possibile un controllo farmacologico della patologia endocrina correlata."}
{"id": "334163", "revid": "438678", "url": "https://it.wikipedia.org/wiki?curid=334163", "title": "Canone buddhista cinese", "text": "Il Canone buddhista cinese (cinese , coreano: , giapponese: \"Daiz\u014dky\u014d\", lett. \"Grande deposito delle scritture\") rappresenta la versione del \"Tripi\u1e6daka\" buddhista in cinese in tutte le sue recensioni storiche diffuse e accettate in Cina, Giappone, Corea e Vietnam in epoche diverse. Da questo Canone derivano anche i Canoni buddhisti manci\u00f9 e tangut.\nOrigini e sviluppo.\nLa versione pi\u00f9 antica del \"D\u00e0z\u00e0ng J\u012bng\" (letteralmente: \"Grande deposito delle scritture\"), di cui rimane solo il catalogo delle opere che conteneva, risale al 515 ed era riprodotta su rotoli di carta e di seta. La prima edizione a stampa risale invece al 972 (dinastia Song Settentrionali), quando l'imperatore T\u00e0iz\u01d4 (\u592a\u7956, conosciuto anche come Zh\u00e0o Ku\u0101ngy\u00ecn, \u8d99\u5321\u80e4 regno: 960-976, sotto il \"ni\u00e1nh\u00e0o\" \"K\u0101ib\u01ceo\" \u958b\u5bf6) decise di avviare l'incisione dell'intero Canone, fino a quel momento raccolto, su blocchi di legno, opera eseguita presso la citt\u00e0 di Chingdu (provincia dello Sichuan). La prima incisione del Canone su blocchi di legno termin\u00f2 nel 983, sotto il regno di T\u00e0iz\u014dng (\u592a\u5b97, conosciuto anche come Zh\u00e0o Ku\u0101ngy\u00ec \u8d99\u5321\u7fa9, regno: 976-997, sotto il \"ni\u00e1nh\u00e0o\" \"Y\u014dngx\u012b\" \u96cd\u7199), quando oltre 5\u00a0000 manoscritti che contenevano 1076 testi furono riprodotti su 130\u00a0000 blocchi, l'insieme dei quali costituisce la versione del Canone cinese denominata \"K\u0101ib\u01ceo\" (\u958b\u5bf6).\nQuesta versione xilografica fu poi portata in Corea dove, nel 1030, fu completata l'opera di una edizione analoga sempre su blocchi di legno (Canone coreano), edizione andata poi perduta a causa delle invasioni dei Mongoli nel XIII secolo.\nDopo l'edizione \"K\u0101ib\u01ceo\" ne seguirono delle altre, sempre a blocchi, denominate in base al luogo di realizzazione, spesso dei monasteri:\nAnche in Giappone si realizzarono diverse edizioni complete del Canone cinese, prima su blocchi lignei e poi a stampa:\nL'ultima edizione, in 85 volumi di stile occidentale \u00e8 divenuta lo standard di riferimento nei paesi di antica influenza cinese fu edita in Giappone (Tokyo, 1924-1929) e contiene 2184 testi pi\u00f9 3136 supplementi (sebbene alcuni di questi riguardino solo gli sviluppi nipponici). Inaugurata durante il periodo Taish\u014d, \u00e8 detta comunemente Taish\u014d Shinsh\u016b Daiz\u014dky\u014d (\u5927\u6b63\u65b0\u8129\u5927\u8535\u7d93 \"Canone dell'Era Taish\u014d\").\nLa traduzione dei testi.\nMolti studiosi si sono preoccupati di verificare l'attendibilit\u00e0 di queste traduzioni da una lingua, come il sanscrito, che poneva \nIl risultato, di questa opera millenaria \nCos\u00ec che:\nQuesto fu determinato dal fatto che i Cinesi erano attenti all'ermeneutica del testo che doveva riportare il \"cuore\" dell'insegnamento quindi lasciarono pi\u00f9 traduzioni dello stesso testo per poter consentire di leggerne le differenti sfumature che potevano risultare \"illuminanti\". Ci\u00f2 a differenza dei testi, ad esempio, del Canone tibetano che invece\n\u00c8 da tener presente che solo una minima parte di questo Canone \u00e8 stata finora tradotta nelle lingue occidentali, anche il solo elenco completo delle opere non \u00e8 ancora possibile reperirlo in queste lingue."}
{"id": "334164", "revid": "77358", "url": "https://it.wikipedia.org/wiki?curid=334164", "title": "Canone cinese", "text": ""}
{"id": "334165", "revid": "112649544", "url": "https://it.wikipedia.org/wiki?curid=334165", "title": "Telomerasi", "text": "La telomerasi \u00e8 una ribonucleoproteina, un enzima che aggiunge sequenze ripetitive di DNA non codificante, \"TTAGGG\" per tutti i vertebrati ed altri organismi, al terminale 3' dei filamenti di DNA nelle regioni dei telomeri, che si trovano alle estremit\u00e0 dei cromosomi eucariotici, riallungando cos\u00ec i telomeri accorciati in modo da mantenere integri i cromosomi.\nSi tratta di una vera e propria trascrittasi inversa (o DNA polimerasi RNA-dipendente, ), dal momento che utilizza frammenti di RNA, propri, come stampo per l'elongazione dei telomeri. L'esistenza di un meccanismo compensativo del processo d'accorciamento dei telomeri \u00e8 stato previsto dal biologo sovietico Alekse\u00ef Matve\u00efevitch Olovnikov nel 1973 che ha anche suggerito l'ipotesi di invecchiamento dei telomeri e le connessioni tra telomeri e tumori. Grazie alla scoperta del processo della telomerasi, nel ciliato \"Tetrahymena\", un tipico organismo modello, Elizabeth Blackburn, Carol W. Greider e Jack W. Szostak hanno vinto il Premio Nobel per la Medicina 2009.\nFunzione e azione dell'enzima telomerasi.\nI telomeri sono le parti finali dei cromosomi eucariotici, sono formati da sequenze oligomeriche ripetute. La necessit\u00e0 di queste strutture terminali \u00e8 palese se si considera che tutte le DNA polimerasi conosciute duplicano le catene di DNA dall'estremit\u00e0 3' e che tutte richiedono un primer a RNA o (solo per certe DNA-polimerasi eucariotiche) a DNA.\nQuando la forcella di replicazione si avvicina all'estremit\u00e0 del cromosoma lineare, la sintesi del filamento guida continua regolarmente sino alla fine della catena stampo del DNA; la doppia elica figlia \u00e8 rilasciata dopo essere stata duplicata interamente.\nLa catena stampo per il filamento lento, invece, \u00e8 copiata in modo discontinuo. Quando l'ultimo innesco a RNA \u00e8 rimosso, non c'\u00e8 nessun innesco a monte cui una DNA polimerasi possa legarsi per riempire il vuoto derivante dalla rimozione di tale primer. A causa di ci\u00f2, il filamento di DNA che si \u00e8 formato come filamento tardivo sarebbe accorciato ad ogni divisione cellulare. La \"telomerasi\" evita questo progressivo accorciamento del filamento tardivo agendo come una trascrittasi inversa. Al suo interno contiene infatti un RNA stampo (3'-AAUCCCAAU-5') che serve per prolungare la catena stampo di DNA (parentale).\nUn'ulteriore estensione dell'estremit\u00e0 3' della catena stampo di DNA fornisce il modello necessario per la DNA polimerasi \u03b1 per completare la sintesi del filamento in ritardo (lagging) a partire da ulteriori primers.\nQuesto meccanismo lascia comunque a livello del telomero un filamento sporgente all'estremit\u00e0 3'. Nei cromosomi dei mammiferi, la fine a singolo filamento serve per formare un loop, producendo una struttura a tripla elica simile al D-loop mitocondriale, che \u00e8 stabilizzata da legami con proteine telomero-specifiche. Queste proteine nell'uomo sono denominate complesso Shelterin.\nTelomerasi e senescenza cellulare.\nI cromosomi degli organismi superiori sono costituiti da una lunga doppia elica di DNA le cui estremit\u00e0 si associano a cappucci proteici formando strutture che prendono il nome di telomeri. Per ragioni intrinseche al suo meccanismo di duplicazione, il DNA terminale dei cromosomi non viene completamente replicato, provocando un accorciamento delle estremit\u00e0 cromosomiche ad ogni ciclo di replicazione.\nIn assenza di attivit\u00e0 telomerasica, i telomeri dei cromosomi delle cellule in attivit\u00e0 proliferativa si accorciano progressivamente; quando la lunghezza dei telomeri scende sotto una soglia critica definito Hayflick limit, che si crede essere tra 50-70 divisioni cellulari, le cellule diventano senescenti e la divisione cellulare si ferma. Nella specie umana, la telomerasi \u00e8 attiva nelle cellule germinali e nelle cellule tumorali ma non nelle cellule somatiche (che rappresentano la maggior parte delle cellule del nostro corpo).\nUna variet\u00e0 di sindromi da invecchiamento precoce sono associati a telomeri corti. Questi includono la sindrome di Werner, Atassia telangiectasia, Atassia-telangiectasia come disordine, la sindrome di Bloom, l'anemia di Fanconi e la sindrome di rotture Nijmegen. Tuttavia, i geni che sono stati mutati in queste malattie hanno tutti un ruolo nella riparazione dei danni al DNA e l'aumento del danno al DNA pu\u00f2, a sua volta, essere un fattore di invecchiamento precoce (vedi teoria danno al DNA di invecchiamento).\nStudi condotti dalla biologia comparativa sui telomeri di diverse specie di mammiferi hanno indicato che la lunghezza del telomeri si correla inversamente, piuttosto che direttamente, con la durata della vita; ad esempio nei babbuini si \u00e8 visto che l'accorciamento dei telomeri non si verifica con l'et\u00e0 in alcuni tessuti come nel cervello e nei muscoli scheletrici. Pertanto, l'accorciamento dei telomeri non sembra essere un fattore importante nell'invecchiamento delle cellule differenziate del cervello o del muscolo scheletrico, in alcune specie. Negli esseri umani, la lunghezza dei telomeri del tessuto muscolare scheletrico rimane stabile dai 23 ai 74 anni di et\u00e0, mentre nel fegato umano colangiociti ed epatociti mostrano un accorciamento dei telomeri legato all'et\u00e0.\nIl termine telomerasi \u00e8 anche legato alla tumorogenesi. Infatti nei tumori, che generalmente si originano per trasformazione di cellule somatiche, i telomeri non si accorciano provocando il blocco della proliferazione cellulare perch\u00e9 le cellule tumorali riattivano la telomerasi che consente loro una crescita illimitata. Ricerche recenti hanno anche dimostrato che vari fattori, quali ad esempio lo stress, possono portare all'accorciamento dei telomeri. Si \u00e8 quindi posta la domanda, se la lunghezza dei telomeri potesse essere considerata un indicatore dello stato di salute e un predittore di longevit\u00e0. Possiamo aspettarci che la Ricerca risolver\u00e0 il problema del completo controllo della telomerasi, riuscendo ad attivarla in cellule senescenti e a spegnerla nei tumori. Se e quando questo si tradurr\u00e0 in interventi sull'uomo, e se questi interventi riusciranno a rallentare l'invecchiamento e a debellare tumori, \u00e8 per\u00f2 pi\u00f9 difficile da prevedere. La riattivazione dell'enzima telomerasi nelle cellule somatiche potrebbe portare secondo gli studiosi ad un rallentamento o addirittura a una reversione del processo di invecchiamento (come gi\u00e0 osservato in uno studio del 2009 sui topi). Il DNA umano contiene gi\u00e0 il gene che potrebbe produrre telomerasi, ma \u00e8 inattivo."}
{"id": "334168", "revid": "48344", "url": "https://it.wikipedia.org/wiki?curid=334168", "title": "Praj\u00f1aparamita", "text": ""}
{"id": "334169", "revid": "228587", "url": "https://it.wikipedia.org/wiki?curid=334169", "title": "Proteasi", "text": "Con il termine proteasi (o proteinasi, peptidasi, enzima proteolitico) si indica un enzima che sia in grado di catalizzare la rottura del legame peptidico tra il gruppo amminico e il gruppo carbossilico delle proteine. La rottura del legame avviene attraverso un meccanismo che utilizza una molecola di acqua, per cui le proteasi vengono classificate tra le idrolasi. Esistono oltre 170 proteasi, appartenenti principalmente alla sottoclasse 3.4 (\"agenti su legami peptidici\").\nL'evoluzione delle proteasi \u00e8 avvenuta pi\u00f9 volte, e diverse classi di proteasi sono in grado di eseguire la stessa reazione usando meccanismi catalitici completamente diversi. Le proteasi sono utilizzate da animali, piante (proteasi vegetali), batteri, archeobatteri e dai virus.\nClassificazione.\nLe proteasi possono essere suddivise in due grandi raggruppamenti sulla base delle propriet\u00e0 strutturali del substrato attaccato, in base all'amminoacido utilizzato per attivare la molecola d'acqua che effettua l'idrolisi o secondo il pH ottimale:\nResiduo catalitico.\nLe proteasi sono classificate in sei grandi gruppi in base all'amminoacido catalitico:\npH ottimale.\nSuccessivamente le proteasi sono ulteriormente classificate in base al pH dove sono pi\u00f9 attive:\nAd esempio la chimotripsina \u00e8 una endopeptidasi alcalina a serina mentre la proteasi del virus dell'AIDS \u00e8 una endoproteasi ad aspartato che funziona a pH acido (4.7\u20136).\nFunzione.\nGli enzimi proteolitici svolgono funzioni essenziali sia all'interno come all'esterno delle cellule.\nDigestione.\nLe proteasi del sistema digestivo hanno come funzione di ridurre le proteine in peptidi assimilabili. La proteasi pi\u00f9 abbondante nel succo gastrico \u00e8 la pepsina. Come molti enzimi proteolitici, la pepsina viene secreta inattiva (pepsinogeno) e viene attivata dal pH acido dello stomaco. La pepsina funziona in modo ottimale ad un pH compreso fra 1,5 e 3,5. Digerisce solo il 20% del contenuto proteico, favorendo l'azione del succo enterico e del succo pancreatico nell'intestino tenue. La chimotripsina e la tripsina sono sintetizzate in forma inattiva dal pancreas. Il tripsinogeno inattivo viene attivato e trasformato in tripsina da un'altra proteasi: la enteropeptidasi. La tripsina cos\u00ec prodotta \u00e8 in grado di attivare altre molecole di tripsinogeno.\nVari cibi sono ricchi di proteasi, l'ananas contiene bromelina; la papaia contiene papaina, i fichi la ficina, i kiwi l'actinidina\nQuesti enzimi sono delle proteasi a cisteina, sono in grado di rendere cibi pi\u00f9 digeribili ma sono anche causa di allergie alimentari. Anche gli allergeni degli acari del genere Dermatophagoides, presenti nella polvere domestica, sono delle proteasi a cisteina.\nCoagulazione.\nLa coagulazione del sangue avviene in seguito all'azione di una cascata di 13 fattori coagulanti che sono principalmente delle proteasi a serina. La via intrinseca \u00e8 una cascata che inizia con l'attivazione del fattore XII, che attiva il fattore XI che attiva il fattore IX. Il fattore IX attivato si unisce al fattore VIII attivato, che porta all'attivazione del fattore X. Il meccanismo della via estrinseca inizia con l'attivazione del fattore VII, che si unisce al Fattore Tissutale per attivare il fattore X. Le due vie continuano con la formazione del complesso tra fattore Xa (X attivato) e il fattore Va, il quale, taglia e attiva la protrombina, che in seguito attiva il fibrinogeno che con l'intervento del fattore XIIIa favorisce la precipitazione della fibrina e la formazione del tappo piastrinico.\nRicambio cellulare e riproduzione.\nLe proteasi sono indispensabili per il ricambio cellulare, per la crescita, per la riparazione e la sostituzione delle cellule che hanno terminato la loro vita utile, o che sono morte a causa di ferite e malattie. Varie callicreine, proteasi a serina, sono prodotte dalla prostata per favorire la dissoluzione della gelatina che intrappola gli spermatozoi. La callicreina 3 (KLK3) favorisce la liquefazione del coagulo e la liberazione degli spermatozoi. Nella prostata la KLK3 \u00e8 inattiva e viene attivata dalla callicreina prostatica (KLK2) dopo l'eiaculazione.\nTossine.\nI veleni possono contenere proteasi e inibitori di proteasi che agiscono sugli enzimi della coagulazione. Varie tossine batteriche sono proteasi come per esempio la tossina del botulino usata per le rughe che \u00e8 una metalloproteasi a zinco che taglia proteine (SNAP-25, sintaxina o sinaptobrevina) della giunzione neuromuscolare, impedendo il rilascio di neurotrasmettitori, causando la paralisi flaccida dei muscoli.\nInibitori.\nInibire l'azione delle proteasi \u00e8 importante per varie terapie. Impiegati nella terapia antiretrovirale, questi farmaci interferiscono con il ciclo replicativo del virus HIV proprio bloccando l'attivit\u00e0 dell'enzima della proteasi. L'inibizione dell'azione proteolitica degli enzimi della coagulazione \u00e8 un altro esempio dell'utilizzo di inibitori di proteasi umane. Il dabigatran \u00e8 un inibitore diretto della trombina un enzima che come la maggior parte degli enzimi della coagulazione appartiene alla categoria delle proteasi a serina, e che selettivamente taglia i legami Arg-Gly del fibrinogeno inducendo la formazione della fibrina ed il rilascio dei fibrinopeptidi A e B."}
{"id": "334226", "revid": "287204", "url": "https://it.wikipedia.org/wiki?curid=334226", "title": "Nyingma", "text": "Il lignaggio monastico Nyingma (\u0f62\u0f99\u0f72\u0f44\u0f0b\u0f58\u0f0b, Wylie: rnying ma, lett. \"Antica\" ovvero \"Antica [scuola di traduzione]\", da cui \u0f62\u0f99\u0f72\u0f44\u0f0b\u0f58\u0f0b\u0f54 rnying ma pa, reso anche nyingmapa, \"seguace dell'Antica [scuola di traduzione]\") appartiene al Buddhismo Vajray\u0101na nel suo sviluppo in Tibet come Buddhismo Tibetano ed \u00e8 il pi\u00f9 antico dei quattro principali lignaggi tibetani attualmente esistenti (con Kagy\u00fcpa, Sakyapa e Gelugpa).\nQuesto gruppo monastico fa risalire i propri insegnamenti alla prima diffusione del Buddhismo in Tibet da parte di Padmasambhava, e dai suoi immediati discepoli che tradussero vari sutra Mahayana, Tantra e Testi del Canone Sanscrito (che per\u00f2 non divennero parte del Canone Tibetano).\nAttualmente i Nyingmapa sono particolarmente diffusi nel Tibet Orientale, nel Sichuan occidentale, nello Yunnan nordorientale in Nepal e in Bhutan.\nPeculiarit\u00e0.\nTerma e Tert\u00f6n.\nI Terma (\"gter-ma\") ('tesori') sono tipici del Buddhismo Tibetano ed in particolare dei Nyingmapa. Si tratta di Tantra, insegnamenti segreti e commentari vari che sarebbero stati nascosti in luoghi remoti e quasi inaccessibili da Padmasambhava e altri, cos\u00ec da essere scoperti solo da Tert\u00f6n (\"gter-ston\"), cio\u00e8 persone dotate di \"particolari capacit\u00e0\", grandi discepoli di guru Rinpoche e suoi discepoli \"minori\".\nAnalogamente al Sistema dei Terma anche i Praj\u00f1aparamitasutra furono portati alla luce dal Mahapandita N\u0101g\u0101rjuna affidato dal Buddha Shakyamuni al re dei Naga nel loro reame in attesa che Nagarjuna lo prelevasse.\nConsiderando che il contenuto dei Terma sarebbe stato inappopriato alla diffusione al momento della compilazione, venivano nascosti per permettere la loro scoperta quando i tempi fossero sufficientemente \"maturi\" per comprenderne il contenuto, ovvero quando i tempi delle Cinque Degenerazioni (Kaliyuga) ne avrebbero richiesto la diffusione oltre che per fare in modo che passassero indenni il periodo delle persecuzioni che intercorsero tra la Prima e la Seconda Diffusione del Buddhismo in Tibet.\nI Terma sono spesso nascosti sottoterra, sott'acqua, in cielo e nella mente. Pertanto si considerano Terma anche certe particolari \"visioni pure\" (Dak Nang in tibetano), non connesse con l'effettivo ritrovamento fisico dei testi, ma che si trovano in una speciale visione specifica del Tert\u00f6n, il quale provvede poi a metterlo per iscritto e diffonderlo.\nTra i Terma pi\u00f9 importanti vi fu il \"Mani Kabum\" (man.i bka'-'bum) (dell'XI secolo circa) che ripart\u00ec i Tantra nel Sistema in Sei Parti, con lo Dzogchen all'apice, e che sostenne l'equivalenza ultima di tutti i sistemi Buddhisti volti al conseguimento dell'illuminazione. Per citare altri Terma: il \"Longchen Nyingthig\" del Terton Jigme Lingpa (1730 - 1798) e il \"Rinchen Terdz\u00f6\", Ciclo di Terma di Jamyang Khyentse Wangpo, Jamgon Kongtrul Lodr\u00f6 Thaye e Chok Gyur Dechen Lingpa.\nIl primo Tert\u00f6n fu Sangye Lama (1000 - 1080), ma Tert\u00f6n furono anche gli altri 25 Discepoli Principali di Padmasambhava. Tra i pi\u00f9 famosi Tert\u00f6n figurano:\nQuesto Sistema ha consentito ai Nyingmapa di avere un dinamismo dottrinale maggiore degli altri lignaggi, che si andarono sempre strutturando con tradizioni pi\u00f9 stabili.\nNei termini del Buddhismo Tibetano si parla di Terma come di 'Lignaggio Breve', dove la trasmissione orale da Lama a discepolo figura come 'Lignaggio Lungo' e si parla allora non di Terma ma di Kama.\nDivisione dei Tantra.\nAnzich\u00e9 in quattro (Kriyatantra, Caryatantra, Yogatantra e Anuttarayogatantra), i Tantra Nyingmapa sono divisi in due gruppi di tre classi:\nI Tantra \"esterni\", simili alle prime tre classi di Tantra dei lignaggi Sarma (it.: \"nuovi\"):\ne i Tantra \"interni\":\nI sei Monasteri.\nNonostante il monastero di Samye, il pi\u00f9 antico del Tibet, sia riconosciuto anche come il pi\u00f9 antico monastero Nyingmapa, dopo la \"Seconda Diffusione\" del Buddhismo questo si venne a schierare con i Lignaggi Riformisti (dal XV secolo fu Sakyapa, attualmente \u00e8 sede Gelugpa), pertanto non viene considerato tra i sei pi\u00f9 importanti monasteri Nyingmapa).\nI sei Monasteri Principali sono divisi in tre dell'Alto Tibet:\ne tre del Basso Tibet:\nIn seguito al declino del monastero di Palri (\"Chongye Palri Thegchog Ling\") il suo posto nella lista fu preso dal monastero di Shechen, mentre il posto di Kathok fu preso da Dodrubchen.\nAttualmente la divisione \u00e8 tripartita in due Monasteri nell'Alto Tibet:\ndue nel Tibet Centrale:\ne due nel Tibet Inferiore:\nDa questi sei dipendono tutti gli altri monasteri Nyingmapa in Tibet, Bhutan e Nepal.\nSolo dopo l'esodo in India, e per motivi amministrativi legati ai rapporti col governo indiano e con il governo tibetano in esilio, i Nyingmapa si dotarono di una figura che li rappresentasse in modo unitario (come il Dalai Lama fa per i Gelugpa, Sakya Trizin per i Sakyapa e il Karmapa per i Karma Kagy\u00fcpa).\nQuesti rappresentati sono stati:\nStoria.\nL'origine dei Nyingmapa \u00e8 la stessa dell'origine del Buddhismo tibetano: dopo il primo tempio buddhista, il Jokhang, a Lhasa si dovette attendere l'817, quando il sovrano Trisong Detsen chiam\u00f2 Padmasambhava (tibetano: \"Guru Rinpoche\") e Shantarakshita (tibetano: \"Shiwatso\") a insegnare in Tibet per poter edificare a Samye il primo monastero e quindi, con il Sangha, diffondere il Buddhismo.\nTrisong Detsen ordin\u00f2 loro, e ai loro 25 discepoli e ai 108 traduttori (numero con chiaro riferimento simbolico a Tara), di tradurre il \"corpus\" delle scritture buddhiste dal sanscrito al tibetano. Sia quei primi 25 discepoli che le loro traduzioni sono considerati dai Nyingmapa come loro predecessori nel lignaggio e come testi approvati.\nFino all'XI secolo i Nyingmapa furono i soli praticanti buddhisti in Tibet, pertanto non si riconobbero come scuola o lignaggio particolare. Solo con la Seconda Diffusione del Buddhismo, con l'insegnamento di Atisha e le nuove traduzioni, i Nyingmapa si vennero a definire come lignaggio a s\u00e9, per differenziarsi dalle innovazioni introdotte.\nTra i Nyingmapa pi\u00f9 celebri figurano:\nAttualmente tra i Lama Nyingmapa pi\u00f9 famosi figurano: Thinley Norbu Rinpoche, Kyabje Dudjom Rinpoche (1904 circa - 1987) autore erudito che nel 1964 scrisse una storia dei Nyingmapa col titolo \"Grub-mtha'shel-gyi me-long\", Dilgo Khyentse Rinpoche (1910 circa -1991), T\u00fclku Urgyen Rinpoche, Penor Rinpoche (Pema Norbu), Khenpo Choga Rinpoche, Khyentse Norbu (conosciuto anche come Dzongsar Jamyang Khyentse Rinpoche, Chagd\u00fc T\u00fclku Rinpoche, Sogyal Rinpoche e Rigdzin Namkha Gyatso Rinpoche."}
{"id": "334243", "revid": "1590006", "url": "https://it.wikipedia.org/wiki?curid=334243", "title": "Samye", "text": "Il monastero di Samye (\"bSam-yas\") (in cinese: :\u6851\u8036\u5bfa) fu il primo monastero buddhista edificato in Tibet. Fu costruito verso il 788 sotto gli auspici del sovrano Trhisong Detsen.\nStoria.\nIl sovrano Trhisong Detsen (Khri-srong lDe-btsan) (742 - 798), che gi\u00e0 aveva proclamato il patrocinio del regno al Buddhismo, tent\u00f2 di costruire il primo monastero buddhista in Tibet per creare una comunit\u00e0 monastica (\"Sangha\") ed espandere l'influenza religiosa in Tibet, sino ad allora limitata al tempio del Jokhang a Lhasa, con funzioni circoscritte pressoch\u00e9 alla sola corte. A questo scopo chiam\u00f2 il monaco Shantaraksita (750 - 802), gi\u00e0 abate dell'universit\u00e0 buddhista di N\u0101land\u0101 in India.\nQuesti individu\u00f2 in Samye il posto propizio per fondare il monastero, ma dovette scontrarsi con la nobilt\u00e0 locale di religione tradizionale che fieramente si opponeva al progetto. La tradizione narra di un terremoto che distrusse il primo tentativo di edificazione\nShantaraksita allora, nel 786, convinse il sovrano Trhisong Detsen ad invitare dall'Uddiyana in Tibet il gi\u00e0 celebre \"siddha\" laico Padmasambhava.\nLa tradizione vuole che nel 787 sulla collina di Hepo Ri Padmasambhava, grazie alle arti magiche e all'uso del \"Vajrakila\", riportasse la vittoria sui demoni che infestavano la valle di Samye. Questa vittoria simboleggia la sconfitta inflitta alle divinit\u00e0 del Tibet pre-buddhista, e probabilmente alla vittoria sui loro seguaci che si opponevano alla costruzione del monastero buddhista.\nShantaraksita pot\u00e9 quindi dare inizio a Samye, sotto la collina di Hepo Ri, ai lavori di costruzione del primo e pi\u00f9 antico monastero buddhista in Tibet, di cui egli stesso divenne il primo abate.\nFu proprio presso il monastero di Samye che, dal 792 al 794, avvenne il celebre dibattito tra i sostenitori del buddhismo \"dhyana\", ovvero sostenitori dell'illuminazione diretta attraverso la meditazione, per lo pi\u00f9 monaci cinesi, e Kamalashila, allievo di Shantaraksita, sostenitore dell'illuminazione graduale e dell'importanza della via del Bodhisattva, sostenuto da monaci di origine indiana. Alla fine la vittoria indiana non fu disgiunta da motivazioni geopolitiche.\nNonostante il monastero di Samye sia riconosciuto come il pi\u00f9 antico monastero Nyingmapa, tuttavia, dopo la \"seconda diffusione\" del buddhismo ad opera di Atisha, i monaci di Samye si schierarono con i lignaggi riformisti (dal XV secolo fu Sakyapa, attualmente \u00e8 sede Gelugpa), pertanto non viene considerato tra i sei pi\u00f9 importanti monasteri nyingmapa.\nIl monastero.\nIl monastero di Samye si basa sulla pianta architettonica del monastero di Odantapuri nel Bihar in India. Il perimetro \u00e8 segnato da un muro circolare che sorregge 108 ch\u00f6rten al cui interno si trovano molti cilindri da preghiera. Nell'area interna un tempo sorgevano 108 edifici (numero sempre con riferimento a Tara), la cui disposizione era simbolica. Attualmente solo alcuni edifici sono ancora esistenti.\nAl centro del complesso si trova lo \u00dctse, l'edificio che simboleggia il monte Sumeru, l\"'axis mundi\" del Buddhismo tibetano. Al suo interno, al pianterreno, sono collocate le statue del primo abate, Shantaraksita, di Padmasambhava e di Trhisong Detsen, altre statue sono dedicate ai lama pi\u00f9 illustri di tutti e quattro i lignaggi monastici del buddhismo tibetano. Nella sala pi\u00f9 importante, il \"Jowo khang\", si trova una statua del Buddha Sakyamuni (in tibetano: \"Sakya Thukpa\") circondato da Bodhisattva. In una saletta attigua, il \"g\u00f6nkhang\" (\"bgong khang\"), vi sono le statue irate dei \"dharmapala\", divinit\u00e0 tutelari terrifiche gi\u00e0 divinit\u00e0 pre-buddhiste convertite da Padmasambhava.\nAll'esterno del pianterreno si apre una cappella dedicata al bodhisattva Chenresig, rappresentato con undici teste e mille braccia.\nAl primo piano ci sono gli appartamenti dedicati al Dalai Lama e una serie di statue e dipinti dedicati al Quinto Dalai Lama, a Padmasambhava e al khan mongolo Gushri; una cappella \u00e8 dedicata ad Amitayus (tibetano: \"Tsepame\"). Al secondo piano si trovano delle statue del buddha trascendente Vairocana (tibetano: \"Namse\"). Al terzo piano si trova una statua di Kalacakra (tibetano: \"Dukhor\"), inteso sia come ma\u1e47\u1e0dala che come testo tantrico. La statua rappresenta Kalacakra in Yab-yum con la sua praj\u00f1a.\nA nord dell'\u00dctse si trova il tempio della Luna, mentre a sud quello del Sole. A nord-ovest sorge uno stupa nero, a nord-est uno stupa verde, a sud-ovest uno stupa rosso e a sud-est uno stupa bianco. Questi sono attualmente tutti ricostruiti (in cemento).\nAltri edifici nel monastero sono il Shetkhang, il collegio preposto agli insegnamenti; il Drayur Gyagar Ling, centro per le traduzione dei testi; il Jampa Ling dedicato a Manjusri, dove si tenne il 'dibattito di Samye' del 792 - 794; il Tsangmang Ling, la stamperia monastica; il Kordzo Pehar Ling dove aveva sede 'l'oracolo di stato' (Pehar) prima che fosse trasferito nei pressi di Lhasa nel monastero a lui dedicato di Nechung (per poi fuggire in India nel 1959).\nA poca distanza dal monastero si trova la collina di Hepo Ri, luogo della vittoria di Padmasambhava da dove si scorge lo Yarlung Tsangpo, mentre a cinque ore di cammino si trovano le grotte dove Padmasambhava era solito meditare, a Chim-puk.\n&lt;br&gt;"}
{"id": "334251", "revid": "810736", "url": "https://it.wikipedia.org/wiki?curid=334251", "title": "Cdc", "text": ""}
{"id": "334252", "revid": "486946", "url": "https://it.wikipedia.org/wiki?curid=334252", "title": "Anni 1650 AC", "text": ""}
{"id": "334255", "revid": "486946", "url": "https://it.wikipedia.org/wiki?curid=334255", "title": "Burma", "text": ""}
{"id": "334261", "revid": "122743683", "url": "https://it.wikipedia.org/wiki?curid=334261", "title": "Rock Hudson", "text": "Dal fisico prestante, Rock Hudson dimostr\u00f2 di possedere pi\u00f9 che un naturale \"sex-appeal\", rivelandosi attore dalle notevoli doti drammatiche. \u00c8 spesso ricordato per essere stato il primo personaggio famoso a morire per aver contratto l'AIDS, evento che spinse l'opinione pubblica ad acquisire una maggiore presa di coscienza nei confronti della malattia.\nBiografia.\nNacque a Winnetka, in Illinois, con il nome di Roy Harold Scherer jr., da padre statunitense di origini tedesche e svizzere e da madre statunitense di origini irlandesi e inglesi. I suoi genitori divorziarono quando lui aveva solo otto anni, e il suo rendimento scolastico ne risent\u00ec, complice anche una lieve forma di dislessia. Adottato dal secondo marito della madre, prese da lui il cognome, diventando Roy Fitzgerald. Durante la seconda guerra mondiale svolse il servizio militare in Marina, dove fu addetto alla manutenzione meccanica dei velivoli.\nPrima di approdare a Hollywood intraprese diversi lavori saltuari, tra cui il camionista. Il suo bell'aspetto e la sua corporatura vigorosa furono notati dall'agente Henry Willson, che gli procur\u00f2 un provino a Hollywood. Willson si mise subito al lavoro per costruire l'immagine cinematografica di colui che sarebbe poi stato il suo fiore all'occhiello. Il nome d'arte Rock Hudson fu scelto proprio dall'agente, unendo Hudson, come il nome del fiume che attraversa New York, e Rock, come la Rocca di Gibilterra o, secondo altre versioni come le Montagne rocciose; secondo un'altra versione, riportata in una biografia dell'attore pubblicata dopo la sua morte, entrambi furono scelti a caso dall'elenco telefonico durante un gay party.\nDopo un intervento correttivo ai denti e una serie di lezioni di canto e recitazione, Roy debutt\u00f2 con il nome d'arte nel dramma bellico \"Falchi in picchiata\" (1948). Malgrado fossero occorsi ben 38 ciak per fargli pronunciare bene una battuta (\"\u00abMeglio che tu prenda una lavagna pi\u00f9 grande\u00bb\"), la macchina da presa cattur\u00f2 immediatamente il fascino del giovane attore. Willson pens\u00f2 di puntare tutto sulla prestanza fisica di Hudson, lavorando per creare un sex symbol destinato ad appagare i gusti del pubblico femminile.\nDopo diversi anni di gavetta in film western e d'avventura, Hudson acquist\u00f2 maggiore scioltezza e dimostr\u00f2 buone doti drammatiche soprattutto ne \"La magnifica ossessione\" (1954) di Douglas Sirk (regista con cui lavorer\u00e0 pi\u00f9 volte), un melodramma a tinte fosche in cui l'attore fu intenso e convincente nel ruolo del protagonista, un giovane e fatuo miliardario che causa involontariamente la morte di un medico e successivamente si innamora della sua vedova. Nel 1956 ricevette una candidatura all'Oscar quale miglior attore protagonista per il film \"Il gigante\" (1956), girato accanto a Elizabeth Taylor e James Dean, mentre due anni pi\u00f9 tardi la rivista \"Look\" lo nomin\u00f2 \"star cinematografica dell'anno\".\nTra la fine degli anni cinquanta e l'inizio degli anni sessanta Hudson dimostr\u00f2 una insospettata verve brillante, interpretando tre commedie di successo: \"Il letto racconta...\" (1959) di Michael Gordon, \"Amore, ritorna!\" (1961) di Delbert Mann e \"Non mandarmi fiori!\" (1964) di Norman Jewison, nelle quali duett\u00f2 amabilmente con la vivace Doris Day. In quel periodo affianc\u00f2 anche Gina Lollobrigida in \"Torna a settembre\" (1961) di Robert Mulligan e \"Strani compagni di letto\" (1964) di Melvin Frank, e Claudia Cardinale in \"L'affare Blindfold\" (1965) di Philip Dunne e \"Ruba al prossimo tuo...\" (1968) di Francesco Maselli. Negli anni sessanta le sue interpretazioni migliori furono certamente quella dell'inesperto commesso di un negozio di articoli sportivi che si improvvisa provetto pescatore nella gustosa commedia \"Lo sport preferito dall'uomo\" (1964) di Howard Hawks, accanto a Paula Prentiss, dell'insoddisfatto uomo d'affari che accetta la proposta di cambiare la propria personalit\u00e0 in quella di un affermato pittore nel fantascientifico \"Operazione diabolica\" (1966) di John Frankenheimer e del comandante di un sommergibile in \"Base artica Zebra\" (1968) di John Sturges. Nel 1969 torn\u00f2 al genere western con \"I due invincibili\" di Andrew V. McLaglen, in coppia con John Wayne, cui segu\u00ec \"I lupi attaccano in branco\" (1970) di Phil Karlson, al fianco di Sylva Koscina.\nNel 1970 incise un album musicale dal titolo \"Rock, Gently\". Si trattava di un album di 14 canzoni interamente scritte dall'amico di lunga data Rod McKuen, un ex-collega dei tempi della Universal che si era successivamente dedicato alle produzioni musicali (scrivendo negli stessi anni per Frank Sinatra e Perry Como). Nel 1971 firm\u00f2 il contratto con la Universal per il telefilm \"McMillan e signora\", diventando la star televisiva pi\u00f9 pagata nella storia. Fino al 1977 Hudson interpret\u00f2 lo spavaldo commissario di polizia newyorkese nella serie televisiva di successo della NBC, accanto a Susan Saint James. Il rapporto lavorativo tra i due fu piuttosto teso e vi furono anche dei pettegolezzi riguardanti il presunto malcontento di Hudson nell'apprendere di essere pagato meno della collega. Negli anni settanta si distinse per la partecipazione a film di vario genere, tra cui \"Operazione Cr\u00eapes Suzette\" (1970) di Blake Edwards, \"...E dopo le uccido\" (1971) di Roger Vadim e \"Valanga\" (1978) di Corey Allen. Nel 1980 fu tra i componenti del cast all-star in \"Assassinio allo specchio\" di Guy Hamilton, adattamento di un giallo di Agatha Christie, nel ruolo di un regista marito di un'attempata star del cinema, interpretata da Elizabeth Taylor. La sua ultima apparizione sul grande schermo fu in \"I guerrieri del vento\" (1984) di J. Lee Thompson, accanto a Robert Mitchum ed Ellen Burstyn.\nDurante la sua lunga carriera ebbe tre case di produzione cinematografiche, la 7 Pictures fra il 1960 e il 1961 (con la quale produsse \"Torna a settembre\" e \"Amore, ritorna!\"), la Gibraltar Productions fra il 1963 e il 1970 (con la quale produsse \"Lo sport preferito dall'uomo\", \"Operazione diabolica\" e \"Tobruk\") e la Mammoth Films (per produzioni come \"McMillan e signora\" e \"Devlin &amp; Devlin\"). Insieme a Cary Grant, fu insignito pi\u00f9 volte della celebrit\u00e0 maschile meglio vestita ad Hollywood.\nVita privata.\nDurante gli anni cinquanta, malgrado il progresso e la liberazione da certi tab\u00f9, Hollywood e lo star system continuavano a vigilare affinch\u00e9 la vita di attori e registi fosse, o almeno sembrasse, \"immacolata\" agli occhi del pubblico. Condizionato da questo sistema, Rock Hudson non rivel\u00f2 mai la propria omosessualit\u00e0, ma il prezzo che dovette pagare per mantenere intatta la propria immagine pubblica non fu irrilevante. Nel ristretto ambiente di Hollywood la sua omosessualit\u00e0 era nota, ma la notizia non doveva essere rivelata agli spettatori, pena la distruzione dell'immagine virile e vigorosa con cui il pubblico, soprattutto femminile, identificava l'attore sullo schermo, rafforzata da un'attenta operazione di marketing da parte di numerose riviste specializzate nella diffusione di notizie sui divi e sulle celebrit\u00e0 del cinema.\nNel periodo di maggior successo di Hudson, i giornali cercarono pi\u00f9 volte di approfondire l'argomento. Nel 1955 la rivista scandalistica \"Confidential\" tent\u00f2 di diffondere un articolo rivelatorio sull'orientamento sessuale dell'attore, ma la Universal Pictures, che in quel periodo aveva sotto contratto Hudson, pag\u00f2 10.000 dollari per evitare la pubblicazione del temuto servizio.\nDal momento che il celibato di Hudson inizi\u00f2 ad alimentare chiacchiere e illazioni, il suo agente Willson organizz\u00f2 un matrimonio di \"copertura\" con la sua segretaria, Phyllis Gates, allo scopo di mettere a tacere i pettegolezzi sulla vita privata dell'attore. Hudson e la Gates si sposarono nel 1955 e divorziarono nel 1958. La Gates affermer\u00e0 in seguito di non aver pi\u00f9 rivisto l'ex-marito e, dopo la morte di Hudson, scriver\u00e0 che per lei il matrimonio fu autentico e che venne a conoscenza di voci di presunte manovre attorno ad esso solo successivamente.\nHudson ha avuto anche una relazione con il celebre danzatore, regista e coreografo statunitense Jerome Robbins.\nLa malattia.\nIl nome di Rock Hudson \u00e8 legato alle circostanze della sua morte quasi quanto alla sua carriera, nonostante sia stato uno dei personaggi pi\u00f9 celebri e amati degli anni cinquanta e sessanta. La sua importanza di attore, la cui carriera fu favorita dalle logiche dello star system di Hollywood, \u00e8 paragonabile a ci\u00f2 che la sua morte ha rappresentato. L'annuncio della sua malattia \u00e8 legato a un \"caso\" mediatico mondiale: egli fu infatti la prima celebrit\u00e0 internazionale ad ammettere pubblicamente di avere contratto il virus dell'HIV.\nTuttavia l'omosessualit\u00e0 dell'attore rimase segreta fino a che egli non scopr\u00ec di essere malato, il 5 giugno 1984, in seguito a una visita medica. L'anno successivo il \"caso Rock Hudson\" port\u00f2 alla coscienza degli USA, dell'Europa e delle popolazioni di molti altri Paesi, l'esistenza di questa sindrome. Fino ad allora si pensava che la malattia fosse un destino riservato a pochi emarginati e soprattutto una \"prerogativa\" del mondo omosessuale, mentre il caso di Hudson dimostr\u00f2 che il virus non risparmiava nessuno, neppure chi era ricco, famoso e, almeno apparentemente, eterosessuale. La morte di Hudson cambi\u00f2 anche l'atteggiamento nei confronti dell'epidemia da parte dell'allora presidente degli Stati Uniti d'America Ronald Reagan, amico di lunga data dell'attore.\nVisibilmente provato e sofferente durante le apparizioni pubbliche fin dal 1984, Hudson tent\u00f2 inizialmente di spiegare la propria impressionante perdita di peso dapprima come la conseguenza di una dieta eccessiva, quindi a causa di un'anemia, dell'anoressia nervosa e infine per un cancro al fegato. Gi\u00e0 durante le riprese del serial tv \"Dynasty\", quando dimenticava continuamente le battute e si rese necessario scrivergliele ovunque, fu evidente che le sue condizioni di salute erano precarie. Non furono comunque le amnesie ad attirare l'attenzione della stampa, poich\u00e9 l'attore aveva sempre avuto difficolt\u00e0 di memoria, ma il suo dimagrimento, il suo aspetto notevolmente invecchiato e le sue difficolt\u00e0 a parlare. Qualche tempo dopo apparve al fianco di Doris Day per promuovere lo show \"Doris Day Best Friends\", evento a cui presenzi\u00f2 in nome della vecchia amicizia verso la collega che aveva condiviso con lui i migliori anni della sua carriera, nonch\u00e9 i grandi successi, ma anche la Day rimase alquanto impressionata dal suo aspetto.\nL'attore, sempre in gran segreto, si rec\u00f2 pi\u00f9 volte a Parigi per sottoporsi alle cure con gli ultimi ritrovati della medicina. Il 25 luglio 1985, durante la sua ultima permanenza nella capitale francese, Hudson approv\u00f2 un comunicato stampa con cui si dava ufficialmente la notizia della diagnosi. L'ospedale in cui era ricoverato si svuot\u00f2 immediatamente per il terrore del contagio. L'attore volle rientrare subito negli Stati Uniti, ma il suo staff incontr\u00f2 notevoli problemi nel reperire un volo, poich\u00e9 nessuna compagnia aerea voleva averlo come passeggero. Alla fine Hudson fu costretto a prenotare un intero volo solo per lui. La notizia fu nascosta fino all'ultimo anche a Marc Christian, ultimo compagno di Hudson, che fu tenuto all'oscuro della malattia, pur continuando l'attore ad avere rapporti sessuali con lui.\nNonostante il prolungato silenzio, Hudson rimane pur sempre la prima celebrit\u00e0 ad aver rivelato al mondo di essere malato di AIDS. La sua immagine di uomo virile, ricco e famoso, non sembrava avere nulla a che fare con lo stereotipo imperante circa la tipologia delle vittime del morbo, dimostrando cos\u00ec che le convinzioni confortate dalle statistiche sulle cosiddette \"categorie a rischio\", andavano senz'altro riviste. L'ignoranza sulla malattia \u00e8 dimostrata dall'allarme che, dopo la rivelazione di Hudson, scoppi\u00f2 sul set della serie televisiva \"Dynasty\" (1981-89). L'attore infatti aveva preso parte alla quinta stagione dello sceneggiato, e in una scena aveva baciato sulla bocca l'attrice Linda Evans. La Evans venne sottoposta immediatamente a controllo medico, risultando in perfette condizioni fisiche.\nLa morte.\nLa morte di Rock Hudson, il 2 ottobre 1985, avvenuta per cancro (linfoma), non fu vana. Il decorso della sua malattia fu seguito con attenzione e partecipazione, e non senza qualche morbosit\u00e0, dai mass media di tutto il mondo, e l'annuncio della sua morte all'et\u00e0 di 59 anni port\u00f2 definitivamente l'AIDS all'attenzione dell'opinione pubblica in tutta la sua gravit\u00e0. La sua scomparsa fu un trauma considerevole, non solo perch\u00e9 era stato un attore molto famoso, ma anche perch\u00e9 era fortemente amato dal suo pubblico e apprezzato dai colleghi attori.\nDopo la morte, il corpo di Rock Hudson venne cremato e le sue ceneri disperse in mare. Per una curiosa coincidenza, nella stessa settimana in cui l'attore statunitense venne a mancare, morirono anche altre famose celebrit\u00e0 di Hollywood, ossia George Savalas (2 ottobre), Yul Brynner (10 ottobre) e Orson Welles (10 ottobre)."}
{"id": "334262", "revid": "1543377", "url": "https://it.wikipedia.org/wiki?curid=334262", "title": "Psichiatria forense", "text": "La psichiatria forense \u00e8 il settore disciplinare che studia i risvolti medico-legali della psichiatria e le problematiche forensi che spesso si affrontano in campo penale e civile con soggetti affetti da patologia psichica. Si tratta di una scienza ausiliare della criminologia che spazia dalla giurisprudenza alla salute mentale, che fornisce un giudizio diagnostico-valutativo e prognostico. Tale giudizio serve a stabilire le condizioni mentali di un soggetto in riferimento a un particolare reato e ad un preciso momento del corso giudiziario.\nSi sviluppa intorno al XIII e XIV secolo.\nCompetenze.\nGli psichiatri forensi lavorano con il giudice o il magistrato per valutare la competenza individuale di poter assistere ad un processo sulla base di un disturbo mentale o un'anomalia nonch\u00e9 per aggiungere eventuali raccomandazioni sulla sentenza finale. Tra gli aspetti trattati da questo settore disciplinare vi sono:\nOltre a ci\u00f2, vi sono due principali aree di valutazione criminale nella psichiatria forense che sono la \u201cvalutazione delle competenze\u201d e la \u201cvalutazione dello status mentale all'atto del delitto\u201d:\nValutazione delle competenze.\nSi tratta di una competenza di valutazione che serve a determinare se l'avvocato \u00e8 capace mentalmente di difendere ed assistere un imputato. In America \u00e8 una norma tassativamente prevista dal Quinto Emendamento della Costituzione degli Stati Uniti che garantisce il diritto da parte dell'imputato di essere presente al processo, di opporre valide giustificazioni all'accusa e di avere assistenza da un avvocato. In Inghilterra e Galles un simile diritto \u00e8 cd. \"fitness to plead\".\nValutazione delle testimonianze.\nGli psichiatri forensi sono spesso nominati come periti sia nei procedimenti penali che civili per fornire un parere su uno specifico problema, spesso basato su rapporti e relazioni dettagliate prima di esprimerlo verbalmente al processo. Il tutto naturalmente corredato da un punto di vista neutrale.\nValutazione dello status mentale all'atto del delitto.\nPer dare un parere al giudice sulla situazione mentale dell'imputato al momento del delitto ovvero se fosse capace di intendere e di volere, si ricorre a questo tipo di analisi. La terminologia varia da paese a paese ed \u00e8 stata rifiutata da molti altri, ma in ogni contesto, la comprensione dell'intento criminale, e la comprensione di come ci\u00f2 sia avvenuto, \u00e8 fondamentale ai fini della conclusione del caso. Buona parte della psichiatria forense \u00e8 orientata da rigide norme giuridiche che comprendono tre standard:\nEssere considerato \u201cNon colpevole per insanit\u00e0 mentale\u201d \u00e8 un possibile risultato per questo tipo di processi. Spesso la perizia \u00e8 somministrata sia agli imputati che agli avvocati (difensori o della parte lesa).\nGli psichiatri forensi sono spesso coinvolti in casi di detenuti, che sperano di ottenere una revisione del processo o uno sconto di pena, a causa delle sindromi invalidanti della prigionia, o in casi di malati psichici o di persone con l'attributo di pericolosit\u00e0 sociale.\nValutazione della recidiva.\nIn passato molti imputati o sospettati di recidiva con problemi mentali o portatori di handicap, erano monitorati da un'\u00e9quipe apposita formata da vari professionisti inclusi psicologi, infermieri ed assistenti sociali. L'\u00e9quipe aveva il compito di promuovere il benessere degli utenti e garantire la sicurezza sociale delle vittime, il che non significava che potevano impedire il compimento di un reato quanto piuttosto sperare di prevederlo.\nLa valutazione della recidiva \u00e8 a sua volta una branca della scienza forense che parte dall'idea che \u00e8 possibile prevedere l'orientamento criminale tramite degli indicatori statici derivati a partire dalla storia personale di ciascun imputato e tramite strumenti appositi quali, ad es., RRASOR e Static-99 che si sono mostrati molto pi\u00f9 accurati dei tradizionali strumenti di investigazione. Recentemente, si \u00e8 fatto utilizzo anche dei fattori di rischio quali, ad es., l'attitudine, l'impulsivit\u00e0, la salute mentale, la famiglia e il contesto sociale, l'uso e l'abuso di sostanze, l'accessibilit\u00e0 e l'accettazione dei servizi sociali, per redigere una relazione accurata. L'obiettivo \u00e8 di andare oltre la previsione, identificando e organizzando il trattamento penitenziario sui fattori di rischio. Ci\u00f2 potrebbe determinare il concorso di attivit\u00e0 di monitoraggio, risocializzazione, supervisione e tutela delle vittime nonch\u00e9 l'accessibilit\u00e0 di finanziamenti pubblici e di poteri speciali. Tali schemi possono essere basati su modelli di valutazione quali, ad es., il HCR-20 (10 Historical, 5 Clinical and 5 Risk Management factors) e il RSVP (Risk of Sexual Violence Protocol) dalla Simon Fraser University.\nAbilitazione professionale.\nIn America e in Inghilterra.\nAttualmente non \u00e8 necessario superare un esame di stato per esercitare la professione di psichiatra forense, tuttavia molti aspiranti psichiatri forensi svolgono uno stage o un tirocinio formativo in una specifica area di interesse forense. Negli Stati Uniti, ad es., un anno di praticantato \u00e8 sufficiente a quei aspiranti che hanno gi\u00e0 completato con successo uno stage o un tirocinio formativo. In Inghilterra si richiede di espletare almeno tre anni di pratica prima di poter esercitare la professione. In altri paesi \u00e8 prevista una formazione specifica anche dopo l'abilitazione.\nProspettive sulla psichiatria forense.\nGli standard deontologici variano da campo a campo in quanto tutto ci\u00f2 che riferisce l'imputato \u00e8 garantito dalla \"privacy\"; ci\u00f2 rende la valutazione pi\u00f9 difficile, in quanto lo psichiatra forense deve rilevare tutte le informazioni necessarie anche quelle che non rientrano nell'interesse del soggetto. In tal senso molti imputati non vedono di buon occhio gli psichiatri forensi In aggiunta, le tecniche forensi sono sensibilmente diverse da quelle tradizionali in quanto sono finalizzate a sondare la mente dell'uomo delinquente e dell'agente violento. In questo senso si dice in gergo che lo psichiatra forense \u00e8 immerso in un \u201cmondo anormale\u201d.\nCome gi\u00e0 detto, la psichiatria forense soffre di diversi limiti rispetto alle altre branche della Scienza forense. C'\u00e8 bisogno, quindi, di molta pi\u00f9 formazione professionale e di attenzione che, al momento, non trova riscontro nel mondo accademico."}
{"id": "334263", "revid": "1543377", "url": "https://it.wikipedia.org/wiki?curid=334263", "title": "Corn\u00e8r Arena", "text": "La Corn\u00e8r Arena \u00e8 una struttura dedicata all'hockey su ghiaccio situata a Porza, in frazione Cornaredo, presso Lugano. \u00c8 lo stadio di casa dell'Hockey Club Lugano.\nLa pista attuale \u00e8 stata inaugurata nel 1995, dopo la demolizione della precedente e tre anni di lavori di costruzione durante i quali venne utilizzata una pista provvisoria (Reseghina).\nContiene due piste di ghiaccio, la principale delle quali ha una capienza di 7.200 posti, 13 spogliatoi, una decina di buvettes, un ristorante-pizzeria, due fan-shops, due Vip Lounges e una sala riunioni, per una superficie totale di 3.600 m\u00b2 (inclusa la Reseghina).\nDalla stagione 2007-08 la pista \u00e8 dotata di una tribuna disabili all'avanguardia e dalla stagione 2009-10 dispone di schermi giganti di ultima generazione.\nNel 2016 sono stati installati schermi pubblicitari digitali lungo le tribune ed \u00e8 stata aggiunta un'ulteriore tribuna VIP.\nNell'attuale Corn\u00e8r Arena, l'HC Lugano ha vinto due titoli di campione svizzero (2003, 2006) e perso quattro finali (2001, 2004, 2016 e 2018).\nSotto la volta della Corn\u00e8r Arena \u00e8 appeso lo stendardo celebrativo dei 7 titoli di campione svizzero, delle 7 maglie ritirate e dei 4 titoli di campionesse svizzere del Ladies Team.\nL'area in cui sorge la pista della Corn\u00e8r Arena sar\u00e0 fortemente modificata dall'importante progetto urbanistico del Nuovo Quartiere Cornaredo, che nel corso dei prossimi anni (2017-2020) cambier\u00e0 radicalmente il volto di quella zona della citt\u00e0, facendo di essa un'area fieristica e di svago. Inoltre, la zona in questione \u00e8 direttamente collegata all'autostrada Milano-Zurigo (A2) tramite la Galleria Vedeggio-Cassarate.\nLa Corn\u00e8r Arena \u00e8 presente, ricreata in ogni dettaglio, nei videogiochi della EA Sports da NHL 13 e successivi.\nNel 2018 l'Hockey Club Lugano annuncia una partnership con il gruppo Corn\u00e8r, banca ticinese, da questa partnership viene quindi cambiato il nome ufficiale della pista, denominata d'ora in avanti Corn\u00e8r Arena."}
{"id": "334265", "revid": "23", "url": "https://it.wikipedia.org/wiki?curid=334265", "title": "I secolo AC", "text": ""}
{"id": "334268", "revid": "339392", "url": "https://it.wikipedia.org/wiki?curid=334268", "title": "F.C. Savoia 1908", "text": ""}
{"id": "334273", "revid": "23", "url": "https://it.wikipedia.org/wiki?curid=334273", "title": "II secolo AC", "text": ""}
{"id": "334280", "revid": "23", "url": "https://it.wikipedia.org/wiki?curid=334280", "title": "III secolo AC", "text": ""}
{"id": "334283", "revid": "23", "url": "https://it.wikipedia.org/wiki?curid=334283", "title": "IV secolo AC", "text": ""}
{"id": "334286", "revid": "23", "url": "https://it.wikipedia.org/wiki?curid=334286", "title": "IX secolo AC", "text": ""}
{"id": "334287", "revid": "767487", "url": "https://it.wikipedia.org/wiki?curid=334287", "title": "Jelly Roll Morton", "text": "Considerato il primo importante compositore e pianista di musica jazz della storia, fu autore di alcune delle pi\u00f9 importanti e influenti composizioni della sua epoca, come \"Jelly Roll Blues\", brano edito nel 1915 e riconosciuto come il primo pezzo jazz pubblicato.\nCelebre per la sua tracotante personalit\u00e0, si era attirato le antipatie dei suoi colleghi per il suo modo di fare altezzoso, sprezzante e completamente incentrato su di s\u00e9. Duke Ellington gli riconobbe soltanto \"il talento di parlare di Jelly Roll Morton\". Di s\u00e9 diceva di aver \"inventato il jazz nel 1902\", di essere \"il creatore del jazz - stomp - swing\" e \"il pi\u00f9 grande compositore di temi \"hot\" del mondo\". Fond\u00f2 negli anni venti i \"Red Hot Peppers\" ed ebbe fortuna e fama. Fu travolto dalla grande depressione del 1929 e mor\u00ec in povert\u00e0.\nVita e carriera musicale.\nJelly Roll Morton, come risulta dal certificato di battesimo, nacque con buone probabilit\u00e0 il 20 settembre del 1890. Figlio di Ed LaMothe e di Louise Monette non uniti in matrimonio. La madre sposer\u00e0 William Mouton pochi anni dopo e dall'anglicizzazione del cognome del patrigno deriva probabilmente il cognome Morton. Per decenni \u00e8 rimasto incerto il vero anno di nascita poich\u00e9 alla moglie disse di esser nato nel 1886, su una polizza dichiar\u00f2 il 1888, nei documenti della Biblioteca del Congresso di Washington risulta il 1885, mentre sulla lapide funeraria \u00e8 riportato correttamente l'anno 1890.\nFiglio di Creoli di origini haitiane, trascorse l'infanzia con la madrina. Si applic\u00f2 ben presto alla musica, studiando chitarra, trombone e, soprattutto, il pianoforte.\nGli inizi a New Orleans.\nA diciassette anni fece il suo ingresso a \"Storyville\", il quartiere a luci rosse di New Orleans, dove suonava nei bordelli per allietare l'attesa dei clienti. Le ragazze gli diedero il nomignolo di \"winding boy\" mentre in seguito lui stesso si battezz\u00f2 \"jelly roll\"; entrambi soprannomi allusivi alle sue capacit\u00e0 di amatore.\nNel 1907 abbandon\u00f2 New Orleans e affianc\u00f2 alla carriera da pianista quella di giocatore di professione, facendosi presto odiare sia dai giocatori che dai pianisti: i primi per essere stati \"spennati\" al tavolo di gioco o al biliardo, gli altri per essere stati sfidati e umiliati al piano. I modi di Jelly Roll erano infatti altezzosi e sprezzanti. Vestiva elegantissimo, con gran sfoggio di gemme e preziosi, ostentando oro e banconote. Prima di un'esibizione si avvicinava al piano con fare regale, toglieva il soprabito e lo riponeva con cura sullo strumento; poi con un fazzoletto raffinato ripuliva lo sgabello, si sedeva e attaccava un ragtime veloce, per stupire il pubblico.\nNel 1917 si spost\u00f2 a Los Angeles, dove spos\u00f2 Anita Gonzales, a cui dedic\u00f2 i temi \"Mamanita\" e \"Sweet Anita\". Continu\u00f2 a suonare nei locali, non senza difficolt\u00e0 legate alla convivenza con i membri del suo complesso, che riteneva rozzi e inferiori.\nChicago, le incisioni e il successo.\nNel 1923 si separ\u00f2 da Anita e si diresse alla volta di Chicago, dove fece fortuna con un pezzo intitolato \"Wolverines\". Due editori, i fratelli Melrose, ne scrissero il testo e lo ribattezzarono \"Wolverine Blues\" con grande disappunto di Morton non trattandosi di un blues. Lester Melrose ebbe a dire: \nNello stesso periodo incise alcuni brani composti da lui, in cui si pu\u00f2 notare un certo rigore nella scrittura e al contempo originalit\u00e0 e libert\u00e0 di linguaggio, ma soprattutto una profonda differenza dal ragtime. In particolare le secche sincopi del ragtime venivano sostituite da alcune pi\u00f9 complesse derivanti dal tango e dalle danze folkloristiche di origine europea, che Morton aveva avuto modo di ascoltare nei quartieri in cui era vissuto.\nNel 1926 riun\u00ec un complesso che chiam\u00f2 \"Red Hot Peppers\", composto dai migliori strumentisti del momento, per incidere una serie di brani che brillarono per originalit\u00e0 e qualit\u00e0 di esecuzione. I pi\u00f9 famosi sono \"Black bottom stomp\", \"Smoke house blues\", \"The chant\", \"Dead man blues\", \"Doctor jazz\", \"The pearls\", \"Kansas City stomp\" e \"Wolverine blues\", considerati capisaldi del jazz tradizionale. Data la bravura dei musicisti, Jelly Roll permise parti improvvisate lasciate alla discrezione dei solisti. I brani furono preparati con una meticolosit\u00e0 e una precisione che, per l'epoca, si potevano dire straordinarie.\nNew York, durante la Grande Depressione.\nNonostante il grande successo ottenuto dai dischi dei \"Red Hot Peppers\", Jelly Roll cominci\u00f2 a far fatica a trovare scritture nei locali: il suo carattere e il suo attaccar briga con tutti gli preclusero molti ingaggi probabilmente nel momento peggiore della storia dell'America, ovvero agli inizi della grande depressione.\nGli anni 1929 e 1930 videro l'inizio di un rapido declino, al fianco della nuova compagna Mabel Bertrand. Nel 1935 la ragazza fu abbandonata con il pretesto di un viaggio a Washington per seguire degli affari legati al pugilato, ma in realt\u00e0 Jelly Roll si stabil\u00ec per due anni in un locale notturno in cui faceva da pianista, cassiere e direttore di sala.\nUn ritorno di fiamma di notoriet\u00e0 fu causato inaspettatamente da una lettera di protesta scritta da Jelly Roll al presentatore di una trasmissione radiofonica che os\u00f2 presentare W. C. Handy come il padre del blues e l'\"originator of jazz\", titolo che Jelly considerava suo di diritto da sempre. La lettera ebbe qualche ripercussione sull'ambiente jazzistico, sia per i toni e per le affermazioni, sia perch\u00e9 Morton la invi\u00f2 anche al \"Baltimore Afro-American\" e al \"Down Beat\" di Chicago. La lettera riaccese l'interesse intorno a Jelly Roll e tra i vari appassionati grande importanza ebbe Alan Lomax, incaricato di creare una discoteca di musica folkloristica americana per la Biblioteca del Congresso. Tutto il materiale raccolto da Lomax venne integrato con testimonianze ed edito come libro intitolato \"Mister Jelly Roll\".\nL'interesse e le registrazioni per la Biblioteca permisero a Jelly Roll di partecipare a qualche \"jam session\" a New York, di rilasciare interviste e di incidere qualche altro disco; il successo che ebbe con i \"Red Hot Peppers\" era tuttavia ben lontano.\nMor\u00ec nel \"Country General Hospital\" di Los Angeles nel 1941.\nMedia.\nLa figura di Jelly Roll Morton, pionieristica nel campo del jazz dei primi momenti, \u00e8 stata rivista in vari film. Ne \"La leggenda del pianista sull'oceano\" (1998) di Giuseppe Tornatore (tratto dal monologo teatrale \"Novecento\" di Alessandro Baricco) Morton viene interpretato da Clarence Williams III, nipote del grande compositore jazz Clarence Williams. Nel corso della sfida con Danny Boodman T.D. Lemon Novecento, in una gara al pianoforte vengono eseguiti \"Big Foot Ham\", \"The Crave\" e \"Fingerbreaker\", ma Morton viene battuto dalla maggiore abilit\u00e0 e velocit\u00e0 di Novecento.\nIn \"Quartiere francese\" (1978) \u00e8 un pianista di un bordello di New Orleans.\nCharles Mingus, nel suo album \"Mingus Ah Um\" gli dedica un brano dal semplice titolo \"Jelly Roll\".\nViene citato dai Crusaders nel brano \"Soul Shadow\", insieme ad altri miti del jazz.\nComposizioni.\nLista delle composizioni di Morton in ordine alfabetico:"}
{"id": "334293", "revid": "23", "url": "https://it.wikipedia.org/wiki?curid=334293", "title": "V secolo AC", "text": ""}
{"id": "334302", "revid": "13415", "url": "https://it.wikipedia.org/wiki?curid=334302", "title": "Genere (sociologia)", "text": ""}
{"id": "334305", "revid": "1543377", "url": "https://it.wikipedia.org/wiki?curid=334305", "title": "Transito della Terra da Marte", "text": "Un transito della Terra viene osservato da Marte ogni qualvolta la Terra si interpone fra il pianeta e il Sole, oscurandone una piccola parte del disco; durante un simile evento, un ipotetico osservatore su Marte potrebbe osservare la Terra come un disco nero che attraversa il disco solare.\nL'evento \u00e8 di particolare interesse per via della presenza della Luna, solitamente osservabile contemporaneamente alla Terra nel corso del transito. In alcuni rari casi i corpi attraversano uno alla volta il disco solare; \u00e8 il caso dei transiti del 1800 e del 2394.\nIn occasione di questo fenomeno Marte appare, per un osservatore terrestre, uniformemente illuminato, trovandosi in una configurazione nota come opposizione. Grazie a questa circostanza Charles Augustus Young cerc\u00f2, durante il transito del 1879, di misurare la compressione polare del Pianeta Rosso, ottenendo un valore pari a 0,0046; il valore attualmente ritenuto corretto \u00e8 0,0065 (sebbene una differenza di pochi chilometri nella stima del raggio polare ed equatoriale di Marte possa portare a grandi variazioni di questa misura).\nOsservazione del transito.\nNessun transito della Terra da Marte \u00e8 sinora stato osservato; tuttavia \u00e8 possibile che il prossimo venga osservato da potenziali osservatori presenti sulla superficie del Pianeta Rosso, il 10 novembre 2084.\nNel racconto di fantascienza \"Transit of Earth\", del 1971, Arthur C. Clarke descriveva l'osservazione del transito del 1984 da parte di un astronauta situato su Marte; la storia fu pubblicata per la prima volta sulla rivista \"Playboy\" nel gennaio 1971.\nIpotetici osservatori presenti su Marte potrebbero osservare anche transiti di Mercurio, di Venere, di Deimos e di Fobos.\nPeriodicit\u00e0 dei transiti.\nI transiti della Terra da Marte si ripetono secondo un ciclo di 284 anni, ricorrendo ordinatamente a distanze di 100,5, 79, 25,5 e 79 anni, sempre in maggio o in novembre. Il ciclo corrisponde approssimativamente a 151 orbite marziane, 284 orbite terrestri, o 133 volte il periodo sinodico Terra-Marte.\nIl periodo sinodico risulta dalla formula\nformula_1\ndove P \u00e8 l'anno siderale terrestre (365,25636 giorni), e Q \u00e8 il periodo orbitale di Marte."}
{"id": "334312", "revid": "1652134", "url": "https://it.wikipedia.org/wiki?curid=334312", "title": "Battaglia di Cheren", "text": "La battaglia di Cheren (in inglese \"Battle of Keren\") fu uno scontro tra le truppe italiane e le forze britanniche e del \"Commonwealth\", avvenuto durante la seconda guerra mondiale nella zona di Cheren, in Eritrea. Nonostante un'organizzata e tenace resistenza, le forze italiane vennero sconfitte, sancendo cos\u00ec l'inizio dello sgretolamento del giovane impero coloniale italiano, nato con l'annessione dell'Etiopia, dopo la guerra d'Etiopia del 1935, alle altre colonie e la creazione dell'Africa Orientale Italiana.\nLe forze in campo.\nItaliani.\nAll'inizio delle ostilit\u00e0 le forze presenti nell'Africa Orientale Italiana consistevano in 91.000 soldati italiani, comprendenti uomini dell'esercito (alpini, bersaglieri e camicie nere), dell'aviazione e della marina, a cui si sommavano circa 200.000 \u00e0scari. Nonostante l'enorme massa di uomini, questi erano disposti in diversi scacchieri, ognuno dei quali, a causa della pressoch\u00e9 totale assenza di collegamenti, era di fatto isolato e impossibilitato ad essere soccorso in caso di attacco.\nVi erano inoltre in dotazione 24 carri armati M11/39, 39 carri armati CV35, 126 autoblindo e 813 cannoni. Erano altres\u00ec disponibili 325 aerei dei quali solo 244 in efficienza.\nBritannici e truppe del Commonwealth.\nLe forze britanniche presenti sul teatro di guerra erano:\nLe forze che parteciparono effettivamente alla battaglia di Cheren furono, nella prima fase della battaglia, le brigate della 4\u00aa Divisione indiana. Nella seconda fase intervennero la \"Briggs Force\" su \"1\u00ba Royal Sussex\" (battaglione), 4\u00ba battaglione del \"16\u00ba Punjabi Regiment\", \"3\u00ba bataillon de marche\" senegalese (con quadri francesi), \"14\u00ba bataillon\" della L\u00e9gion \u00e9trang\u00e8re, reparti misti non specificati e tutte le unit\u00e0 e la \"5\u00aa Divisione indiana\".\nGli antefatti.\nIl 10 giugno 1940 l'Italia aveva dichiarato la guerra a Francia e Regno Unito. Nonostante la resa della Francia, il Regio Esercito Italiano non era pronto per affrontare una nuova guerra e il Duca d'Aosta, comandante delle truppe nell'AOI, ricevette l'ordine di restare sulla difensiva. Il Duca d'Aosta recep\u00ec per\u00f2 questo comando come un ordine di \"attaccare ma con prudenza\" e quindi port\u00f2 i suoi soldati all'attacco in tutta l'Africa Orientale. Dopo parecchi iniziali successi (tra i quali l'Invasione della Somalia Britannica) le truppe italiane si trovarono a dover fronteggiare divisioni nemiche molto mobili e ben equipaggiate, che presto le costrinsero alla ritirata su tutti i fronti. Con i nemici in rotta, i britannici si posero l'obiettivo principale di chiudere il prima possibile il fronte africano orientale.\nLa battaglia.\nPrima fase.\nLa prima fase della battaglia di Cheren si concretizz\u00f2 per la tenace resistenza italiana sul passo di Dongolaas e sulle montagne vicine.\nIl 2 febbraio vi fu il primo attacco da parte di mezzi corazzati britannici che tentarono di forzare il passo, venendo respinti dai reparti italiani. Il giorno successivo, tuttavia, reparti scozzesi riuscirono a prendere quota 1616 al II Battaglione dell'11\u00ba Reggimento \"Granatieri di Savoia\", che, nuovamente attaccato dai reparti indiani dei \"Punjab\" e dei \"Rajputana\" fu sul punto di crollare; solamente l'arrivo di due compagnie del III Battaglione bersaglieri e del XCVII Battaglione coloniale riuscirono ad evitare l'annientamento e a contenere gli attacchi in cruenti corpo a corpo.\nIl 10 febbraio, dopo una settimana di scaramucce di scarso rilievo, era ormai chiaro che le forze anglo-indiane stessero preparando un nuovo attacco con l'appoggio di mezzi corazzati e meccanizzati. Per evitare la caduta del passo di Dongolaas, vennero radunati tutti gli uomini abili, compreso il Battaglione alpini \"Uork Amba\" appena giunto di rinforzo da Addis Abeba. L'attacco, lanciato il 12 febbraio, e continuato fino al 14 febbraio, vide l'impiego dei temuti battaglioni indiani dei \"Maharatta\" e dei Sikh, ma ancora una volta la tenace, e sanguinosa, resistenza delle truppe italiane costrinse il comando inglese a sospendere ogni attacco.\nDal 15 febbraio al 14 marzo, se si eccettua l'attacco inglese intorno a Cubub, si verificarono brevi scaramucce, con entrambe le parti impegnate a riorganizzare le proprie forze, con i battaglioni italiani ridotti spesso a 150-200 uomini (in pratica all'aliquota di una compagnia). Durante questo mese, comunque, furono incessanti i bombardamenti e gli attacchi aerei contro le postazioni difensive italiane.\nSeconda fase.\nPer l'ultima fase della battaglia, l'Alto Comando britannico pianific\u00f2 due colonne che dovevano convergere poi nella piazzaforte di Cheren. Il piano prevedeva che la 4\u00aa Divisione indiana si impadronisse del Sanchil e del monte Forcuto, mentre la 5\u00aa Divisione indiana avrebbe dovuto forzare il passo di Dongolaas.\nAlle 8,00 del 15 marzo inizi\u00f2 l'offensiva finale. Tuttavia, a dispetto dei piani inglesi, le truppe britanniche e del \"Commonwealth\" vennero respinte da un nutrito lancio di bombe a mano, mentre le poche batterie ancora efficienti riuscirono a bloccare i mezzi corazzati Alleati. Il giorno successivo, il 16 marzo, gli inglesi, forti della loro superiorit\u00e0 di uomini e mezzi iniziarono, seppur a fatica, a compiere i primi significativi progressi.\nAnche grazie alla netta superiorit\u00e0 aerea (verso la fine di marzo gli unici aerei ancora efficienti erano 3 bombardieri Savoia-Marchetti S.M.79 e un solo Savoia-Marchetti S.M.81), i contrattacchi italiani sul Sanchil e sul Dologorodoc, vennero fermati. Mentre nel settore nord del fronte l'avanzata britannica era di fatto stata fermata, il settore sud-ovest era ormai sul punto di cedere: nella battaglia di Cheren, in realt\u00e0, non vi fu un cedimento improvviso, ma, essenzialmente, la linea difensiva cess\u00f2 lentamente di esistere per l'esaurimento delle forze disponibili.\nIl 27 marzo la battaglia ebbe di fatto termine.\nI morti italiani furono migliaia e gli attacchi a sera inoltrata dei pochi sopravvissuti dovettero passare sui cadaveri dei compagni che furono calpestati: le pareti rocciose e prive di terreno non permettevano di seppellire i caduti. Un cimitero a cielo aperto.\nCon la vittoria delle truppe anglo-sudanesi, inizia l'inferno nei campi di concentramento inglesi prima a Massaua, a Wad Madani (in Sudan) e poi a Derhadun in India, per oltre cinque anni.\nConseguenze.\nLe truppe italiane pi\u00f9 tenaci ed organizzate si ritirarono presso Tekelezan. Questa loro nuova posizione era in ogni caso molto meno difendibile della ormai persa Cheren e dovettero comunque capitolare il primo aprile 1941. La settimana successiva vennero perse anche Asmara e Massaua. In quell'occasione il tenente dei Granatieri di Sardegna del \"IV Toselli\" Gioacchino Di Marzio, medaglia d'oro al valor militare per l'azione, difese la sua postazione come ultimo uomo fino alla morte.\nMassaua, caduta in conseguenza dell'apertura della breccia di Cheren alle forze britanniche, fu conseguentemente usata come una stazione delle flotte statunitense e britannica.\nLa battaglia \u00e8 ancora oggi ricordata come una delle migliori prove di forza della storia militare italiana recente, nonostante il risultato; questo grazie al coraggio dei soldati italiani e degli \u00c0scari e alla strategia militare del generale Carnimeo. Nel resoconto della battaglia dato nella \"Eastern Epic\", Compton Mackenzie scrisse: \nLa fine dell'Impero.\nIl 31 marzo, dopo un'ultima resistenza si arrendevano le forze impegnate a Teclasan, il successivo 8 aprile cadeva anche Massaua, difesa da poche centinaia di marinai della Regia Marina e da uomini della Guardia di Finanza: l'Eritrea era di fatto in mano degli Alleati.\nLa resistenza si protrasse comunque nello sterminato territorio dell'Impero, nonostante il 19 maggio si arrendesse, con l'onore delle armi, il vicer\u00e9 Amedeo d'Aosta, dopo un'ultima vana resistenza sull'Amba Alagi. Le ultime sacche di resistenza italiana si arresero soltanto il 22 novembre 1941, con la resa degli ultimi difensori di Gondar."}
{"id": "334328", "revid": "4711", "url": "https://it.wikipedia.org/wiki?curid=334328", "title": "Massawa", "text": ""}
{"id": "334330", "revid": "125869988", "url": "https://it.wikipedia.org/wiki?curid=334330", "title": "Hiroshi Kaneda", "text": "Il Minor Planet Center gli accredita le scoperte di settecentocinque asteroidi, tutti in condivisione con Seiji Ueda.\nHa scoperto inoltre tre nove, la \"V459 Vul\" nel dicembre 2007, la \"V2468 Cyg\" nel gennaio 2008 e la \"V2491 Cyg\" nell'aprile 2008 . Ha coriscoperto la cometa 205P/Giacobini.\nGli \u00e8 stato dedicato l'asteroide 4677 Hiroshi."}
{"id": "334356", "revid": "123165813", "url": "https://it.wikipedia.org/wiki?curid=334356", "title": "2035", "text": ""}
{"id": "334363", "revid": "33689", "url": "https://it.wikipedia.org/wiki?curid=334363", "title": "Sid Meier", "text": "Tra le principali attivit\u00e0, \u00e8 cofondatore di MicroProse e di Firaxis Games e iniziatore della serie di strategici a turni \"Civilization\".\nBiografia.\nNato in Canada, si \u00e8 laureato in informatica presso l'Universit\u00e0 del Michigan negli Stati Uniti d'America. \nEntr\u00f2 all'universit\u00e0 nel 1971 per studiare matematica, fisica e chimica, ma poi ottenne una borsa lavoro con il docente di fisica che era interessato all'apprendimento con il computer. Meier fu affascinato da questo campo e scelse di prendere la strada dell'informatica, realizzando tra i vari progetti universitari anche un'intelligenza artificiale per il gioco del Tris.\nDopo la laurea lavor\u00f2 in un'azienda di sistemi di gestione delle casse dei supermercati. Negli anni '80 sviluppava videogiochi amatoriali in casa con un Atari 800. Mostrava i giochi anche ai colleghi di lavoro, che li apprezzavano, tanto che il direttore dovette dirgli di smettere di portare queste distrazioni. Quando Meier e il collega Bill Stealey vennero mandati a una conferenza sul commercio di elettronica, la sera si intrattennero in una sala giochi, dove si sfidarono tra l'altro al simulatore di volo \"Red Baron\" (Atari, 1980). Meier batteva i punteggi dell'amico, che era pure un ex pilota militare, e sosteneva di riuscirci perch\u00e9 nella prima partita si era concentrato sull'imparare gli algoritmi del videogioco. Meier riteneva anche di poter sviluppare un simulatore di volo migliore e Stealey, che era un imprenditore esperto, gli propose di collaborare: Meier sviluppando e Stealey occupandosi della parte commerciale. Cos\u00ec nel 1982 Meier propose al collega \"Hellcat Ace\" per Atari 8-bit e i due fondarono la MicroProse.\nLa nuova azienda si concentr\u00f2 soprattutto sui giochi di simulazione e di strategia e produsse diversi altri simulatori di volo militari, tra cui \"Spitfire Ace\", \"F-15 Strike Eagle\" e \"F-19 Stealth Fighter\". Lo strategico \"Sid Meier's Pirates!\" del 1987 fu il primo di molti titoli ad avere il nome di Meier in copertina. Secondo Meier l'idea di aggiungere il suo nome fu di Stealey: dato che Meier era gi\u00e0 apprezzato per i suoi simulatori di volo, e il pubblico non si aspettava qualcosa di diverso da lui, Stealey pens\u00f2 che il nome potesse essere di richiamo, nonostante \"Pirates\" fosse di tutt'altro genere.\nStealey riferisce un'altra storia: a una cena della Software Publishers Association uno degli ospiti, l'attore Robin Williams, avrebbe suggerito di promuovere Meier come la \"star\" della MicroProse mettendo il suo nome sulle copertine.\nCaratteristiche fondamentali di \"Pirates\" erano l'esplorazione e la libert\u00e0 di scelta dei propri obiettivi e di come far evolvere la storia. Secondo Meier, un buon videogioco deve proporre al giocatore una serie di situazioni nelle quali prendere decisioni con conseguenze rilevanti; tali decisioni dovrebbero inoltre portare a sviluppi differenti della trama, che non sia predeterminata ma guidata dal giocatore. Questa filosofia fu applicata in pieno in \"Sid Meier's Civilization\" del 1991, uno strategico a turni che ebbe enorme impatto.\nIl contesto di \"Civilization\" \u00e8 lo sviluppo di un'intera nazione attraverso tutta la storia della civilt\u00e0. Meier dice di aver avuto da \"Sim City\" l'idea di focalizzare il gioco sulla creazione di qualcosa, di averla combinata con gli elementi gestionali del suo precedente strategico ferroviario \"Sid Meier's Railroad Tycoon\", e infine di aver cercato un contesto pi\u00f9 grande a cui applicare il tutto.\nNel 1993 Stealey decise di vendere la MicroProse alla Spectrum HoloByte, per poi lasciarla. Nel 1996 anche Meier lasci\u00f2 la societ\u00e0 per fondare Firaxis Games insieme ai colleghi Jeff Briggs e Brian Reynolds. Il suo proposito era dedicarsi allo sviluppo di nuovi giochi senza essere vincolato a metodi e tempi da multinazionale; lo stesso Meier disse scherzosamente della Firaxis \"gli internati gestiscono il manicomio\". Tra i maggiori titoli della Firaxis ci sono molti dei seguiti di \"Civilization\" (dei quali per\u00f2 Meier non ha partecipato allo sviluppo), \"X-COM\", il rifacimento di \"Sid Meier's Pirates!\", \"Sid Meier's Gettysburg!\" e \"Sid Meier's Ace Patrol\", con il quale ci fu un ritorno ai simulatori di volo.\nVita privata.\nMeier vive a Hunt Valley, nel Maryland, insieme alla seconda moglie Susan; entrambi cantano nel coro della locale Chiesa evangelica luterana, per il quale Meier compone musiche. Ha un figlio dalla prima moglie.\nRiconoscimenti.\nSid Meier ha ricevuto numerosi riconoscimenti personali, senza contare quelli ricevuti dai suoi giochi, tra cui:\nVideogiochi.\nNella sua carriera Sid Meier ha sviluppato, prodotto o diretto con diversi ruoli numerosi videogiochi:"}
{"id": "334364", "revid": "287204", "url": "https://it.wikipedia.org/wiki?curid=334364", "title": "Karol Szymanowski", "text": "Biografia.\nSzymanowski nacque a Tymo\u0161ivka, all'epoca in Polonia e oggi appartenente all'Ucraina, in una famiglia di ricchi proprietari terrieri. La sua infanzia e la sua prima giovinezza, seppure serene, furono segnate dalla tubercolosi, malattia alla quale riusc\u00ec a sopravvivere, ma che condizion\u00f2 pesantemente la sua salute e che, assieme al disordinato stile di vita assunto da adulto, fu tra le cause della sua morte prematura.\nCome molti rampolli dell'aristocrazia terriera Szymanowski affront\u00f2 i primi anni di studio privatamente, seguito da precettori, allo studio della musica fu invece avviato dal padre che gli insegn\u00f2 i primi rudimenti di tecnica pianistica e armonia, pot\u00e9 quindi avere una regolare formazione musicale, frequentando a partire dal 1892 la Scuola di Musica di Gustav Neuhaus a Elizawetgrad e, dal 1901, le lezioni del Conservatorio di Stato di Varsavia.\nUna volta diplomato Szymanowski altern\u00f2 l'insegnamento accademico al Conservatorio, del quale fu anche direttore tra il 1926 e il 1930, ai viaggi e agli impegni di musicista. Le opportunit\u00e0 nel campo della musica in Polonia erano abbastanza limitate all'epoca, cos\u00ec Szymanowski viaggi\u00f2 intensamente e per lunghi periodi in tutta Europa, Nordafrica, Medio Oriente e Stati Uniti d'America. Questi viaggi, in particolare quelli nell'area mediterranea, fornirono molta ispirazione al grande musicista polacco, che ne ricav\u00f2 materiale ritmico e melodico per le sue composizioni, nonch\u00e9 (da un suo soggiorno siciliano) l'ambientazione del suo capolavoro teatrale: il dramma lirico \"Kr\u00f3l Roger\" (\"Re Ruggero\"). Uomo brillante e coltissimo, con interessi culturali vasti ed eterogenei (letteratura, poesia, arti visive) Szymanowski aveva una personalit\u00e0 complessa, contrassegnata dalla sensibilit\u00e0 acutissima e a tratti morbosa (in un paese contadino e impregnato di tradizionalismo cattolico, come la Polonia dei primi decenni del XX secolo) che fin\u00ec con l'esacerbare questi suoi tratti caratteriali, per cui, fin dall'adolescenza, il compositore fu colpito dal manifestarsi ricorrente di una sindrome depressiva, i cui sintomi egli cerc\u00f2 di alleviare ricorrendo agli alcolici e alle droghe. Furono proprio l'alcolismo e la dipendenza dalla cocaina che compromisero definitivamente la sua salute, conducendolo alla morte, avvenuta per cancro alla laringe in un sanatorio di Losanna, all'et\u00e0 di cinquantaquattro anni.\nSzymanowski fu influenzato dalla musica di Richard Strauss, Max Reger, Aleksandr Skrjabin e dall'impressionismo di Claude Debussy e Maurice Ravel. Trasse anche molta ispirazione dalle opere del connazionale Fryderyk Chopin e dalla musica popolare polacca e, come Chopin, scrisse numerose mazurche per pianoforte.\nA partire dagli anni '20 fu poi particolarmente influenzato dalla musica folklorica dei montanari polacchi, che scopr\u00ec a Zakopane, nella regione montuosa delle Tatra, scrivendo persino un articolo intitolato \"Sulla musica G\u00f3rale\" (dei montanari polacchi), in cui afferma (p.\u00a097): :\nSecondo Jim Samson (1977, pag. 200), viene \u00absuonata su due violini ed un basso a corda\u00bb ed \u00abha caratteristiche straordinariamente \"esotiche\", molto dissonanti e con effetti eterofonici affascinanti\u00bb.\nOpere.\nTra le opere orchestrali pi\u00f9 famose di Karol Szymanowski ci sono quattro sinfonie (n. 3, \"Canzone della notte\", con coro e solisti vocali; e n. 4 \"Sinfonia concertante\", con piano solista) e due concerti per violino.\nLe sue opere teatrali includono il balletto \"Harnasie\" e le opere liriche \"Hagith\" e \"Re Ruggero\" (di cui \u00e8 scaricabile on-line un'analisi completa).\nNel 1911 avvenne la prima esecuzione assoluta nel Teatr Wielki di Varsavia della sua Sonata n. 2 op. 21 in la minore per pianoforte con Arthur Rubinstein.\nScrisse molta musica per pianoforte, compresi quattro \"Studi\", op. 4 (dei quali il n. 3 potrebbe essere il suo singolo pi\u00f9 noto), molte mazurche e le sue \"M\u00e9topes\".\nAltre opere comprendono i \"Tre miti\" per violino e pianoforte, un buon numero di canzoni (alcune su testi di James Joyce) ed il suo \"Stabat Mater\" (1926) per soli, coro e orchestra.\nSecondo Samson (pag. 131),\nVita privata.\nTra i frutti dei viaggi di Szymanowski appaiono non solo opere musicali, ma anche incontri e ispirazioni, che gli permisero di scrivere il suo romanzo \"Efebos\", che aveva l'amore greco come soggetto e caratterizzato da tematiche in parte di tipo erotico, il cui manoscritto originale and\u00f2 perduto in un incendio nel 1939. Del romanzo, abbastanza vasto, \u00e8 sopravvissuta la parte centrale, che era stata tradotta in russo dallo stesso autore per essere donata, nel 1919, al suo intimo amico Boris Kochno, allora quindicenne.\nDi quest'opera Szymanowski ha detto: Il testo \u00e8 consultabile in una traduzione tedesca come \"Das Gastmahl. Ein Kapitel aus dem verlorenen Roman Ephebos\", Berlino 1993 (\"Il Simposio: un capitolo dal romanzo perduto Ephebos\"."}
{"id": "334366", "revid": "729019", "url": "https://it.wikipedia.org/wiki?curid=334366", "title": "Dermatite allergica da contatto", "text": "La dermatite allergica da contatto \u00e8 una reazione infiammatoria (immunitaria) della pelle di tipo ritardato (o reazione 4 o DTh). \u00c8 essenziale non confonderla con la dermatite atopica, o eczema atopico, causata da una iperreattivit\u00e0 delle mastcellule e cio\u00e8 da una reazione immunitaria di tipo1 (o da IgE).\nEpidemiologia.\nQuesta forma costituisce il 90-95% di tutte le dermatiti occupazionali che a loro volta ammontano al 13-34% di tutte le patologie occupazionali. Il 4-7% di tutte le visite dermatologiche ambulatoriali viene effettuato per una dermatite allergica da contatto. In uno studio danese del 2001 si \u00e8 rilevata una prevalenza puntuale dello 0,7% e una prevalenza nel corso della vita del 7,2% con percentuali maggiori nel sesso femminile rispetto a quello maschile. In seguito a patch-test, i pi\u00f9 comuni allergeni responsabili sono risultati essere nichel, fragranze, colofonia e 4-ter-butilfenolo. \nIl numero di patch-test positivi correla con l'et\u00e0 dal momento che gli anziani hanno avuto pi\u00f9 tempo per sviluppare sensibilizzazioni, tuttavia la capacit\u00e0 di sensibilizzazione \u00e8 simile in ogni fascia d'et\u00e0. \nI bambini tendono a sensibilizzarsi al nichel contenuto negli orecchini o in oggetti di uso quotidiano, i giovani adulti con sostanze con i cosmetici e con sostanze cui vengono a contatto per motivi occupazionali (specialmente barbieri, parrucchieri, estetisti, tipografi, vetrai) mentre gli anziani si sensibilizzano pi\u00f9 frequentemente ai medicamenti.\nLe femmine sono pi\u00f9 affette dei maschi in ragione della loro maggiore esposizione ad alcuni degli allergeni pi\u00f9 frequenti pi\u00f9 che per motivi costituzionali sebbene mostrino risposte immunitarie cellulo-mediate pi\u00f9 sostenute rispetto ai maschi. Anche le differenze etniche nella sensibilizzazione ad alcuni allergeni sono prevalentemente correlate all'esposizione.\nEziologia.\nI fattori di rischio per la sensibilizzazione sono il potenziale allergenico della data sostanza, la sua concentrazione, la durata dell'esposizione, l'integrit\u00e0 o meno della cute del soggetto (da cui il maggior rischio per i soggetti con dermatiti irritative da contatto) e una precedente sensibilizzazione ad altri allergeni. La dose minima di allergene in grado di determinare una reazione positiva al patch-test \u00e8 nota come dose soglia. La dose soglia \u00e8 influenzata dalla base in cui \u00e8 disciolto l'allergene e dal sito in cui si effettua il patch-test. Alcune persone sensibilizzate ad un determinato allergene possono tollerarne una certa dose senza sviluppare reazioni, in tal caso si parla di sensibilizzazione latente. Dal punto di vista immunologico, tuttavia, non esistono differenze tra la sensibilizzazione latente e quella manifesta.\nTra i fattori di rischio ambientali l'esposizione ai raggi UVB (ma non UVA) riduce il rischio di sensibilizzazione mentre l'esposizione al vento e la sudorazione la aumentano.\nLa sensibilizzazione \u00e8 influenzata anche da fattori genetici. I figli di genitori sensibilizzati ad una data sostanza sono pi\u00f9 suscettibili alla sensibilizzazione verso quella sostanza e hanno una maggiore possibilit\u00e0 di risultare positivi ai patch-test. Polimorfismi in geni coinvolti nell'uptake dell'antigene attraverso la cute, nella risposta immunitaria antigene-specifica e nel metabolismo enzimatico degli allergeni influenzano la sensibilizzazione. Ad esempio i soggetti con N-acetiltransferasi (NAT-1 e NAT-2) ad attivit\u00e0 superiore alla media sviluppano pi\u00f9 facilmente dermatiti allergiche da contatto.\nPatogenesi.\nLa sensibilizzazione \u00e8 il requisito fondamentale per l'espressione clinica di una dermatite allergica da contatto. \nLe molecole allergizzanti che penetrano nell'organismo sono solitamente troppo piccole per determinare una risposta immunitaria. Alcune, tuttavia, sono chimicamente reattive ed essendo cariche positivamente (ad esempio Ni2+) si legano facilmente alle proteine, solitamente a carica negativa. In certi casi (urushiol) diventano reattive in seguito a un processo enzimatico e sono dette proapteni, in altri (terpeni) devono attivarsi o essere attivati esternamente, ad esempio per auto-ossidazione, in tal caso vengono chiamate preapteni. Il complesso proteina-allergene si lega quindi al complesso maggiore di istocompatibilit\u00e0 di classe II (MHC-II) espresso dalle cellule di Langerhans nell'epidermide e dalle cellule dendritiche del derma che fanno parte della famiglia delle cellule presentanti l'antigene (APC). Alcuni allergeni possono legarsi direttamente ad MHC-II senza prima legarsi ad altre proteine o subire modificazioni enzimatiche. Per l'attivazione, la maturazione e la migrazione delle APC devono essere presenti costimolatori che vengono prodotti in caso di stress o flogosi, tra cui i pi\u00f9 importanti sono TNF\u03b1, IL-1\u03b2 e GM-CSF; in loro assenza si sviluppa il fenomeno della tolleranza immunologica e non avviene la sensibilizzazione. La tolleranza tende anche a svilupparsi quando l'allergene viene somministrato per via orale, endovenosa o intraperitoneale. Una volta attivate le APC migrano attraverso i vasi linfatici afferenti sino alla regione paracorticale dei linfonodi regionali. Qui incontrano i linfociti T naive a cui si legano tramite ICAM-1 e LFA-3; l'incontro tra le due cellule \u00e8 favorito dalla struttura della paracorticale e dalla natura dendritica delle APC. Il legame determina la secrezione di diverse citochine, di cui le pi\u00f9 importanti sono IL-1 da parte delle APC e IL-2 da parte dei linfociti T. Queste citochine favoriscono la proliferazione di linfociti T CD4+ e CD8+ specifici per quel dato antigene che si riversano nei linfatici efferenti e quindi nella circolazione sanguigna. Il sottogruppo di linfociti T CLA+ si localizza nella cute, specialmente in caso di flogosi, attirato da CCL27, una chemochina espressa dai cheratinociti basali e che si lega al recettore CCR10 sui linfociti. A questo punto i linfociti T citotossici sono in grado di indurre la morte cellulare nei cheratinociti attraverso Fas-ligando o perforine.\nNel caso di potenti allergizzanti, 1-4 settimane dopo il contatto pu\u00f2 avvenire una reazione locale causata dall'interazione tra la piccola quota di antigene ancora presente nella cute e i linfociti T sensibilizzati che possono persistere per mesi.\nQuando un soggetto sensibilizzato ad un dato allergene torna in contatto con quell'allergene in concentrazione sufficiente, si sviluppa una reazione locale in media in 24-48 ore sebbene l'intervallo tra l'esposizione e lo sviluppo delle prime lesioni possa variare da poche ore a quattro giorni.\nIstopatologia.\nL'esame istopatologico delle lesioni \u00e8 spesso di scarsa rilevanza in quanto sovrapponibile ad altre dermatiti, in particolare quelle irritative da contatto. Si verificano spongiosi epidermica che pu\u00f2 evolvere sino alla distruzione dei ponti intercellulari con l'accumulo di liquido e lo sviluppo di bolle. Nelle forme croniche si riscontrano acantosi, ipercheratosi, edema ed infiltrato infiammatorio nel derma.\nClinica.\nLa dermatite allergica da contatto si manifesta con papule o papulo-vescicole pruriginose su base eritematosa ed edematosa che si manifestano nei punti di contatto con l'allergene. Nei casi pi\u00f9 acuti o in cui sono coinvolti potenti allergeni possono insorgere vescicole o bolle che possono rompersi risolvendosi in croste. Nelle forme croniche dove persiste il contatto con l'allergene o si verificano frequentemente nuovi contatti si possono sviluppare ipercheratosi, desquamazione, ragadi e lichenificazione. Il riconoscimento del sito primario di contatto e la distribuzione delle lesioni aiuta a rintracciare l'allergene o il gruppo di allergeni responsabili.\nLe dermatiti del viso possono essere limitate o associarsi a lesioni sul resto del corpo. Sono comunemente provocate da cosmetici e prodotti per la pelle che contengono fragranze, conservanti e altri allergizzanti. Si manifestano con eritema, secchezza, prurito, tensione cutanea e nei casi acuti edema palpebrale. Le lesioni possono estendersi all'intera superficie cutanea, in particolare quando i responsabili sono allergeni volatili, o insorgere sotto forma di lesioni ben demarcate e non limitate al viso, come accade con lo smalto per le unghie oppure ancora con le tipiche lesioni periorbitali provocate da montature di occhiali contenenti nichel. Gli allergeni fotosensibili risparmiano le aree non fotoesposte come la cute sottomentale.\nLe dermatiti delle mani costituiscono i due terzi di tutti i casi sebbene siano pi\u00f9 frequentemente di natura irritativa che non allergica. La sede e la morfologia delle lesioni talvolta permettono di identificare l'oggetto che le ha causate. Un classico esempio sono le dermatite allergiche da contatto causate da guanti in lattice le cui lesioni sono bilaterali, ben demarcate a livello dei polsi e coinvolgono prevalentemente il dorso delle mani. Il contatto con cemento contenente cromo o con IPPD determina spesso lesioni vescicolose ai palmi delle mani oppure lesioni discoidi. Lesioni costituite da chiazze eritematose \"a striscia\" sono frequentemente causate dallo sfregamento dell'arto superiore con vegetali quali edera velenosa o primula. Lesioni alle dita colpiscono perlopi\u00f9 cuochi, giardinieri ed allevatori e sono causate da allergizzanti come aglio o tulipani.\nDesensibilizzazione allergica.\nLa desensibilizzazione allergica si basa sull'uso degli allergeni individuati assunti dal paziente per lunghissimi periodi di tempo: uno due tre anni.\nLa determinazione dell'allergene o degli allergeni responsabili la reazione allergica possono essere individuati attualmente con vari test quali con il Prick test o il Patch test, o con il dosaggio dei Rast sierici per ogni o gruppo di allergeni, oltre al dosaggio delle IgE totali. Generalmente si espongono, per un certo numero di ore, piccole superfici della pelle alle sostanze sospette, fino ad individuare quella responsabile.\nAllergeni.\nNichel.\nIl nichel \u00e8 un metallo presente in molti oggetti, come occhiali, collane, monete, cinturini di orologi ecc. Ma non solo, il nichel \u00e8 presente nella maggior parte dei cosmetici, dei saponi e degli shampoo.\nCromo.\nLa fonte principale di cromo \u00e8 il cemento, ecco perch\u00e9 molti muratori e lavoratori nei cementifici sono colpiti da dermatite. Il cromo \u00e8 presente anche nei detersivi, nei saponi, nei tessuti ecc.\nCobalto.\nIl cobalto \u00e8 presente nel cemento e in varie leghe metalliche, inchiostri, tinture, olii lubrificanti.\nColoranti.\nVengono utilizzati nel settore tessile, nella cosmetica, nella lavorazione delle pelli, nella tintura di capelli.\nResine.\nLe resine sono utilizzate nei settori industriali, elettrico, automobilistico, navale, ecc., ma anche nella preparazione di protesi chirurgiche e odontoiatriche."}
{"id": "334367", "revid": "712828", "url": "https://it.wikipedia.org/wiki?curid=334367", "title": "4-LOM", "text": ""}
{"id": "334370", "revid": "23", "url": "https://it.wikipedia.org/wiki?curid=334370", "title": "VI secolo AC", "text": ""}
{"id": "334373", "revid": "23", "url": "https://it.wikipedia.org/wiki?curid=334373", "title": "VII secolo AC", "text": ""}
{"id": "334374", "revid": "15732", "url": "https://it.wikipedia.org/wiki?curid=334374", "title": "Lista Rauti", "text": ""}
{"id": "334381", "revid": "23", "url": "https://it.wikipedia.org/wiki?curid=334381", "title": "VIII secolo AC", "text": ""}
{"id": "334387", "revid": "339392", "url": "https://it.wikipedia.org/wiki?curid=334387", "title": "Ismail Hanyeh", "text": ""}
{"id": "334391", "revid": "124342533", "url": "https://it.wikipedia.org/wiki?curid=334391", "title": "Fezzan", "text": "Il Fezzan (o Fasania, italianizzazione del lemma latino \"Phas\u0101nia\"; , \"Fizz\u0101n\"; in berbero: \"Fezzan\") \u00e8 una regione della Libia nel cuore del deserto del Sahara. \nGeografia.\nIl Fezzan ha una superficie di circa 700\u00a0000\u00a0km\u00b2 e confina a nord con la Tripolitania, a ovest con l'Algeria, a sud col Niger e il Ciad e ad est con la Cirenaica. La maggior parte del territorio \u00e8 costituita da un deserto di sabbia, ciottoli o rocce. Al suo interno vi sono delle oasi abitate perlopi\u00f9 da berberi. La Libia ha cercato di sviluppare questa regione con l'aiuto della rendita petrolifera: vi \u00e8 per\u00f2 un grave pericolo di salinizzazione del suolo in seguito ad irrigazione artificiale. La sua popolazione \u00e8 di circa 500\u00a0000 persone (110\u00a0000 nel 1933), di cui 1/3 appartengono ai tuareg o ai tebu. \nIl governo libico cerca di sedentarizzare la popolazione creando infrastrutture e impianti di irrigazione. Le localit\u00e0 pi\u00f9 importanti sono Murzuch e Sabha. Quest'ultima localit\u00e0 \u00e8 il centro amministrativo del Fezzan, e ha sostituito Murzuch in questa funzione. Altre localit\u00e0 importanti sono Gadames, Ghat, e Hun.\nDenominazione.\nGli antichi conoscevano in Nordafrica il popolo dei Phazanii e la regione, da loro abitata, della Phazania, da cui deriva il nome di Fezzan. Il termine per\u00f2 all'epoca indicava una parte di territorio pi\u00f9 settentrionale, intorno alla citt\u00e0 di Cidamus (oggi Gadames), che si trova all'estremo margine settentrionale del Fezzan, mentre sono gli storici arabi che applicarono questo nome (Fazaz) anche e soprattutto alle zone pi\u00f9 a sud, corrispondenti all'attuale Fezzan.\nI Tuareg, abitatori del deserto, denominano questa regione Targa (in berbero \"canale d'irrigazione\"), e probabilmente \u00e8 da questo toponimo che gli Arabi costruirono il termine \"targi\" \"abitante della Targa\", il cui plurale \u00e8 Tuareg.\nStoria.\nFin dall'Antichit\u00e0 il territorio \u00e8 abitato da popolazioni berbere. Gi\u00e0 nel V secolo a.C. i Greci (grazie a Erodoto) conoscevano la popolazione dei Garamanti che vi era stanziata. I Romani non conquistarono mai il Fezzan, anche se intrattennero intensi scambi commerciali con i Garamanti e intrapresero alcune spedizioni come quella di un certo Iulius Maternus che intorno alla fine del I secolo a.C. attravers\u00f2 il deserto arrivando fino ai territori degli \"Etiopi\" (cio\u00e8 popolazioni di pelle nera, il Sudan).\nCon l'avanzata dell'Islam e la diffusione dell'allevamento del dromedario vi fu un incremento del commercio transsahariano, con Murzuch che assunse un ruolo significativo come centro commerciale del Fezzan. Dopo l'invasione del Nordafrica da parte delle trib\u00f9 arabe nomadi dei Banu Sulaym vi fu una certa commistione tra popolazioni arabe e berbere.\nDopo essere stato per qualche tempo sotto la signoria dell'Impero di Kanem-Bornu (XIII secolo), il Fezzan pass\u00f2, nel XVI secolo, sotto il controllo dell'Impero ottomano, e della dinastia dei Karamanli, anche se spesso questo controllo era solo nominale e per lunghi periodi la regione fu sostanzialmente indipendente.\nL'Italia conquist\u00f2 le regioni costiere della Libia nel 1911, ma fu solo intorno al 1930 che pot\u00e9 considerare sottomesse anche le popolazioni del Fezzan, con capoluogo Murzuch. Nel 1937 venne istituito il Territorio Militare del Sud, che comprendeva anche il Fezzan e non faceva parte della Libia italiana.\nVenne occupato dalla Francia dal 1943 al 1951. Dal 1951 il Fezzan costituisce, insieme alla Tripolitania e alla Cirenaica lo stato indipendente della Libia.\n\"Sha'biyat\".\n\"Sha'biyah\" \u00e8 un neologismo esclusivamente libico, che designa un distretto, o comunque una suddivisione di primo livello. Nel 2007 gli attuali 22 sha'biyat hanno rimpiazzato i precedenti 32 distretti.. Fanno parte del Fezzan:\nTalvolta viene inclusa nella regione anche:\nVillaggi del Fezzan.\nInoltre vengono compresi nel Fezzan storico anche Gadames, Dirj e Al Qaryah ash Sharqiyah."}
{"id": "334398", "revid": "23", "url": "https://it.wikipedia.org/wiki?curid=334398", "title": "X secolo AC", "text": ""}
{"id": "334400", "revid": "124635668", "url": "https://it.wikipedia.org/wiki?curid=334400", "title": "Giovanni Roveda", "text": "Fu il primo sindaco di Torino dopo la Liberazione, segretario generale del sindacato FIOM, membro della direzione nazionale del PCI, che aveva contribuito a fondare, e Senatore della Repubblica.\nBiografia.\nSi trasfer\u00ec giovanissimo a Torino, dove trov\u00f2 lavoro come operaio in litografia. Nel 1909 entr\u00f2 nella Giovent\u00f9 socialista e negli anni seguenti partecip\u00f2 alle dimostrazioni popolari prima contro la guerra di Libia (1911) e poi contro la prima guerra mondiale (1914). Richiamato alle armi nel 1915 come sergente di fanteria, non fu inviato al fronte per il suo orientamento politico. Attivo in politica e nel sindacato, nel 1919 divent\u00f2 segretario nazionale della \"Federazione italiana lavoranti in legno\". In seguito divent\u00f2 dirigente della sezione socialista di Torino e collaboratore de \"L'Ordine Nuovo\". Nel 1920 capeggi\u00f2 l'occupazione delle fabbriche e, nel 1921, fu tra i fondatori del Partito Comunista. Segretario generale della Camera del Lavoro di Torino, con l'avvento del fascismo fu aggredito ripetutamente dagli squadristi.\nIn seguito alle \"Leggi eccezionali\" del 1926, Giovanni Roveda, che faceva parte del Comitato centrale del Partito comunista d'Italia, venne arrestato. Il 20 febbraio 1928 fu condannato dal Tribunale speciale (con Antonio Gramsci, Umberto Terracini ed altri dirigenti del partito) a vent'anni e quattro mesi di carcere.\nRecluso nel carcere di Portolongone (isola d\u2019Elba), il 7 settembre 1929 rifiut\u00f2 di associarsi alla domanda di grazia presentata dalla madre. Sub\u00ec una serie di trasferimenti in varie carceri: a Volterra (febbraio 1931), a Finale Ligure (maggio 1932), a Finalborgo, infine a Castelfranco Emilia, dove diresse il \u2018collettivo\u2019 comunista. Fu scarcerato il 1\u00b0 marzo 1937, grazie a un riconteggio della pena a seguito di amnistie e condoni, ma gi\u00e0 il 14 aprile, per \u00abmancanza di segni di ravvedimento\u00bb, fu mandato al confino a Ponza e poi a Ventotene, dove rimase fino al marzo del 1943, quando riusc\u00ec a fuggire approfittando di un permesso per visitare la moglie malata. Per sostenere la famiglia con parte del sussidio giornaliero istituito nel 1926 per i confinati, si costrinse a un rigido regime alimentare, perdendo circa quaranta chili.\nUna volta evaso si nascose inizialmente nel Biellese. Dopo il 25 luglio 1943 e la caduta del fascismo si spost\u00f2 a Roma, dove insieme con il socialista Bruno Buozzi e il democristiano Gioacchino Quarello si impegn\u00f2 a preparare la Confederazione generale del lavoro unitaria. I tre furono inoltre designati dal ministro del lavoro Piccardi al vertice dell'\"Organizzazione dei lavoratori dell'industria\" (che, come tutti i sindacati di origine corporativa, il governo Badoglio intendeva ricostruire affidandolo alle forze democratiche): Buozzi divenne commissario, Roveda e Quarello vicecommissari. I tre commissari sindacali accettarono l'incarico a condizione di mantenere la propria indipendenza politica rispetto al governo, nei confronti del quale rivendicarono l'immediata scarcerazione dei detenuti politici, il ripristino della piena libert\u00e0 di stampa e la sollecita conclusione di un armistizio con gli Alleati. \nA seguito della caduta del fascismo, presero il via nell'Italia settentrionale una serie di scioperi e di agitazioni contro i razionamenti alimentari e la prosecuzione della guerra, che culminarono nello sciopero generale di Torino del 18-20 agosto. Buozzi e Roveda si recarono a Torino con il ministro Piccardi per definire una trattativa che portasse alla conclusione dello sciopero, dalla quale scatur\u00ec il maggior risultato raggiunto sul terreno sindacale durante i \"quarantacinque giorni\" del primo governo Badoglio. \nInfatti, il 2 settembre 1943 fra le Confederazioni dei lavoratori dell'industria e la Confederazione degli industriali venne siglato l'accordo che ripristin\u00f2 le norme sindacali soppresse dai fascisti con il Patto di Palazzo Vidoni a Roma, stipulato fra la Confindustria e la Confederazione fascista delle corporazioni il 2 ottobre 1925, all\u2019indomani della vittoria dei comunisti nelle elezioni delle Commissioni interne del 1924 alla Fiat. Il nuovo accordo, che prese il nome di \"patto Buozzi-Mazzini\", reintrodusse, dopo 18 anni, il diritto dei lavoratori ad eleggere nei luoghi di lavoro le Commissioni Interne, attribuendo alle stesse anche poteri di contrattazione collettiva a livello aziendale. Alle elezioni delle commissioni interne tenutesi nell'Italia del Sud alla fine del 1943 furono chiamati a esprimersi, diversamente da come accadeva prima, tutti i lavoratori e non solamente gli iscritti al sindacato.\nDopo l'armistizio dell'8 settembre Roveda trov\u00f2 rifugio nel \"Seminario Pontificio Lombardo\", che godeva dell'extraterritorialit\u00e0 vaticana, ma nel dicembre del 1943 vi fu arrestato dalla banda Koch. Fu poi trasferito nel Carcere degli Scalzi a Verona. Come ricorda il giornalista Carlo Silvestri i tedeschi ne volevano la condanna a morte per l'attivit\u00e0 politica e sindacale svolta dopo la caduta di Mussolini, ma in suo favore si mosse il Ministro di Grazia e Giustizia della RSI Piero Pisenti che, esaminato il caso, lo sottopose a Mussolini. Mussolini e Pisenti giunsero alla conclusione che contro Roveda non si sarebbe sporta denuncia e pertanto egli non sarebbe stato processato. Roveda fu mantenuto sotto custodia nel carcere di Verona che era gestito dalle autorit\u00e0 della RSI e non fu consegnato ai tedeschi.\nFu liberato il 17 luglio 1944 da un gruppo di sei militanti dei GAP guidati dal comandante garibaldino Aldo Petacchi. Dopo essere riusciti a liberare Roveda, i partigiani dovettero impegnare un aspro scontro a fuoco contro i militari fascisti repubblicani durante il quale tutti vennero feriti e due, Lorenzo Fava e Danilo Preto, furono uccisi. Nonostante queste perdite l'azione ebbe successo, i superstiti riuscirono a fuggire e Roveda venne trasferito prima a Milano e poi a Torino.\nRoveda non voleva essere liberato in quanto sapeva che questo avrebbe scatenato una scia di sangue dietro di lui e raccomandava alla moglie, in contatto con i partigiani veronesi, di non prestarsi a questa azione che invece avvenne.\nInfatti, non fu riconoscente di questa liberazione ai partigiani veronesi, come si lament\u00f2 in alcune interviste all\"Arena\" di Verona uno dei protagonisti, Emilio Moretto detto Bernardino. Lo stesso Moretto riconosce in questo assalto il forte segnale politico e di rivolta.\nNell'aprile 1945 partecip\u00f2 alle cinque giornate di Torino, la liberazione della citt\u00e0 ad opera dalle formazioni partigiane. Il 28 aprile 1945, nel pieno dell'insurrezione, il CLN della regione Piemonte (CLNRP) nomin\u00f2 Roveda sindaco di Torino a capo di una \"Giunta Popolare\" rappresentativa di tutte le forze politiche democratiche, mentre il socialista Pier Luigi Passoni venne nominato prefetto e Giorgio Agosti, esponente di spicco del movimento \"Giustizia e Libert\u00e0\", questore. Dopo l'ingresso in citt\u00e0 del comando militare alleato (1\u00ba maggio 1945) e la resa del generale tedesco Schlemmer, il 3 maggio 1945 avvenne l'insediamento ufficiale della nuova giunta. La nuova amministrazione popolare della citt\u00e0 comprendeva tra gli altri Ada Gobetti (vedova di Piero), Gioacchino Quarello (democristiano) e Domenico Chiaramello (socialista), vicesindaci, e il futuro premio Nobel Renato Dulbecco (azionista).\nA partire dal 1923, con l'avvento del fascismo, Torino aveva subito sei anni di commissariamento e sedici di governo dei podest\u00e0: le ultime elezioni municipali si erano svolte un quarto di secolo prima, nel 1920.\nRoveda rimase sindaco di Torino fino al 1946, quando fu eletto deputato alla Costituente. Nel frattempo era ritornato all'attivit\u00e0 sindacale: diresse prima la Camera del Lavoro di Torino, poi (dal 1946 al 1956) la FIOM nazionale e infine, dal 1956, la \"Federazione sindacale mondiale dei metallurgici\". Fu anche membro della Direzione del PCI, senatore (di diritto dal 1948, rieletto nel 1953), presidente dell'INCA (Istituto Nazionale Confederale di Assistenza) dal 1953 al 1956.\nMor\u00ec il 17 novembre 1962 a Torino in seguito a una flebite, provocata da un proiettile che l'aveva colpito durante l'evasione dal Carcere degli Scalzi e che non era stato possibile estrargli.\nIn molte citt\u00e0 italiane gli sono state intitolate strade e associazioni di lavoratori, prima fra tutte nella sua Torino, dove gli \u00e8 stata dedicata una via nel costruendo quartiere al momento della sua morte di Mirafiori Sud."}
{"id": "334426", "revid": "339392", "url": "https://it.wikipedia.org/wiki?curid=334426", "title": "Fiom", "text": ""}
{"id": "334434", "revid": "1938155", "url": "https://it.wikipedia.org/wiki?curid=334434", "title": "Responsabile del trattamento dei dati", "text": "Il responsabile del trattamento dei dati, nell'ordinamento giuridico italiano , indica ai sensi dell'art. 4, comma 1, lett. \"g)\" del decreto legislativo 30 giugno 2003, n. 196, noto come \", \"la persona fisica, giuridica, la pubblica amministrazione e qualsiasi altro ente, associazione od organismo preposti dal titolare del trattamento dei dati personali\"\". ( Il DECRETO LEGISLATIVO 10 agosto 2018, n. 101 ha tuttavia disposto (con l'art. 27, comma 1, lettera a) l'abrogazione dell'art. 4 del dlgs 196/2003)\nDescrizione.\nSi tratta di una figura che si caratterizza per il carattere facoltativo (art. 29, comma 1). Inoltre, \u00e8 possibile nominare anche pi\u00f9 responsabili (art. 29, comma 3) i quali devono essere considerati, pur ripartendosi i compiti all'interno della stessa titolarit\u00e0, su un piano di perfetta parit\u00e0.\nSe designato, il soggetto deve essere individuato tra coloro che, per esperienza, capacit\u00e0 ed affidabilit\u00e0, forniscano idonea garanzia circa il rispetto delle disposizioni vigenti in materia dei dati personali, ivi compreso il profilo della sicurezza (art. 29, comma 2).\nL'atto di designazione dovr\u00e0 essere redatto per iscritto e contenere le istruzioni del Titolare in merito al trattamento dei dati (art. 29, comma 4).\nLa dottrina \u00e8 abbastanza concorde nel ritenere che tale soggetto assuma anche i rischi connessi alla gestione dei dati personali e, conseguentemente, la responsabilit\u00e0 per trattamento illecito, nel caso di mancato rispetto delle istruzioni impartite dal Titolare.\nLa figura del responsabile deve essere indicata anche nella informativa da rendere agli interessati ai sensi dell'art. 13 del . Qualora il Titolare abbia designato pi\u00f9 Responsabili, in tale atto dovr\u00e0 esserne indicato almeno uno, nonch\u00e9 segnalato il sito della rete di comunicazione o le altre modalit\u00e0 attraverso cui pu\u00f2 essere rinvenuto l'elenco aggiornato degli stessi.\nIl Codice in materia di protezione dei dati personali non prevede la forma scritta per nominare il Responsabile del trattamento.\nViceversa l'incaricato del trattamento deve essere obbligatoriamente nominato nella forma scritta."}
{"id": "334443", "revid": "1078002", "url": "https://it.wikipedia.org/wiki?curid=334443", "title": "Incaricato del trattamento dei dati", "text": "L'Incaricato del trattamento dei dati \u00e8, ai sensi dell'art. 4, comma 1, lett. \"h)\" del decreto legislativo 30 giugno 2003, n. 196, noto come \"\", \"la persona fisica autorizzata a compiere le operazioni di trattamento dal titolare o dal responsabile\".\nL'art. 30 del Codice precisa che le operazioni di trattamento possono essere compiute solo da soggetti nominati incaricati. Tale specificazione rende doverosa la designazione all'interno della struttura del titolare.\nL'art. 30, inoltre, equipara la designazione per iscritto, in cui \u00e8 puntualmente individuato l'ambito del trattamento alla semplice e documentata preposizione alle operazioni consentite di una persona fisica, nell'ambito della struttura del titolare. Si tratta di un'applicazione del principio di semplificazione di cui all'art. 2, comma 2, del \"Codice\"."}
{"id": "334448", "revid": "767487", "url": "https://it.wikipedia.org/wiki?curid=334448", "title": "Il mio nemico (film)", "text": "Il mio nemico (\"Enemy Mine\") \u00e8 un film del 1985 diretto da Wolfgang Petersen. Il film \u00e8 liberamente tratto dal pluripremiato romanzo breve \"Mio caro nemico\" (\"Enemy Mine\", 1979) di Barry Longyear.\nTrama.\nXXI secolo: gli esseri umani s'inoltrano nell'esplorazione e scoperta di nuovi pianeti e di conseguenza territori da sfruttare e colonizzare. Si scontrano con i Drac, una specie aliena rettiloide senziente che rivendica l'influenza di alcuni territori contesi.\nDurante un'incursione di quattro vascelli alieni viene inviata una squadriglia di sei caccia terrestri con il compito di intercettarli. L'ostinazione del pilota umano Willis E. Davidge nell'inseguire ed ingaggiare uno scontro con uno dei vascelli nemici, reo di avere distrutto il caccia di un proprio compagno, porta la propria astronave nell'atmosfera del pianeta Fyrine IV. Bench\u00e9 Joy, il suo navigatore, gli avesse pi\u00f9 volte chiesto di cessare l'inseguimento, Willis riesce a colpire gravemente il vascello nemico che comincia a precipitare rendendo la guida sempre pi\u00f9 problematica. Il pilota Drac prima dell'impatto sulla superficie del pianeta sottostante si separa dal suo vascello grazie ad un modulo di salvataggio mentre il pilota terrestre non riesce ad evitare l'impatto con il vascello nemico abbandonato, con la conseguenza di ferire mortalmente il suo navigatore e precipitare egli stesso sulla superficie del pianeta.\nSpinto dalla vendetta Willis si mette alla ricerca del nemico, deciso ad ucciderlo una volta trovato, ma nel tentativo non riuscito di mettere in atto i propri propositi viene invece catturato dal nemico, Jeriba \"Jerry\" Shigan, dando inizio ad un reciproco studio al fine della sopravvivenza comune. La necessit\u00e0 di socializzare far\u00e0 lentamente scoprire l'altrui lingua e trasformer\u00e0 il loro rapporto prima in solidariet\u00e0 e poi in amicizia.\nL'alieno si riproduce per partenogenesi: le conseguenze del parto lo porteranno alla morte, ma durante l'agonia riesce a costringere l'umano ad imparare la lunghissima serie di nomi di tutti gli avi che lo hanno preceduto e si fa promettere che tale lista verr\u00e0 insegnata al suo figlio. Davidge si trova cos\u00ec a dovere allevare l'alieno neonato.\nDopo vari anni, e molte peripezie, il bambino alieno divenuto adulto, inserir\u00e0 Davidge nella \"lista degli antenati\" sottolineando cos\u00ec il contributo fondamentale che l'umano ha avuto per la sua sopravvivenza."}
{"id": "334462", "revid": "287204", "url": "https://it.wikipedia.org/wiki?curid=334462", "title": "Salvatore Sacquegna", "text": "Figlio di un agricoltore di nome Angelo e di una tessitrice di nome Maria Filomena Spedicati, \u00e8 ultimo di sei figli. Fervente religioso, \u00e8 stato terziario francescano e assiduo frequentatore del convento francescano di Sant'Antonio a Fulgenzio nella citt\u00e0 di Lecce.\nLa sua attivit\u00e0 fu molto prolifica soprattutto nei primi due decenni del XX secolo.\nRealizz\u00f2 moltissime statue di cartapesta per varie chiese e santuari in Puglia e Lucania e numerosi presepi, ad esempio per conto dell'Arcidiocesi di Brindisi va ricordato il lavoro svolto nella chiesa di Sant'Anna.\nFu nominato Cavaliere da parte di Papa Pio X e Fornitore Pontificio nel 1922 da Papa Benedetto XV.\nNel 1911, ad Alberobello su richiesta di Don Giovanni Girolamo, ritocc\u00f2 la vernice della statua di Santa Lucia compatrona di Alberobello. Nel 1931 a Coreggia (frazione di Alberobello) realizz\u00f2 la statua del patrono San Vito martire per devozione di Vito Lippolis.\nA Valenzano realizz\u00f2 due statue dei misteri del Venerd\u00ec Santo, \"La Veronica asciuga il volto di Ges\u00f9\" e \"Ges\u00f9 deposto nel sepolcro\", usate per l'imponente Processione dei Misteri.\nLe sue opere si trovano numerose nel territorio della provincia di Taranto: a Pulsano, nella chiesa madre \"Santa Maria La Nova\" sono conservati i Santi Cosimo e Damiano oltre un San Francesco per la chiesa conventuale \"Santa Maria dei Martiri\"; a Lizzano, nel convento cittadino, c'\u00e8 un San Francesco d'Assisi che abbraccia Cristo Crocifisso. A Taranto, la processione dei Misteri del Venerd\u00ec santo si apre con una sua bella scultura raffigurante Cristo all'orto. \nBibliografia.\nDario Durante, \"La scultura sacra a Pulsano. Culti, committenti ed artisti del legno e della cartapesta tra Seicento e Novecento\", Castel San Pietro Terme, in.edit sas edizioni, 2019, ISBN 978-88-31422-04-8"}
{"id": "334479", "revid": "767487", "url": "https://it.wikipedia.org/wiki?curid=334479", "title": "Big Black", "text": "I Big Black sono stati un gruppo rock statunitense, tra le pi\u00f9 influenti band noise rock negli anni ottanta. Vennero fondati nel 1982 a Chicago da Steve Albini e si sciolsero nel 1987. Sebbene il loro successo sia stato solo a livello underground, Albini, col suo canto maligno e la sua brutalit\u00e0 chitarristica, influenz\u00f2 molto del rock \"estremo\" degli anni '90 e in particolare il genere industrial.\nStoria del gruppo.\nNel 1983 si aggiunsero Jeff Pezzati e Santiago Durango, entrambi dei Naked Raygun, rispettivamente al basso ed alla chitarra. In realt\u00e0 insieme registrarono solo due EP per la Homestead Records; Pezzati in seguito lasci\u00f2 la band, rimpiazzato da Dave Riley. Sui dischi figurava che alla batteria ci fosse un altro membro della band, tale \"Roland\", che in realt\u00e0 era solo il marchio della drum machine utilizzata.\nL'album \"Atomizer\" ebbe grandissimo successo, ma la band non fu contenta di come la casa discografica gest\u00ec l'uscita e per questo nel 1987 pass\u00f2 alla Touch and Go Records. In seguito fu pubblicato \"Headache\", un EP sul cui retro appariva la scritta \"Not as good as \"Atomizer\", so don't get your hopes up, cheese!\" (\"Non bello come \"Atomizer\", per cui non ci sperate, sorridete!\"). Non era uno scherzo: Albini pensava realmente che \"Headache\" fosse inferiore e volle avvisare i fan.\nPoco dopo Durango annunci\u00f2 che stava per lasciare la band per studiare legge. Il gruppo decise allora di sciogliersi, ma prima fu prodotto l'ultimo disco, \"Songs About Fucking\".\nSteve Albini prosegu\u00ec brillantemente la propria avventura musicale formando i Rapeman prima e gli Shellac poi (questi ultimi ancora in attivit\u00e0), oltre ad affermarsi come produttore di successo per gruppi come Nirvana, Jesus Lizard (questi forse i veri e propri figli dei Big Black), Fugazi, Slint, Sonic Youth, Pixies e diversi altri. Dave Riley nel 1993 ebbe un incidente e cadde in coma, da cui comunque si risvegli\u00f2. Santiago Durango \u00e8 oggi un avvocato. La Touch and Go ha anche acquisito i diritti sull'intera discografia dei Big Black, ed ha ristampato tutti i loro dischi.\nLa carriera dei Big Black \u00e8 raccontata in \"Our Band Could Be Your Life\", uno studio sull'importanza dei gruppi rock underground americani."}
{"id": "334507", "revid": "767487", "url": "https://it.wikipedia.org/wiki?curid=334507", "title": "Nucleo familiare", "text": "Un nucleo familiare designa un'unit\u00e0 sociologica che vive nello stesso alloggio, oltre che una famiglia tradizionale o una persona fisica che vive sola (in una casa, appartamento, monastero o caserma). Al nucleo familiare possono essere associati anche collaboratori o, in societ\u00e0 aristocratiche, servi.\nIn statistica e microeconomia il nucleo familiare \u00e8 l'unit\u00e0 base negli studi e nei censimenti. Esso pu\u00f2 avere una o pi\u00f9 fonti di reddito, che consistono nel/i membro/i che percepiscono un salario, uno stipendio, un affitto, una pensione, etc..\nNell'attuale legislazione italiana, il nucleo familiare assume significati diversi a seconda delle leggi; la \"famiglia anagrafica\" \u00e8 invece definita precisamente dal DPR n. 223/89, art.4, ed \u00e8 quella per cui gli uffici comunali rilasciano lo \"stato di famiglia\"."}
{"id": "334532", "revid": "21880", "url": "https://it.wikipedia.org/wiki?curid=334532", "title": "Columbidi", "text": ""}
{"id": "334556", "revid": "287204", "url": "https://it.wikipedia.org/wiki?curid=334556", "title": "Potenziale d'azione", "text": "In fisiologia, un potenziale d'azione \u00e8 un evento di breve durata in cui l\u2019energia di una cellula aumenta rapidamente per poi scendere, seguendo una traiettoria coerente. Potenziali di azione si verificano in vari tipi di cellule animali, chiamate cellule eccitabili, che comprendono i neuroni, cellule muscolari, e cellule endocrine, cos\u00ec come in alcune cellule vegetali.\nIl potenziale d'azione (PdA) \u00e8 fenomeno d'eccellenza che si manifesta nei neuroni ( in gergo quando ci\u00f2 avviene si dice che i \"neuroni sparano\"), e che prevede un rapido cambiamento di carica tra l'interno e l'esterno della loro membrana cellulare. L'esterno \u00e8 caricato positivamente (+), l'interno negativamente (-). Durante un potenziale d'azione neuronale l'informazione nervosa viene trasmessa saltando da un \"Nodo di Ranvier\" all'altro (ovvero, negli spazi intermielinici, in cui la guaina mielinica che ricopre i neuroni si interrompe); dura circa 2 ms, seguiti da un periodo refrattario, prima assoluto, quindi relativo; infine si ristabilisce un potenziale di riposo, dove non avviene alcuna trasmissione di informazioni.\nLa differenza di potenziale (\"ddp\") misurabile ai due lati di una membrana cellulare di una cellula vivente \u00e8 generalmente negativa. Il potenziale d'azione comporta una rapida inversione della ddp, dovuta all'ingresso nella cellula di ioni positivi attraverso specifiche proteine che fungono da canale.\nIl potenziale d'azione nelle cellule del sistema nervoso.\nI potenziali d'azione sono rapide variazioni nel potenziale di membrana che passa dal normale valore negativo verso un valore positivo, e termina con una variazione che ripristina il potenziale negativo.\nIl potenziale d'azione nelle cellule del sistema nervoso permette la trasmissione di informazioni fra cellule: il potenziale d'azione si trasmette a tutte le membrane della cellula e dunque anche alle diramazioni pi\u00f9 distanti costituite dagli assoni, dove causa la liberazione di sostanze (chiamate neurotrasmettitori) contenute in vescicole che agendo sulle cellule vicine determinano delle conseguenze, come per esempio la modifica del potenziale.\nIl potenziale di riposo di una cellula nervosa \u00e8 circa -70mV (nelle fibre muscolari invece \u00e8 di -90mV); se la membrana si depolarizza fino a -55mV (\"valore soglia\") si ha l'apertura di proteine dette canali del sodio/potassio voltaggio-dipendenti, che fanno s\u00ec che ioni positivi entrino nella cellula, depolarizzando ulteriormente la membrana fino a valori di +35 mV innescando cos\u00ec il \"ciclo di Hodgkin\". Il ciclo di Hodgkin \u00e8 un evento che avviene durante la fase ascendente dello stimolo neuronale o spike subito dopo aver raggiunto il valore soglia per innescare la propagazione del segnale. \n\u00c8 un esempio di retroazione positiva: inizia con l'aumento della conduttanza al sodio che determina una depolarizzazione la quale aumenta maggiormente la conduttanza del potassio.\nIl ritorno del potenziale al valore di riposo \u00e8 favorito da proteine che utilizzano energia sotto forma di ATP per pompare all'esterno gli ioni sodio in eccesso; queste proteine sono dette pompe ATPasi Na+/K+ e sono costituite da 2 subunit\u00e0 alfa e da 2 subunit\u00e0 beta; queste pompe consentono - attraverso l'idrolisi di ATP - di portare fuori dalla cellula il sodio (Na+) in eccesso facendovi rientrare il potassio (K+): ogni 3 ioni Na+ che escono entrano 2 ioni K+. Il potenziale d'azione dura, nella trasmissione neuronale, circa 2 millisecondi; in quella muscolare striata scheletrica circa 5 millisecondi.\nIl potenziale d'azione \u00e8 caratterizzato dal susseguirsi di una fase di depolarizzazione, una fase di ripolarizzazione del potenziale di membrana, durante il quale il valore ritorna al valore di riposo, una fase di iperpolarizzazione postuma durante la quale il potenziale \u00e8 pi\u00f9 negativo che in condizioni di riposo avvicinandosi al potenziale di equilibrio del potassio (-94 mV).\nIl potenziale d'azione nelle cellule del miocardio.\nPer quanto riguarda il sistema di eccitazione e di conduzione del potenziale d'azione all'esterno del cuore troviamo un comportamento leggermente differente rispetto alle altre cellule del corpo: all'interno del cuore troviamo due tipi di sviluppo del potenziale elettrico: uno riguarda le fibre atriali e ventricolari, un altro riguarda le cellule del nodo seno-atriale (o cellule del pacemaker). Questo comportamento particolare ha una spiegazione fisiologica: le fibre atriali e ventricolari devono comportarsi in maniera simile alle fibre muscolari, ma dovranno anche assicurare un alto rendimento della pompa cardiaca; il nodo seno-atriale si comporta in maniera diversa da qualsiasi altra fibra, poich\u00e9 deve assicurare principalmente la generazione del potenziale d'azione.\nComportamento delle fibre muscolari atriali e ventricolari.\nIl comportamento delle fibre atriali (o ventricolari) \u00e8 molto simile a quello di ogni altra cellula muscolare o nervosa, soprattutto per quello che riguarda il potenziale di riposo, mentre si differenzia di pi\u00f9 nello sviluppo del potenziale d'azione.\nCome nelle altre fibre muscolari, anche qui il potenziale di membrana va da circa -50 a -95 mV. Questo potenziale di membrana \u00e8 dovuto alle differenti concentrazioni degli ioni; in particolare, per mantenere costante il potenziale di riposo notiamo la presenza di due pompe ioniche. La prima, quella presente anche nelle fibre nervose, \u00e8 quella sodio-potassio, che, tramite l'utilizzo di un ATP permette di regolare la concentrazione di questi due ioni. La seconda, che \u00e8 una pompa caratteristica delle cellule miocardiche, \u00e8 la calcio-sodio che tende ad eliminare dalla cellula lo ione Ca++ usando l'energia di un ATP in maniera indiretta (l'ATP mantiene il gradiente del Na+, il sodio compie lavoro, questo lavoro \u00e8 utilizzato dalla pompa calcio-sodio per espellere il calcio).\nLe fibre di conduzione atriali e ventricolari presentano delle risposte di tipo \"rapido\".\nL'ampiezza del potenziale d'azione \u00e8 di circa 105 mV, il che porta ad avere un picco (spike) del potenziale di circa 20 mV; esso \u00e8 maggiore che nella maggior parte delle cellule muscolari, perch\u00e9 deve essere in grado di far rendere al massimo la pompa cardiaca.\nIl potenziale d'azione \u00e8 costituito da cinque fasi:\nUn miocita che sia stato depolarizzato non sar\u00e0 pi\u00f9 disponibile per un nuovo potenziale d'azione fino a che esso non si sia ripolarizzato parzialmente, l'intervallo fra il potenziale d'azione e il momento in cui il miocita \u00e8 disponibile per un nuovo potenziale \u00e8 definito \"Periodo Refrattario Assoluto\", nel caso delle risposte rapide esso va dall'inizio della fase 0 a circa met\u00e0 della fase 3. La refrattariet\u00e0 \u00e8 dovuta alla chiusura delle barriera h dei canali Na.\nLa completa eccitabilit\u00e0 non viene ristabilita fino a quando non si ha completa ripolarizzazione del miocita, questo intervallo che segue il PRA \u00e8 chiamato \"Periodo Refrattario Relativo\".\nQuesto periodo \u00e8 indispensabile per il corretto funzionamento del cuore, poich\u00e9 permette un alto rendimento della funzione di pompa del cuore, in quanto il ventricolo pu\u00f2 riempirsi completamente di sangue prima di eseguire un'altra contrazione; inoltre permette di avere una netta distinzione tra fase pulsoria (sistole) e fase di riposo (diastole), in maniera tale da permettere l'apporto di sangue attraverso le coronarie, che pu\u00f2 avvenire solo in fase diastolica.\nComportamento delle cellule segnapassi.\n\u00c8 nelle cellule segnapassi che nasce lo stimolo cardiaco vero e proprio. Per questo motivo il comportamento di dette cellule differisce in maniera consistente rispetto a quella di ogni altra cellula e conseguentemente il comportamento elettrico assume delle modalit\u00e0 particolari.\nLa particolarit\u00e0 delle \"cellule segnapassi\" \u00e8 proprio quella di non avere un vero e proprio potenziale di riposo. Tra un potenziale d'azione ed un altro si registra una progressiva depolarizzazione della cellula partendo da un valore di circa -65 mV; la depolarizzazione prosegue verso lo zero, come se dovesse raggiungere un potenziale di riposo, ma prima che si possa stabilizzare raggiunge il potenziale soglia (-50 mV), dopo il quale parte il picco del potenziale d'azione.\nComplessivamente, riconosciamo le cellule pacemaker per questi motivi: generazione spontanea dell'impulso, mancanza di potenziale di riposo, alto valore del potenziale di membrana e maggior frequenza nell'insorgenza dei potenziali d'azione.\nPer quanto riguarda il potenziale d'azione di queste cellule, si tratta a grandi linee di un normale potenziale d'azione, anche se parte da valori pi\u00f9 alti e con una frequenza maggiore.\nInibizione del potenziale di azione.\nIl potenziale di azione pu\u00f2 essere prevenuto da sostanze come la Tricaina metansolfonato o la benzocaina.\nFunzione dei Canali ionici.\nLa tendenza delle correnti di membrana a un potenziale d'azione viene regolata dall'eccitabilit\u00e0 della cellula, che dipende principalmente dallo stato di attivazione dei canali del sodio e del calcio voltaggio-dipendenti e dai canali del potassio della membrana a riposo. Qualsiasi cosa aumenti il numero dei canali del sodio e del calcio disponibili o riduca la loro soglia di attivazione tender\u00e0 ad aumentare l'eccitabilit\u00e0, mentre l'aumento della conduttanza del potassio a riposo la ridurr\u00e0. Agenti che determinano il blocco dei canali o che interferiscono con la loro apertura produrranno l'effetto opposto.\nUso-dipendenza e voltaggio-dipendenza.\nI canali voltaggio-dipendenti sono caratterizzati da tre stati funzionali:\nAl termine del potenziale d'azione, molti canali del sodio si trovano nello stato inattivato; in seguito il potenziale di membrana ritorna al suo valore di riposo, e i canali inattivati tornano allo stato di riposo diventando di nuovo disponibili per l'attivazione. Nel frattempo la membrana \u00e8 temporaneamente refrattaria. Per ogni potenziale d'azione, i canali sono soggetti a un ciclo attraverso questi tre stati. La durata del periodo refrattario, che determina la frequenza massima raggiungibile dai potenziali d'azione, dipende dalla velocit\u00e0 di recupero dall'inattivazione.\nI farmaci che bloccano i canali del sodio (anestetici locali, farmaci antiaritmici, e farmaci antiepilettici) mostrano generalmente un'affinit\u00e0 selettiva per uno di questi stati funzionali del canale, e in presenza di queste sostanze viene aumentata la proporzione di canali che si trovano nello stato di alta affinit\u00e0. Di particolare importanza sono i farmaci in grado di legarsi pi\u00f9 fortemente quando il canale \u00e8 allo stato inattivato; favoriscono, perci\u00f2 l'adozione di questo stato, prolungano il periodo refrattario e riducono la frequenza massima di generazione dei potenziali d'azione. Questo tipo di blocco viene chiamato \"dipendente dall'uso\", poich\u00e9 il legame di tali farmaci aumenta in relazione all'aumento della frequenza di scarica dei potenziali d'azione che \u00e8 in stretta relazione al numero di canali in stato di inattivazione e, perci\u00f2, sensibili al farmaco. Questo fenomeno \u00e8 di importanza capitale per alcuni farmaci antiaritmici e per alcuni farmaci antiepilettici, poich\u00e9 le scariche ad alta frequenza possono essere inibite senza influenzare l'eccitabilit\u00e0 delle cellule nervose o cardiache che scaricano a frequenze normali.\nMolti dei farmaci che bloccano i canali del sodio a pH fisiologico sono di tipo cationico e sono quindi influenzati dal gradiente di tensione esistente a livello della membrana cellulare; di conseguenza la loro azione di blocco viene favorita dalla depolarizzazione. Questo fenomeno, noto come \"voltaggio-dipendenza\", \u00e8 importante anche per l'azione dei farmaci antiaritmici e antiepilettici, poich\u00e9 le cellule, che sono sede dell'aritmia e dell'attivit\u00e0 convulsiva, sono in un certo qual modo depolarizzate e, perci\u00f2, pi\u00f9 fortemente bloccabili rispetto a cellule sane.\nCanali del sodio.\nNella maggior parte delle cellule, la corrente rigenerativa verso l'interno che d\u00e0 origine al potenziale d'azione risulta dai canali del sodio voltaggio-dipendenti. La complessa struttura del canale \u00e8 caratterizzata da 4 domini simili, ognuno di questi comprendente 6 eliche che attraversano la membrana. Una di queste eliche, la S4, contiene numerosi aminoacidi basici e forma il sensore di voltaggio, che spostandosi verso l'esterno consente l'apertura del canale quando la membrana viene depolarizzata. Una delle pieghe intracellulari \u00e8 posizionata in modo da oscillare attraverso il canale e bloccarlo quando S4 viene spostata, con la conseguente inattivazione del canale.\nGli \"agenti terapeutici\" che agiscono attraverso il blocco dei \"canali del sodio\" sono gli \"anestetici locali\", i \"farmaci antiepilettici\" e i \"farmaci antiaritmici\".\nCanali del potassio.\nIn una tipica cellula a riposo, la membrana \u00e8 selettivamente permeabile a K+, e il potenziale di riposo (circa -60 mV) \u00e8 leggermente pi\u00f9 positivo rispetto al potenziale di equilibrio di K+ (circa -90mV). Questa permeabilit\u00e0 a riposo deriva dai canali del potassio aperti. Se pi\u00f9 canali del potassio si aprissero, la membrana iperpolarizzerebbe e la cellula verrebbe inibita, mentre avverrebbe l'opposto se i canali del potassio si chiudessero. In aggiunta, a influenzare l\"'eccitabilit\u00e0\" in questo modo, i canali del potassio svolgono un ruolo rilevante nella regolazione della durata e della frequenza di scarica dei potenziali d'azione. Quindi, questi canali hanno un ruolo fondamentale nella regolazione delle funzioni di membrana.\nPer lo studio sulla loro fisiologia vengono comunemente impiegate le dendrotossine\nCanali del potassio voltaggio-dipendenti.\nSono costituiti da sei eliche che attraversano la membrana; una di queste serve come sensore del voltaggio e causa l'apertura del canale quando la membrana viene depolarizzata.\nLe \"alterazioni\" di questi canali, indotte da mutazioni genetiche o da effetti indesiderati dei farmaci, hanno un ruolo prioritario nell'insorgenza di aritmie che possono portare a morte istantanea.\nMolti di questi canali vengono bloccati da farmaci come tetraetilammonio, 4-aminopiridina o dendrotossine.\nCanali del potassio rettificanti verso l'interno.\nQuesti canali permettono il passaggio del potassio pi\u00f9 rapidamente verso l'interno che verso l'esterno. Questi canali posseggono due eliche che attraversano la membrana e una singola ansa che forma il poro (P-loop). Questi canali vengono regolati attraverso interazioni con proteine G e mediano gli effetti inibitori di molti agonisti che interagiscono con recettori accoppiati a proteine G.\nAlcuni tipi svolgono un ruolo importante a livello cardiaco regolando la durata del potenziale d'azione; altri sono il bersaglio delle sulfaniluree, farmaci antidiabetici che stimolano la secrezione di insulina in seguito al blocco del canale del potassio, e altri ancora rilassano la muscolatura liscia.\nCanali del potassio con domini per due pori.\nQuesti canali sono costituiti da 4 eliche e 2 domini P-loop. Hanno attivit\u00e0 rettificante verso l'esterno e perci\u00f2 promuovono una forte ripolarizzazione che si oppone ad ogni tendenza di eccitazione. Probabilmente sono responsabili della conduttanza del potassio allo stato \"a riposo\" in molte cellule, e sono sensibili alla regolazione da parte di proteine G; alcuni sottotipi sono coinvolti nell'azione di anestetici volatili come l'alotano."}
{"id": "334557", "revid": "13415", "url": "https://it.wikipedia.org/wiki?curid=334557", "title": "Identit\u00e0 (sociologia)", "text": ""}
{"id": "334558", "revid": "834", "url": "https://it.wikipedia.org/wiki?curid=334558", "title": "Tris (videogioco)", "text": ""}
{"id": "334564", "revid": "339392", "url": "https://it.wikipedia.org/wiki?curid=334564", "title": "Oleg Blokhin", "text": ""}
{"id": "334566", "revid": "599013", "url": "https://it.wikipedia.org/wiki?curid=334566", "title": "Kajsa Bergqvist", "text": "Biografia.\nDopo aver provato vari sport, si avvicin\u00f2 all'atletica leggera a dieci anni, seguendo il fratello maggiore Anders in una corsa podistica, la \"R\u00f6sj\u00f6loppet\" che si svolge ogni anno a Sollentuna. Tesserata per il club locale Turebergs FK, fino ai quindici anni pratic\u00f2 varie specialit\u00e0, poi si dedic\u00f2 esclusivamente al salto in alto sotto la guida dell'allenatore Bengt J\u00f6nsson.\nNel 2000 ha ottenuto il primo risultato prestigioso del suo \"palmar\u00e8s\", vincendo il titolo europeo indoor con la misura di 2,00 m. Alle Olimpiadi di Sydney \u00e8 terza, medaglia di bronzo, con 1,99 m. Nelle stagioni successive si conferma ai vertici della specialit\u00e0: medaglia d'oro ai mondiali indoor e bronzo ai mondiali all'aperto nel 2001, argento ai campionati europei indoor e medaglia d'oro agli europei all'aperto nel 2002, di nuovo oro ai mondiali indoor e bronzo ai mondiali all'aperto nel 2003.\nIl 26 luglio 2003 ad Eberstadt, in Germania, arriva a saltare 2,06 m, stabilendo il nuovo record nazionale svedese e diventando la terza saltatrice nella classifica di tutti i tempi delle gare all'aperto, dietro alle bulgare Stefka Kostadinova (2,09 m saltati il 30 luglio 1987) e Lyudmila Andonova (2,07 m il 20 luglio 1984). \nNel 2004 cambia allenatore, termina la collaborazione con Bengt J\u00f6nsson, con cui aveva continuato ad allenarsi anche dopo essersi trasferita dalla Svezia al Principato di Monaco nel 2001 ed inizia a lavorare con Yannick Tregaro, che gi\u00e0 seguiva altri saltatori svedesi, tra cui il triplista Christian Olsson. La sua stagione agonistica termina per\u00f2 prematuramente a causa di un infortunio, la rottura del tendine di Achille patita durante una gara a B\u00e5stad il 18 luglio, che le impedisce di prendere parte alle Olimpiadi di Atene.\nRientrata alle competizioni nella stagione seguente, ai Campionati del mondo di atletica leggera 2005 ad Helsinki vince il titolo mondiale con la misura di 2,02 m. Nell'ottobre 2005 viene nominata ambasciatrice dell'UNICEF ed a fine anno riceve la Medaglia d'oro dello Svenska Dagbladet, il premio assegnato dal quotidiano \"Svenska Dagbladet\" al miglior sportivo svedese dell'anno.\nIl 4 febbraio 2006 ad Arnstadt, in Germania, stabilisce con 2,08 m il nuovo primato mondiale al coperto. La misura, superata al primo tentativo, ha migliorato di un centimetro il precedente record di Heike Henkel che resisteva dall'8 febbraio 1992, ed ha eguagliato la seconda miglior prestazione di tutti i tempi, 2,08 m di Stefka Kostadinova del 31 maggio 1986.\nIn data 7 gennaio 2008 annuncia il suo addio alle competizioni sportive, tornando a vivere a Stoccolma con il marito.\nBergqvist spos\u00f2 il regista svedese M\u00e5ns Herngren nel 2007 e all'inizio del 2011 annunciarono il divorzio.\nAltre competizioni internazionali.\n2001\n2002\n2003\n2005\n2006"}
{"id": "334568", "revid": "358169", "url": "https://it.wikipedia.org/wiki?curid=334568", "title": "Ivan Cichan", "text": "\u00c8 stato detentore della seconda prestazione di tutti i tempi con 86,73 m prima dell'annullamento del risultato a causa di una squalifica per doping.\nTra le molte vittorie sono da ricordare i due titoli mondiali (Parigi 2003 e Osaka 2007).\nBiografia.\n\u00c8 nato nel villaggio di Hlo\u016dsievi\u010dy, nel distretto di Slonim, nella Regione di Hrodna, all'epoca parte della Repubblica Socialista Sovietica Bielorussa. Attualmente vive a Hrodna. Anche sua moglie Volha \u00e8 un'atleta, specializzata nel lancio del disco. I due hanno un figlio di nome Ivan.\nCarriera agonistica.\n\u00c8 stato allenato dall'ex campione olimpico Sergey Litvinov.\nIvan Cichan si mise in luce nel 1997 vincendo i campionati europei under 23 a Turku con la misura di 77,46 m. Cominci\u00f2 a fare esperienza nelle competizioni \"seniores\", ma fino a quando i suoi lanci rimasero sotto gli 80 m non ottenne risultati di rilievo. Alle Olimpiadi di Sydney arriv\u00f2 a 79,17 m, stessa misura del connazionale Ihar Astapkovi\u010d, ma avendo un secondo lancio peggiore (78,85 m contro 79,06 m) alla fine fu quarto, mentre ad Astapkovich and\u00f2 la medaglia di bronzo.\nIl 2003 fu l'anno di svolta nella carriera agonistica di Cichan. Rispetto alla stagione precedente si miglior\u00f2 di oltre 5 metri, arrivando a lanciare stabilmente sopra gli 80 m, con un primato stagionale di 84,32 m. Vinse i Mondiali di Parigi con la misura di 83,05 m, e le Universiadi con 82,77 m. Nel maggio 2004 si miglior\u00f2 ulteriormente lanciando il martello a 84,46 m, ma nella finale olimpica di Atene si ferm\u00f2 sotto gli 80 m (79,81 m), prima di essere successivamente squalificato il 12 dicembre 2012 dal CIO, allora dietro al giapponese K\u014dji Murofushi (82,91 m).\nNel 2005 Cichan miglior\u00f2 ulteriormente il suo personale di oltre 2 m. Il 3 luglio, in occasione dei campionati nazionali a Br\u0117st, scagli\u00f2 l'attrezzo a 86,73 m, ad un solo centimetro dal record del mondo stabilito nel 1986 dall'allora sovietico Jurij Sjedych. Cichan divenne cos\u00ec il terzo uomo di tutti i tempi a superare gli 86 m nel lancio del martello, dopo Jurij Sjedych e Sergej Litvinov, ora suo allenatore, che avevano raggiunto tali misure quasi vent'anni prima, tra il 1984 e il 1986.\nAi Mondiali di Helsinki Cichan si conferm\u00f2 campione del mondo con la misura di 83,89 m. Difese poi il titolo ai Mondiali di Osaka nel 2007, vincendo il terzo oro consecutivo all'ultimo lancio misurato 83,63 m.\nCasi doping.\nNel 2008, dopo essere risultato terzo nella gara di lancio del martello delle Olimpiadi di Pechino, \u00e8 trovato positivo al testosterone e squalificato per due anni.\nIl 10 giugno 2010, dopo un ricorso durato due anni, il Tribunale Arbitrale Sportivo di Losanna ha restituito ai martellisti bielorussi Vadzim Dzevjato\u016dski e Ivan Cichan le medaglie d'argento e bronzo conquistate alle Olimpiadi di Pechino 2008. Il Tas ha giudicato non validi i test antidoping che avevano portato a giudicare positivi al testosterone i due atleti e a disporre la revoca dei piazzamenti ottenuti. Secondo la corte elvetica, il cui parere \u00e8 inappellabile, i test furono condotti senza rispettare gli standard internazionali.\nNel dicembre 2012, a distanza di anni dalle Olimpiadi di , il test antidoping sul campione prelevato all'atleta da esito positivo al methandienone. Per questo motivo a Cichan viene ritirata la medaglia d'argento vinta.\nL'8 marzo 2013 viene di nuovo trovato positivo ad un test antidoping all'oxandrolone.\nAnche in questo caso si tratta di analisi postume su campioni di urine prelevati 8 anni prima, ai mondiali di Helsinki 2005 che lo videro vincere il titolo mondiale nella gara di lancio del martello.\nIn seguito a queste due positivit\u00e0 viene squalificato 2 anni dalle competizioni dal 4 agosto 2012 al 3 agosto 2014 e vengono annullati tutti i suoi risultati dal 22 agosto 2004 al 21 agosto 2006, compresi il suo record personale a 86,73 metri e l'oro agli europei di G\u00f6teborg 2006.\nIncarichi dirigenziali.\nDopo il ritiro dall'attivit\u00e0 agonistica, viene nominato presidente della Federazione nazionale di atletica leggera bielorussa."}
{"id": "334570", "revid": "767487", "url": "https://it.wikipedia.org/wiki?curid=334570", "title": "Gavin DeGraw", "text": "\u00c8 pianista e chitarrista. La sua popolarit\u00e0 \u00e8 aumentata nel 2003 e nel 2004.\nBiografia.\n\u00c8 cresciuto a South Fallsburg, nello stato di New York. Suo padre era una guardia carceraria e sua madre una specialista di disintossicazione da funghi, come menzionato nella canzone \"I Don't Want To Be\". Ha un fratello maggiore, Joey, anch'egli cantante. Gavin ha frequentato il Berklee College of Music nello stesso anno di John Mayer. \nAll'inizio della carriera ha suonato in piccoli club di Manhattan supportato dai fan che lo seguivano dalla sua citt\u00e0 natale. Ha iniziato ad avere successo dicendo \"I Don't Want To Be\" che \u00e8 stata scelta come colonna sonora del teen drama \"One Tree Hill\". Lo stesso brano \u00e8 stato presentato da diversi concorrenti ed in diverse edizioni di \"American Idol\", \"Australian Idol\" e dell'analogo programma turco.\nIl suo album di debutto con la J Records \u00e8 intitolato \"Chariot\" e comprende undici canzoni tra cui i primi due singoli, \"Chariot\" e \"Follow Through\" . Dello stesso album fa parte anche la canzone \"I Don't Want to Be\" da cui e stata tratta la sigla del telefilm \"One Tree Hill\".\nNel 2008 ha inciso il singolo \"In Love with a Girl\" che ha anticipato l'uscita dell'album \"Gavin DeGraw\".\nL'8 agosto 2011, DeGraw \u00e8 stato ricoverato in ospedale dopo aver subito un'aggressione a New York. La polizia ha dichiarato che un gruppo di uomini ha attaccato DeGraw domenica mattina fra la 6th Street e la First Avenue nell'East Village, vicino alla metropolitana nazionale. Ha riportato la rottura del setto nasale, una commozione cerebrale, due occhi neri e varie lacerazioni al volto; inoltre, subito dopo l'aggressione, DeGraw sarebbe stato anche involontariamente investito da un taxi. Di conseguenza, ha dovuto annullare il suo concerto previsto per il 9 agosto al Saratoga Performing Arts Center di New York.\nIl 15 luglio 2016 ha lanciato il singolo \"She Sets The City On Fire\", primo estratto del nuovo album \"Something Worth Saving\" seguito poi dal singolo \"Making Love with the Radio On\" pubblicato il 12 agosto 2016. L'album \u00e8 uscito il 9 settembre.\nDiscografia.\nSingoli.\n \nTelevisione.\nHa partecipato come guest star nel ruolo di se stesso all'episodio \"Rapporti difficili\" di \"One Tree Hill\" di cui \u00e8 anche autore della sigla iniziale. In seguito ha preso parte anche ad un altro episodio della quinta stagione, Amore Inevitabile cantando proprio \"I Don't Want To Be\" sempre interpretando se stesso. Inoltre ha partecipato come \"guest star\" al tredicesimo e ultimo episodio della nona stagione di \"One Tree Hill\" (intitolato proprio \"One Tree Hill\"), cantando \"Soldier\", \"Belief\" e \"I don't want to be\".\nDeGraw \u00e8 apparso anche nella serie \"Dead Like Me\" dove interpreta un suonatore di strada ed esegue la sua canzone \"Chariot\"."}
{"id": "334578", "revid": "913245", "url": "https://it.wikipedia.org/wiki?curid=334578", "title": "Julija Nescjar\u0117nka", "text": "Biografia.\nNata Julija Bartsevi\u010d, partecipa nel 2002 ai campionati europei a Monaco di Baviera, dove viene eliminata nella semifinale dei 100 metri con il tempo di 11\"44.\nDopo il matrimonio con il quattrocentista Dimitri Nesterenko, inizia ad utilizzare il cognome del marito e ad essere nota come Julija Nesterenko. Ai Campionati del mondo di si classifica settima con la staffetta 4\u00d7100 metri della Bielorussia.\nNel 2004 le sue prestazioni migliorarono sensibilmente. In marzo arriva terza sui 60 m ai mondiali indoor di Budapest con il tempo di 7\"12, dietro alla statunitense Gail Devers ed alla belga Kim Gevaert. Il 23 giugno al meeting di Rethymno, nell'isola di Creta, stabilisce il suo record personale sia sui 100 metri (11\"02) sia sui 200 metri (22\"91).\nDue mesi dopo, alle Olimpiadi di Atene, si migliora ulteriormente, correndo sotto gli 11 secondi in tutti e quattro i turni di gara (batterie, quarti, semifinale e finale) dei 100 m. Il tempo migliore \u00e8 quello della semifinale, 10\"92, suo record personale. Vince la finale in 10\"93, prima atleta bianca e non statunitense a vincere i 100 metri olimpici dopo 24 anni, quando l'allora sovietica Ljudmila Kondrat'eva vinse ai Giochi di boicottati dagli statunitensi.\nDopo i Giochi di Atene prende un lungo periodo di pausa. Ai Mondiali conquista il bronzo nella staffetta 4\u00d7100 m con le connazionali Natallia Solohub, Alena Neumiarzhitskaya e Aksana Drahun, riscattando cos\u00ec una deludente finale dei 100 in cui era finita ultima con il tempo di 11\"13.\nAi campionati europei del 2006 giunge sesta con il tempo di 11\"34 sui 100 m mentre vince nuovamente la medaglia di bronzo con la staffetta 4\u00d7100m.\nNel 2008 alle Olimpiadi di Pechino non va oltre le semifinali, venendo eliminata con il tempo di 11\"26, lontano dal primato stabilito ai Giochi olimpici di quattro anni prima."}
{"id": "334596", "revid": "4", "url": "https://it.wikipedia.org/wiki?curid=334596", "title": "Pattern architetturali", "text": ""}
{"id": "334597", "revid": "287204", "url": "https://it.wikipedia.org/wiki?curid=334597", "title": "Elena Isinbaeva", "text": " Campionessa olimpica, mondiale ed europea, il 22 luglio 2005 \u00e8 diventata la prima donna a valicare la storica barriera di 5,00 m nel salto con l'asta.\nIl suo record mondiale \u00e8 attualmente di 5,06\u00a0m all'aperto, fatto a Zurigo il 28 agosto 2009. A livello indoor il suo 5,01\u00a0m, fissato in un meeting a Stoccolma il 23 febbraio 2012, \u00e8 attualmente record europeo ed \u00e8 stato fino al 2 marzo 2013 anche record mondiale.\nIn carriera ha migliorato 28 volte il record mondiale della specialit\u00e0 ed \u00e8 stata due volte medaglia d'oro olimpica (2004 e 2008), tre volte medaglia d'oro mondiale (2005, 2007, 2013), \u00e8 stata nominata tre volte atleta femminile dell'anno dalla IAAF (2004, 2005 e 2008), miglior atleta al mondo dell'anno 2007 e 2009 e, sempre nel 2009, ha vinto il Premio Principe delle Asturie per lo sport.\nBiografia.\nGli inizi.\nIl suo primo sport \u00e8 stata la ginnastica artistica, che cominci\u00f2 a praticare a cinque anni. Crescendo venne giudicata troppo alta per tale sport e a quindici anni lasci\u00f2 la ginnastica per dedicarsi al salto con l'asta, disciplina di recente introduzione (1992) nell'atletica femminile, praticata con successo da numerose ex-ginnaste che potevano mettere a frutto le loro doti acrobatiche.\nLa carriera juniores (1998-2002).\nAlla sua prima competizione internazionale, i mondiali juniores ad Annecy nel 1998, a sedici anni, si classific\u00f2 nona con la misura di 3,90\u00a0m.\nL'anno successivo vinse il titolo mondiale giovanile ai campionati mondiali allievi di Bydgoszcz con la misura di 4,10\u00a0m, che corrispondeva anche al record mondiale di categoria.\nNel 2000 ai campionati del mondo juniores conquist\u00f2 il titolo mondiale davanti alla tedesca Annika Becker grazie a un salto di 4,20\u00a0m.\nLo stesso anno esord\u00ec anche ai Giochi olimpici di Sydney, dove Stacy Dragila vinse l'oro. In questo evento Elena non riusc\u00ec per\u00f2 a superare il turno di qualificazione.\nNel 2001 vinse un'altra medaglia d'oro, questa volta ai campionati europei juniores con la misura di 4,40\u00a0m.\nCol passare dei mesi continu\u00f2 a migliorare sempre pi\u00f9 le sue prestazioni e nel 2002, ai Campionati europei di Monaco di Baviera, \u00e8 riuscita a conquistare l'argento con la misura di 4,55\u00a0m.\nI primi successi (2003).\nIl 23 marzo 2003, al Palazzo di Stato del Cremlino, venne insignita ufficialmente dal Presidente della Federazione Russa Vladimir Putin della medaglia dell'Ordine d'Onore.\nQuesto fu un altro anno di grande progressione che le vide anche vincere, nel mese di luglio, l'oro ai campionati europei under 23 con 4,65\u00a0m a Bydgoszcz.\nIl 13 luglio, circa un mese dopo il suo ventunesimo compleanno, fece il suo primo record mondiale assoluto al meeting di Gateshead, con la misura di 4,82\u00a0m, risultato che l'aveva anche resa la favorita per la vittoria dell'oro ai campionati mondiali che si sarebbero tenuti il mese successivo. Giunta ai mondiali di Parigi, non riusc\u00ec per\u00f2 ad imporsi sulla connazionale Svetlana Feofanova, che vinse con 4,75\u00a0m, mentre lei, falliti i tentativi a 4,70 e 4,75\u00a0m, concluse terza dietro anche alla tedesca Annika Becker.\nLa donna dei record.\nIl primo titolo olimpico (2004).\nIn una riunione a Donec'k, Ucraina, riusc\u00ec a stabilire il nuovo record mondiale indoor, raggiungendo l'altezza di 4,83\u00a0m. Questo record dur\u00f2 per\u00f2 pochissimo: infatti, soltanto la settimana successiva, Svetlana Feofanova lo super\u00f2 di due centimetri. Il mese successivo ai Campionati mondiali indoor tenutisi a Budapest super\u00f2 il record della Feofanova, vincendo anche la medaglia d'oro con la misura di 4,86\u00a0m.Il 27 giugno a Gateshead miglior\u00f2 ulteriormente il record mondiale portandolo a 4,87\u00a0m. La Feofanova le rispose la settimana seguente con un ulteriore record, fatto per un centimetro a Candia. Il 25 luglio a Birmingham recuper\u00f2 di nuovo il record di salto con l'asta grazie ad un salto di 4,89\u00a0m e, cinque giorni pi\u00f9 tardi, al \"Crystal Palace\" di Londra raggiunse i 4,90\u00a0m.\nIl salto con l'asta \u00e8 stato uno degli eventi pi\u00f9 attesi delle Olimpiadi estive del 2004 di Atene. La Isinbaeva riusc\u00ec a stabilire il nuovo record mondiale di salto con l'asta con la misura di 4,91\u00a0m, battendo la connazionale Feofanova e vincendo cos\u00ec il suo primo titolo olimpico. Poco dopo super\u00f2 ancora il record mondiale al \"Memorial Van Damme\" a Bruxelles con un salto a 4,92\u00a0m. Grazie ai suoi otto record del mondo fatti nella stagione ed al suo titolo olimpico e mondiale indoor, la Isinbaeva riusc\u00ec a vincere il titolo di miglior atleta femminile dell'anno della IAAF.\nOltre il muro dei 5 metri (2005).\nLa progressione continu\u00f2 anche l'anno successivo. Nei primi mesi dell'anno miglior\u00f2 quattro volte il primato al coperto, arrivando fino a 4,90\u00a0m in occasione della vittoria agli europei di atletica leggera indoor 2005.\nAll'aperto cominci\u00f2 a ritoccare il primato di un centimetro al meeting di Losanna salendo poi fino alla misura di 4,95\u00a0m a Madrid.\nLa data storica per lei e per il salto con l'asta femminile divenne il 22 luglio 2005: al meeting del \"Crystal Palace\" di Londra, dopo aver saltato al secondo tentativo 4,96\u00a0m migliorando ancora di un centimetro il record del mondo, chiede di posizionare l'asticella a quota 5,00\u00a0m, che valica con successo al primo salto.\nPer tale prestazione venne premiata con un assegno di dollari, che le venne consegnato da Serhij Bubka in persona.\nUn mese dopo, ai mondiali di Helsinki, sale a 5,01\u00a0m, conquistando il titolo mondiale e il nono record della stagione.\nPer la seconda volta viene eletta dalla IAAF miglior atleta femminile dell'anno.\nNel novembre dello stesso anno, decise anche di cambiare allenatore affidandosi alla guida tecnica di Vitalij Petrov, che era stato uno dei tecnici di Bubka.\nIl suo obiettivo era quello di imitare o superare l'ex atleta ucraino che in carriera sigl\u00f2 ben 35 record del mondo.\nEuropei di G\u00f6teborg (2006).\nNel febbraio 2006 miglior\u00f2 ancora una volta il record mondiale al coperto, portandolo a 4,91\u00a0m. Ai campionati mondiali indoor di Mosca vinse la gara con la misura modesta, per lei, di 4,80\u00a0m; provando il nuovo record mondiale a 4,93\u00a0m senza successo.\nAi campionati europei di G\u00f6teborg vince nuovamente con la misura di 4,80\u00a0m (nuovo record dei campionati) prima di tentare invano per due volte di battere il record mondiale a 5,02\u00a0m.\nMondiali di Osaka (2007).\nIl 10 febbraio 2007, a Donec'k, super\u00f2 di nuovo il record mondiale indoor di salto con l'asta, portandolo a 4,93 metri, segnando cos\u00ec il suo 20\u00ba record del mondo.\nDopo, clamorosamente, l'atleta russa decise di non partecipare ai campionati europei indoor di Birmingham.\nIl 2 aprile, si aggiudic\u00f2 ai Laureus World Sports Awards, tenutisi in quell'anno a Barcellona, il premio di miglior atleta femminile dell'anno (\"Laureus World Sportswoman of the Year\").\nAi campionati mondiali di Osaka vinse la competizione con la misura di 4,80 e dopo essere rimasta da sola in gara, prov\u00f2 ad aumentare il record mondiale all'aperto per portarlo fino a 5,02, fallendo per\u00f2 i suoi tre tentativi.\nNello stesso anno ha anche vinto il \"jackpot\" della IAAF Golden League (dividendolo con Sanya Richards), dopo essersi aggiudicata tutti i meeting della Golden League. In tutta la stagione 2007 l'atleta russa \u00e8 rimasta imbattuta, vincendo tutte le 18 gare a cui ha preso parte.\nOlimpiadi di Pechino (2008).\nDurante la stagione indoor, raggiunse il suo ventunesimo record del mondo, con un salto di 4,95 metri il 16 febbraio 2008 a Donec'k.\nPoche settimane pi\u00f9 tardi, a Valencia riusc\u00ec a vincere i mondiali indoor davanti alla statunitense Jennifer Stuczynski.\nPer lei \u00e8 stato il terzo titolo mondiale indoor consecutivo.\nAnche nella stagione 2008 la Isinbaeva torn\u00f2 a macinare record.\nAl 28\u00ba Golden Gala di Roma chiuse la serata toccando 5,03.\nA Monaco, al meeting Herculis arriv\u00f2 a 5,04.\nIl 18 agosto dello stesso anno vinse il suo secondo oro olimpico a Pechino, facendo registrare il suo ventiquattresimo (tra aperto e indoor) record del mondo, con la misura di 5,05\u00a0m fatto al terzo tentativo.\nIl 23 novembre a Monaco di Baviera ha vinto, per la terza volta nella sua carriera, il premio di miglior atleta al mondo dell'anno, insieme al giamaicano Usain Bolt.\nMondiali di Berlino (2009).\nIl 15 febbraio 2009, a Donec'k, divenne la prima donna a salire oltre i 5 metri in competizioni indoor, stabilendo cos\u00ec il nuovo record mondiale.\nIn questa competizione, supera il vecchio record mondiale per ben due volte: prima a 4,97\u00a0m e poi cinque metri alla seconda prova.\nNel mese di marzo rinunci\u00f2 a partecipare ai campionati europei indoor di Torino anche se favorita per la vittoria del titolo.\nAnche in questa stagione venne nominata ai Laureus World Sports Awards che, pur non potendo organizzare la premiazione a causa di problemi economici, gli assegnarono il suo secondo premio come miglior atleta femminile dell'anno.\nNel 2009 la sua leadership s'interrompe a sorpresa: dopo l'Aviva London Grand Prix di maggio, infatti, la polacca Anna Rogowska la batt\u00e9 anche ai Campionati del mondo di atletica leggera di Berlino.\nIsinbaeva sbagli\u00f2 il salto di apertura a quota 4,75 e i due successivi tentativi falliti a 4,80 la esclusero clamorosamente dalla corsa alle medaglie. \u00c8 il 17 agosto ed \u00e8 trascorso un anno esatto dal trionfo olimpico di Pechino.\nUndici giorni dopo, il 28 agosto, al meeting di Zurigo si riscatt\u00f2 stabilendo il nuovo primato del mondo (27\u00ba personale) con la misura di 5,06\u00a0m, migliorando di un centimetro il suo precedente primato.\nIl 2 settembre 2009 le viene conferito il 23\u00ba Premio Principe delle Asturie per lo sport; l'astista russa succede cos\u00ec al tennista Rafael Nadal nell'elenco dei premiati della relativa categoria.\nDue giorni dopo, vinse il Memorial Van Damme a Bruxelles, saltando 4,70\u00a0m e fallendo per tre volte il tentativo di record mondiale a 5,07\u00a0m.\nQuesta vittoria le permise di vincere il \"jackpot\" della Golden League 2009 accanto a Sanya Richards e Kenenisa Bekele.\nLe delusioni.\nI mondiali indoor di Doha e lo stop (2010).\nDurante la stagione 2010 al coperto, si present\u00f2 ai Campionati del mondo indoor di Doha con la migliore prestazione mondiale dell'anno, 4,85\u00a0m, fatta per ben due volte (a Mosca e Donec'k).\nIl 12 marzo 2010, si qualific\u00f2 per la finale del salto con l'asta con 4,55\u00a0m.\nDue giorni dopo, durante la finale, inizi\u00f2 la sua gara con la misura di 4,60\u00a0m superata al primo tentativo. Successivamente, cercher\u00e0 di saltare 4,75\u00a0m senza per\u00f2 riuscirci.\nSi classific\u00f2 quindi solo quarta e il titolo venne conquistato dalla brasiliana Fabiana Murer con 4,80\u00a0m, 20\u00a0cm pi\u00f9 di Elena.\nIl 10 aprile 2010, l'atleta russa, ha annunciato una \"pausa indefinita\" dalle competizioni, definendola come \"assolutamente necessaria\" per la prosecuzione della sua carriera.\nIl ritorno (2011).\nDopo una pausa di quasi un anno dalle competizioni Elena Isinbaeva torn\u00f2 in pedana il 6 febbraio 2011 al meeting \"Russian Winter\" vincendo la competizione con un salto a 4,81 metri che corrispondeva anche al primato mondiale stagionale.\nPochi giorni dopo, il 12 febbraio a Donec'k, si miglior\u00f2 ulteriormente salendo fino alla misura di 4,85\u00a0m.\nGrazie a queste sue prestazioni si garant\u00ec la possibilit\u00e0 di prendere parte ai campionati europei indoor di Parigi ma comunque decise di non partecipare alla manifestazione.\nDopo un'ulteriore periodo di pausa, il 20 luglio, rientr\u00f2 in gara al Meeting di Lignano Sabbiadoro sbagliando per\u00f2 la misura d'entrata in gara che aveva fissato alla quota di 4,60.\nPassarono solo nove giorni e, il 29 luglio, vinse la sua prima tappa della Diamond League al DN Galan saltando a 4,76 metri.\nGiunta ai mondiali di Taegu super\u00f2 agevolmente il turno di qualificazione con un salto a 4,55\u00a0m alla prima prova.\nIl 30 agosto fall\u00ec invece l'appuntamento con la finale saltando solo a 4,65 metri e chiudendo in sesta posizione.\nLa vittoria and\u00f2 alla brasiliana Fabiana Murer con la misura di 4,85, l'argento alla statunitense Jennifer Suhr con 4,80 e il bronzo alla russa Svetlana Feofanova con 4,75.\nIl ritorno alle vittorie.\nDai mondiali indoor di Istanbul alle Olimpiadi di Londra (2012).\nIl 23 febbraio 2012 torn\u00f2 a battere il record del mondo al meeting indoor di Stoccolma: 5,01, migliorando di un centimetro il precedente primato sempre suo.\nRicominci\u00f2 a vincere nelle grandi manifestazioni internazionali con i mondiali indoor di Istanbul in Turchia: con soli due salti, il primo a 4,70 e il secondo a 4,80, vinse la medaglia d'oro dopo tre anni di podi mancati. Nella stessa competizione cerc\u00f2 di battere ancora il primato mondiale ponendo l'asticella a 5,02\u00a0m, ma fall\u00ec i suoi tre tentativi.\nIl 6 agosto 2012 vinse la medaglia di bronzo nel salto con l'asta alle Olimpiadi di Londra con la misura di 4,70\u00a0m.\nI mondiali di Mosca (2013).\nIl 13 agosto 2013, ai campionati del mondo di Mosca conquista il suo terzo titolo mondiale con la misura di 4,89 metri, il suo primato stagionale.\nIl ritiro (2016).\nIl 20 agosto 2016, il giorno dopo la sua elezione nella commissione atleti CIO, annuncia il suo ritiro dalle gare.\nVita privata.\nHa una figlia, Eva, nata il 28 giugno 2014 dal giavellottista Nikita Petinov (n. 1990) che poi ha sposato il 12 dicembre 2014."}
{"id": "334604", "revid": "4", "url": "https://it.wikipedia.org/wiki?curid=334604", "title": "Architectural pattern", "text": ""}
{"id": "334614", "revid": "1566286", "url": "https://it.wikipedia.org/wiki?curid=334614", "title": "Ugo Fabrizio Giordani", "text": "Biografia.\nLaureato in etnologia all'Universit\u00e0 di Roma La Sapienza, nel 1980 si diploma in regia presso il Centro Sperimentale di Cinematografia (CSC) realizzando il cortometraggio \"Freezer\", presentato al festival di Venezia, con Remo Girone e Milena Vukotic. Negli anni successivi lavora come assistente di Ermanno Olmi e frequenta a Bassano del Grappa \"Ipotesi Cinema\". A Roma collabora al gruppo di lavoro dello studio \"EL\" coordinato da Ettore Scola. Come assistente lavora anche con Carlo Lizzani, e in pubblicit\u00e0 con Alfredo Angeli e Giulio Paradisi.\nSempre come assistente, lavora in numerose inchieste tv con suo zio Sergio Giordani. Come regista TV ha realizzato filmati per \"Tutti in scena\", \"Magazine\", \"Telefono Giallo\", \"Ultimo minuto\", (Rai Tre, \"Guglielmi\"). Per Rai Uno ha firmato la regia di molti filmati della trasmissione Moda. In pubblicit\u00e0 ha lavorato con la \"RPA\" e la \"Filmaster-Linkage\". Ha girato anche molti filmati per il settore moda (Krizia, Benetton, Valentino, Lancetti), e un documentario di quaranta minuti su Giorgio Armani andato in onda su Rai Uno.\nNel 1989 cura la regia del film TV (Rai 2) \"Cuore di Ladro\", prodotto da Ettore Scola, con la partecipazione di Marcello Mastroianni, per la serie \"Piazza Navona\". Nel 1992 scrive e dirige il film \"Lettera da Parigi\" con Stefano Dionisi, Lucrezia Lante Della Rovere, Irene Papas, Felice Andreasi, vincitore miglior opera prima \"festival di Valencia\", prodotto da Rai e Istituto Luce. \nNel 1993 realizza il documentario \"Fracassa Fuori Campo\" con Massimo Troisi presentato al festival di Napoli.\nNel 1996 \u00e8 regista del film \"Il Sindaco\" con Anthony Quinn, Anna Bonaiuto, Raoul Bova, Maria Grazia Cucinotta, prodotto da Rai e Istituto Luce. Nel 1997 cura la regia de \"Il Mastino\", serie tv (tre episodi) con Eros Pagni, Athina Cenci, Flavio Insinna (Rai Due). Nel 1998 \u00e8 regista di tre episodi della serie tv \"Cronaca nera\" con Luca Barbareschi, Lucrezia Lante della Rovere (Rai Due). L'anno successivo cura soggetto e regia del film \"Teste di cocco\" con Alessandro Gassmann, Gianmarco Tognazzi, distribuito da \"Medusa\" (in onda su Italia 1).\nNel 2000 \u00e8 regista di \"Sei Forte Maestro\": 12 puntate serie tv (Canale 5) con Emilio Solfrizzi, Gastone Moschin, Gaia De Laurentiis. L'anno seguente cura la regia della serie tv in 12 puntate di \"Sei forte Maestro 2\" (Canale 5).\nNel 2002 \u00e8 regista di tre episodi de \"La Squadra\" (Rai tre) con Massimo Bonetti, Gaetano Amato, Renato Carpentieri. Nel 2004 cura soggetto, sceneggiatura e regia del film \"Promessa d'amore\" con Ettore Bassi, Antonia Liskova, Chiara Conti. Nel 2005 \u00e8 regista del film \"Troppo belli\", con Costantino Vitagliano e Daniele Interrante. Nel 2006/2007 cura la regia della serie \"Un medico in famiglia\" con Lino Banfi. Nel 2008 si occupa della regia della serie \"Piper\" con Maurizio Mattioli e Maurizio Casagrande.\n\u00c8 nipote del politico italiano, giornalista e scrittore Igino Giordani."}
{"id": "334643", "revid": "47259", "url": "https://it.wikipedia.org/wiki?curid=334643", "title": "Leviatan", "text": ""}
{"id": "334658", "revid": "76963", "url": "https://it.wikipedia.org/wiki?curid=334658", "title": "Alessandra Drusian", "text": ""}
{"id": "334661", "revid": "92723", "url": "https://it.wikipedia.org/wiki?curid=334661", "title": "Chiesa cattolica in Mongolia", "text": "La Chiesa cattolica in Mongolia \u00e8 parte della Chiesa cattolica universale, in comunione con il vescovo di Roma, il Papa.\nStoria.\nI primi contatti tra i Mongoli e il cristianesimo sono avvenuti in tempi molto antichi. Il nestorianesimo raggiunse la Cina fin dal VI o VII secolo e comunit\u00e0 nestoriane furono incontrate anche da Marco Polo.\nReligiosi francescani raggiunsero la Mongolia nel XIII secolo (Giovanni da Pian del Carpine, Guglielmo di Rubruck).\nCon il trasferimento della capitale mongola da Karakorum a Kh\u0101n B\u0101l\u012bq (oggi Pechino), e pi\u00f9 tardi con la conquista della stessa Karakorum da parte della dinastia Ming, la Mongolia divenne, dal punto di vista politico e anche religioso, un'appendice della Cina, di cui fu primo vescovo cattolico Giovanni da Montecorvino (morto a Pechino nel 1328 e tra l'altro traduttore del Nuovo Testamento in lingua uigura).\nNel 1911 la Mongolia ottenne l'indipendenza dalla Cina. Da questi anni ebbe inizio anche la missione specificamente destinata alla nazione mongola nel senso moderno della parola. Il 14 marzo 1922 venne eretta una missione sui iuris per la Mongolia (1.566.500\u00a0km\u00b2), che papa Giovanni Paolo II trasform\u00f2, l'8 luglio 2002, nella prefettura apostolica di Ulan Bator. A quella data la chiesa contava 114 fedeli, fra cui 2 sacerdoti, 7 religiosi e 17 suore.\nIl primo vescovo della Mongolia \u00e8 stato (2003-2018) il filippino Wenceslao Selga Padilla. Il 28 agosto 2016 \u00e8 stato ordinato il primo sacerdote cattolico nativo della Mongolia, Joseph Enkh Baatar.\nSituazione.\nI fedeli raccolti nella prefettura apostolica di Ulan Bator formano una delle pi\u00f9 piccole comunit\u00e0 cattoliche dell'Asia.\nSebbene ufficialmente vi siano sole quattro parrocchie, la prefettura comprende diverse missioni nel paese. Nel 2011 i cattolici censiti in tutto il Paese erano 760, mentre nel 2012 i cattolici erano 835.\nNunziatura apostolica.\nSanta Sede e Mongolia intrattengono relazioni diplomatiche dal 4 aprile 1992."}
{"id": "334667", "revid": "77358", "url": "https://it.wikipedia.org/wiki?curid=334667", "title": "Lloyd triestino di navigazione", "text": ""}
{"id": "334713", "revid": "6066", "url": "https://it.wikipedia.org/wiki?curid=334713", "title": "Behemot", "text": ""}
{"id": "334716", "revid": "770685", "url": "https://it.wikipedia.org/wiki?curid=334716", "title": "Partito Socialista Svizzero", "text": "Il Partito Socialista Svizzero (PS; in tedesco \"Sozialdemokratische Partei der Schweiz\" (SP), in francese \"Parti Socialiste Suisse\" (PS) e in romancio \"Partida Socialdemocrata de la Svizra\") \u00e8 un partito politico svizzero di sinistra, di ispirazione socialdemocratica.\n\u00c8 uno dei 4 partiti rappresentati in Consiglio federale. Dopo l'introduzione della formula magica nel 1959, ha \"diritto\" a due membri. Il Partito Socialista fu uno dei maggiori fautori dell'introduzione in Svizzera delle assicurazioni sociali obbligatorie e tuttora ne fa una delle sue principali preoccupazioni.\nSimonetta Sommaruga (dal 2010) ed Alain Berset (dal 2011) sono gli attuali Consiglieri Federali socialisti.\n\u00c8 considerato il partito politico svizzero pi\u00f9 favorevole ad una adesione all'UE.\nNel 2017, il Partito socialista si \u00e8 ritirato dall'Internazionale Socialista. Da allora aderisce solo all'Alleanza Progressista, che riunisce i partiti di centro e centro-sinistra su scala internazionale.\nIdeologia.\nIl PS sostiene le politiche classiche socialdemocratiche. A tale regola, il PS rappresenta un governo che offre forti servizi pubblici. Il PS \u00e8 contro il neoliberismo, a favore del progressismo sociale e dello sviluppo sostenibile, per una politica estera aperta e una politica di sicurezza nazionale basata sul pacifismo.\nIn politica economica, finanziaria e sociale, il PS respinge le politiche di liberalizzazione economica come deregulation, che abbassano le tasse per i cittadini ad alto reddito e diminuiscono la spesa pubblica sull'assicurazione sociale. Il PS si oppone anche all'innalzamento dell'et\u00e0 pensionabile. Inoltre, il PS \u00e8 un sostenitore dell'aumento della spesa sociale in alcune aree, come per un finanziamento pubblico di congedo di maternit\u00e0, assistenza sanitaria universale e un'et\u00e0 pensionabile flessibile. Nella politica fiscale il PS si oppone alla nozione di abbassare le tasse per i cittadini ad alto reddito. Con la campagna per l'armonizzazione di tutte le aliquote fiscali in Svizzera, il PS cerca una maggiore redistribuzione della ricchezza. Il PS \u00e8 scettico nei confronti della privatizzazione di imprese statali. D'altro canto, il PS promuove anche pi\u00f9 competizione nei settori dell'agricoltura e importazioni parallele (quindi acquisto di beni tramite un canale di distribuzione non autorizzato dal produttore).\nNella politica sociale, il PS \u00e8 impegnato nell'equit\u00e0 sociale e in una societ\u00e0 aperta. Pertanto, il PS mira a facilitare le condizioni di lavoro per le donne nelle famiglie promuovendo pi\u00f9 centri di assistenza all'infanzia esterni e maggiori opportunit\u00e0 di lavoro part-time. Mira anche a rafforzare l'uguaglianza sessuale in termini di eliminazione delle differenze salariali in base al genere, sostiene le unioni civili per gli omosessuali e assume una posizione pi\u00f9 permissiva nei confronti degli aborti. Il PS respinge anche il rafforzamento delle restrizioni sui richiedenti asilo e gli immigrati. Pertanto, sostiene politiche d'integrazione degli immigrati, con cui gli immigrati vengono assegnati alle procedure di immigrazione subito dopo essere entrati nel paese. Il PS ha una posizione liberale nei confronti delle droghe ed \u00e8 a favore del consumo di eroina regolato pubblicamente e della legalizzazione della cannabis. Tuttavia, il PS sostiene il divieto di fumo nei ristoranti e nei bar.\nIn politica estera, il PS promuove l'ulteriore partecipazione della Svizzera alle organizzazioni internazionali. Supporta l'ingresso immediato della Svizzera nell'Unione europea. Il PS rappresenta anche una neutralit\u00e0 meno rigorosa della Svizzera e sostiene l'aumento degli sforzi internazionali da parte della Svizzera nei settori della pace e dei diritti umani. Tuttavia, il PS sostiene il mantenimento della neutralit\u00e0 militare e si oppone all'ingresso nella NATO. La sua posizione pacifista si riflette anche nella sua politica militare: il PS sostiene la riduzione del numero delle milizie svizzere rendendo l'apparato militare pi\u00f9 professionale e demolendo la coscrizione. Un'altra richiesta del PS \u00e8 quella di porre fine alla tradizione del porto d'armi, usando come dimostrazione esempi gravi e recenti di abuso in termini di omicidio.\nInsieme al Partito Ecologista Svizzero, i socialdemocratici hanno politiche comuni ambientaliste, che si riflettono nell'espansione delle riforme per una maggiore economia circolare e un maggiore sostegno statale alle misure di risparmio energetico ed energie rinnovabili. Il PS \u00e8 contrario alla costruzione di nuove strade ove possibile e propone invece di spostare il trasporto di merci dalle strade alle ferrovie e l'introduzione di un cap e di un sistema di gestione del traffico e degli scambi quando si tratta di trasporto attraverso le Alpi svizzere. Inoltre, il PS rappresenta le volont\u00e0 di un'espansione della rete del sistema di trasporto pubblico e si oppone all'energia nucleare.\nEsponenti del partito membri del Consiglio Federale Svizzero.\nDall'introduzione della \"formula magica\" nel 1959, al partito spettano due dei sette seggi in Consiglio federale; attualmente i due esponenti socialisti sono Simonetta Sommaruga (Dipartimento federale dell'ambiente, dei trasporti, dell'energia e delle comunicazioni) e Alain Berset (Dipartimento federale dell'interno).\nRisultati elettorali.\nDal 1919, quando fu introdotto il sistema elettorale proporzionale per l'elezione del Consiglio Nazionale, il Partito Socialista Svizzero ha ottenuto i seguenti risultati:"}
{"id": "334719", "revid": "2018598", "url": "https://it.wikipedia.org/wiki?curid=334719", "title": "Prenomi corsi", "text": "Lista non esaustiva di nomi corsi:"}
{"id": "334734", "revid": "41986", "url": "https://it.wikipedia.org/wiki?curid=334734", "title": "Camito-semitico", "text": ""}
{"id": "334735", "revid": "767487", "url": "https://it.wikipedia.org/wiki?curid=334735", "title": "Aredio Gimona", "text": "Caratteristiche tecniche.\nEra un buon palleggiatore, in grado di giocare sia sull'ala sia centrale, preferendo la prima delle due posizioni che gli permetteva di fornire svariati assist.\nCarriera.\nGiocatore.\nClub.\nEsord\u00ec come professionista in Serie C con il Pro Gorizia nel 1940. Dopo la fine della Seconda guerra mondiale pass\u00f2 al Milan, con cui debutt\u00f2 in Serie A il 14 ottobre 1945 contro il . Nel 1949 si trasfer\u00ec al Palermo, ma nella stagione 1949-1950 venne squalificato a vita per un violento calcio a freddo con cui il 26 febbraio 1950 colp\u00ec la gamba destra dell'allora romanista Bruno Pesaola nei minuti finali di un Roma-Palermo in cui c'erano state molte scorrettezze; tale gesto frattur\u00f2 tibia e perone di Pesaola. La pena sportiva gli fu in seguito commutata in due anni di allontanamento, poi ulteriormente ridotti ad undici mesi; altre fonti riportano un'altra riduzione della pena a 6 mesi in seguito al perdono concesso dall'avversario.\nNel 1953 pass\u00f2 alla , con cui trascorse due stagioni, per poi concludere la sua carriera calcistica con il Pro Patria, il e l'Empoli.\nIn carriera ha totalizzato complessivamente 285 presenze e 21 reti nella Serie A a girone unico.\nNazionale.\nCon la maglia della Nazionale italiana Gimona ha esordito l'11 novembre 1951 nella partita Italia-Svezia 1-1 ed ha preso parte al torneo olimpico del 1952; in totale ha disputato tre partite, segnando altrettante reti, tutte realizzate nell'incontro olimpico Italia-Stati Uniti 8-0, disputato a Tampere il 16 luglio 1952.\nAllenatore.\nGimona \u00e8 stato anche allenatore (guid\u00f2 il nella stagione 1969-1970 ma precedentemente aveva allenato la e il Livorno) e fu dirigente sportivo del Livorno."}
{"id": "334746", "revid": "22035", "url": "https://it.wikipedia.org/wiki?curid=334746", "title": "Consiglio Federale", "text": ""}
{"id": "334750", "revid": "1543377", "url": "https://it.wikipedia.org/wiki?curid=334750", "title": "Lingue afro-asiatiche", "text": "Le lingue afro-asiatiche, chiamate anche tradizionalmente camito-semitiche, sono una famiglia linguistica parlata nell'Africa settentrionale (dall'Oceano Atlantico all'Etiopia) e in parte dell'Asia occidentale. A Malta, e quindi in Europa, \u00e8 parlato il maltese, una lingua strettamente imparentata con l'arabo (e all'origine un suo dialetto). L'arabo \u00e8 sicuramente la lingua pi\u00f9 diffusa delle lingue afro-asiatiche, e la sua grande importanza storica e culturale ha prodotto piccole isole arabofone anche al di l\u00e0 dell'area di diffusione tradizionale della famiglia linguistica: citiamo soltanto il piccolo nucleo di arabofoni ancora presenti in Asia Centrale (Uzbekistan).\nClassificazione.\nLa famiglia afro-asiatica \u00e8 composta dalle seguenti sotto-famiglie:\nEccettuata la famiglia delle lingue semitiche, le altre lingue tradizionalmente vengono chiamate un po' impropriamente \"Lingue camitiche\".\nLingue camitiche.\nI singoli gruppi camitici appaiono imparentati ciascuno col semitico pi\u00f9 che tra loro a formare un singolo gruppo linguistico.\nLingue cuscitiche.\nLa maggior parte delle lingue cuscitiche (l'unica eccezione \u00e8 attualmente il somalo, ed in parte l'oromo) sono esclusivamente orali e sono pi\u00f9 insiemi di dialetti imparentati che lingue in senso stretto; ognuna delle lingue cuscitiche si suddivide in vari dialetti, non tutti reciprocamente comprensibili.\nLingue ciadiche.\nIl ciadico \u00e8 una vasta famiglia linguistica, composta da oltre cento lingue; l'appartenenza di alcune di esse alla famiglia ciadica \u00e8 in discussione; \nLingue omotiche.\nL'appartenenza di questo gruppo linguistico alla famiglia afroasiatica non \u00e8 del tutto certa e per un certo numero di lingue l'attribuzione a questo gruppo \u00e8 molto incerta. \nStoria.\nGeneralmente si ammette che le lingue camitiche siano giunte in Africa dall'Asia occidentale per via della diffusione dell'agricoltura avvenuta nel Neolitico.\nIn realt\u00e0 \u00e8 anche possibile una spiegazione un poco differente.\nIn effetti si deve osservare che in linguistica non tutti accettano l'unit\u00e0 delle lingue semitiche con quelle cosiddette camitiche ed \u00e8 stato proposto, come per altre famiglie, che la famiglia semito-camitica sia in realt\u00e0 una lega linguistica.\nTale lega linguistica si sarebbe formata a causa della sovrapposizione delle lingue semitiche sulle preesistenti famiglie linguistiche camitiche del Paleolitico africano, in seguito alla diffusione dell'agricoltura in Africa partita dall'Asia occidentale nell'8000 a.C. circa, durante il Neolitico. In tal modo l'azione amalgamante dell'adstrato semitico avrebbe accelerato la convergenza delle famiglie linguistiche africane, in origine non imparentate ma successivamente confluite nel cosiddetto camitico. Questo spiegherebbe anche perch\u00e9 le lingue berbere mostrano qualche affinit\u00e0 col basco, mentre l'egiziano aveva alcune somiglianze con l'antico indoeuropeo."}
{"id": "334752", "revid": "122268779", "url": "https://it.wikipedia.org/wiki?curid=334752", "title": "O\u1e43 nama\u1e25 \u015aiv\u0101ya", "text": "O\u1e43 nama\u1e25 \u015aivaya (oppure \u015aiv\u0101ya nama\u1e25 O\u1e43, frequentemente anche nella grafia Om Namah Shivaya) \u00e8 uno dei mantra pi\u00f9 celebri e recitati, nonch\u00e9 il mantra shivaita per eccellenza della religione induista. Questa formula sacra sanscrita ha diversi significati; essa si appella a Dio come \u015aiva, una forma di \u012a\u015bvara (l'aspetto personale di Dio) e pu\u00f2 essere tradotta come \"Signore, sia fatta la Tua volont\u00e0\", oppure \"Mi arrendo a Te, Dio\". \u00c8 considerato uno dei mantra pi\u00f9 completi e potenti.\nStruttura.\nSegue un'analisi delle tre parole che compongono il mantra.\nO\u1e43.\nLa sacra sillaba O\u1e43 o Aum, il suono primordiale, considerato il mantra per eccellenza, viene usato come prefisso nella maggior parte dei mantra induisti per potenziarne gli effetti benefici.\nNamaha.\nIn sanscrito, \"namah\" significa letteralmente \"arrendersi\", \"abbandonarsi\"; indica in senso lato l'atteggiamento di resa totale del devoto nei confronti della Divina Volont\u00e0. \u00c8 un termine usato in molti mantra e bhajan.\n\u015aivaya.\nNell'articolato pantheon induista, \u015aiva \u00e8 la terza Persona della Trimurti (il triplice aspetto del Divino: creazione, preservazione e dissoluzione), all'interno della quale si distingue per essere il \"distruttore\" del falso, dell'ignoranza, dell'ego, delle cattive tendenze.\nTuttavia, essendo l'Induismo molto vicino all'enoteismo, nello \u015aivaismo l'aspetto ultimo di Dio assume la forma dello stesso \u015aiva; cos\u00ec, questo mantra \u00e8 considerato dallo \u015aivaita il pi\u00f9 completo e potente in assoluto.\nIl suffisso \"-ya\" in sanscrito significa \"a te\".\nUtilizzazione.\nLa formula \"O\u1e43 nama\u1e25 \u015aiv\u0101ya\" si presta sia ad un uso prettamente \"mantrico\" (ovvero il Namasmarana, la semplice ripetizione \u2013 parlata o mentale \u2013 del nome di Dio) sia ad un impiego in ambito pi\u00f9 devozionale, come ad esempio nei bhajan. Molti canti devozionali dedicati a \u015aiva (ma non solo) includono all'interno del proprio testo questo mantra particolare, oppure sono composti esclusivamente da ripetizioni dello stesso.\nSi riporta come esempio uno dei bhajan shivaiti pi\u00f9 famosi, in cui il mantra \"Om Namah \u015aivaya\" viene celebrato come l'invocazione ideale per esprimere la propria devozione e resa a Dio:"}
{"id": "334754", "revid": "339392", "url": "https://it.wikipedia.org/wiki?curid=334754", "title": "2500 AC", "text": ""}
{"id": "334756", "revid": "77358", "url": "https://it.wikipedia.org/wiki?curid=334756", "title": "3000 AC", "text": ""}
{"id": "334761", "revid": "77358", "url": "https://it.wikipedia.org/wiki?curid=334761", "title": "3200 AC", "text": ""}
{"id": "334777", "revid": "30610", "url": "https://it.wikipedia.org/wiki?curid=334777", "title": "Campari", "text": "Il Campari (correttamente per esteso Campari Bitter o Bitter Campari) \u00e8 una bevanda alcolica, prodotto di punta dell'azienda italiana Gruppo Campari. Si tratta di un bitter ottenuto dall'infusione di erbe amaricanti, piante aromatiche e frutta in una miscela di alcool e acqua, dall'aroma intenso e dal colore rosso rubino.\nDescrizione.\nIl Campari Bitter si ottiene partendo da una soluzione alcolica con estratti di erbe, piante e frutti; le fasi di lavorazioni prevedono che le erbe siano messe in infusione in acqua a 100 \u00b0C; poi si aggiunge alcol puro lasciando macerare il tutto. Finito tale processo si separano le erbe dalla massa liquida, ottenendo un infuso aromatico di 69\u00b0 vol circa. A quest\u2019ultimo si uniscono sciroppo di zucchero, acqua distillata, ancora alcol e colorante rosso naturale.\nSolitamente il Campari Bitter si serve all\u2019ora dell\u2019aperitivo, servito liscio ghiacciato con uno spruzzo di seltz freddo, in un apposito bicchiere tenuto precedentemente in congelatore.\nIl Campari Bitter \u00e8 inoltre utilizzato per la preparazione di numerosi cocktail e long drink, come l\u2019Americano, il Negroni, il Negroni Sbagliato il Milano-Torino, il Garibaldi e il Boulevardier.\nIl Campari Bitter \u00e8 distribuito in oltre 190 Paesi.\nStoria.\nL'azienda inizia in un piccolo bar di Novara: il \"Caff\u00e8 dell'Amicizia\", acquistato da Gaspare Campari nel 1860 e dove, in quegli anni, nascer\u00e0 e si perfezioner\u00e0 la \"ricetta di Campari\", \nGaspare Campari si trasferisce con l\u2019azienda a Milano nel 1862. Dopo anni di alterne vicende economiche tra Torino e Novara, apre il \"Caff\u00e8 Campari\", prima sotto il Coperto dei Figini, poi all'angolo tra piazza Duomo e Galleria Vittorio Emanuele II. Nel retro bottega Gaspare allestisce un laboratorio in cui crea gli elisir che lo avrebbero reso famoso, primo fra tutti il \"Bitter all'uso d'Hollanda\" e successivamente il \"Cordiale\".\nLa moglie di Gaspare Campari, Letizia Galli, rimasta vedova nel 1882 prende le redini dell'attivit\u00e0 di famiglia, per consegnarla in seguito al figlio.\nDavide Campari, figlio di Letizia e Gaspare, nel 1915 apre il Camparino, sull'angolo opposto rispetto al Caff\u00e8 Campari. Nel 1919 cede il Campari e il Camparino. L'azienda si concentra sulla produzione di Campari e Cordial, i prodotti con la maggior penetrazione di mercato.\nNasce nel 1932 il primo pre-mix \"pronto all'uso\" nella storia dei prodotti a bassa gradazione alcolica: Il Campari Soda, con la famosa bottiglia disegnata dal futurista Italiano Fortunato Depero.\nCampari entra in borsa nel 2001, al prezzo di 31 euro per azione.\nIl 3 settembre 2012 Campari acquista l'81,4% di Lascelles de Mercado, un'azienda giamaicana produttrice di rum.\nIl 15 aprile 2014 Gruppo Campari acquista per la cifra di 103,75 milioni di \u20ac la Fratelli Averna S.p.A.\nIl 15 marzo 2016 \u00e8 stato annunciato un accordo tra il Gruppo Campari e Societ\u00e9 des Produits Marnier Lapostolle (Spml) per consentire al gruppo italiano il controllo del marchio Grand Marnier attraverso la cessione delle azioni in possesso della Spml e il lancio di un'OPA.\nOggi la storia della Campari e della famiglia che l'ha fondata pu\u00f2 essere scoperta grazie al museo aziendale, la Galleria Campari.\nCocktail.\nAmericano.\nCocktail da aperitivo\n3 cL Campari, 3 cL vermouth rosso, una spruzzata di seltz\nMescolare il Campari e il vermouth rosso direttamente in un bicchiere old-fashioned riempito con cubetti di ghiaccio, aggiungere una spruzzata di seltz e guarnire con mezza fetta di arancia.\n\"Bicchiere ideale\": highball.\n\"Curiosit\u00e0\": nacque a Milano con il nome \"Milano Torino\", che richiamava l'origine dei due ingredienti principali. \u00c8 stato poi ribattezzato Americano in onore dei turisti americani estimatori del drink durante il proibizionismo.\nCocktail ufficiale dell'International Bartenders Association.\nNegroni.\nCocktail da aperitivo\n3 cL gin, 3 cL Campari, 3 cL vermouth rosso\nVersare tutti gli ingredienti direttamente nel bicchiere old-fashioned riempito di ghiaccio. Mescolare delicatamente. Guarnire con mezza fetta d'arancia.\n\"Bicchiere ideale\": rock glass.\nCocktail ufficiale dell'International Bartenders Association.\nNegroni sbagliato.\nSi tratta di una variante che ha conquistato anche i fedelissimi del classico Negroni. Ideale per chi predilige qualche \"bollicina\" senza rinunciare a un gusto deciso e ricco di personalit\u00e0.\n1/3 di parte di Campari, 1/3 parte di vermouth rosso, 1/3 Top Pinot Chardonnay\nVersare tutti gli ingredienti in un bicchiere \"tumbler\" insieme al ghiaccio. Guarnire con una fetta d'arancia. Campari consiglia Cinzano Rosso e Pinot Chardonnay Cinzano.\n\"Bicchiere ideale\": highball.\n\"Curiosit\u00e0\": il Negroni sbagliato \u00e8 la variante ormai altrettanto nota del pi\u00f9 classico Negroni. La differenza sta nel sostituire il gin con vino spumante. Pi\u00f9 leggero dell'originale \u00e8 stato inventato a Milano nello storico locale \"Bar Basso\".\nCampari shakerato.\n9/10 di Campari, 1/10 di vermouth dry, ghiaccio\nShakerare con ghiaccio e versare il tutto in una coppa da cocktail, meglio se precedentemente raffreddata.\nDecorare con twist orange.\n\"Bicchiere ideale\": coppa cocktail.\nCampari on the rocks.\n2 parti di Campari\nVersare Campari in un bicchiere colmo di ghiaccio.\n\"Bicchiere ideale\": rock.\nCampari orange.\n1 parte di Campari, 4 parti di succo d'arancia\nVersare Campari e succo d'arancia direttamente nel bicchiere.\n\"Bicchiere ideale\": juice.\n\"Curiosit\u00e0\": Campari Orange o Garibaldi \u00e8 un cocktail tra i pi\u00f9 semplici ma \u00e8 altrettanto conosciuto quanto antico, a base di Campari e succo d'arancia. Pu\u00f2 essere bevuto sia come aperitivo sia come \"long drink\". Il nome rende omaggio all'eroe dei due mondi: Giuseppe Garibaldi, in quanto il rosso di Campari ne ricorda la celebre giubba rossa e le arance lo sbarco in Sicilia.\nAnita: 1 parte di Campari, 4 parti di aranciata amara. Alternativa al Garibaldi inventato dai \"Milanesi\" .\nCampari mojito.\n1 1/4 parti di Campari, 1/2 lime, menta, 2 cucchiai di zucchero di canna, spruzzo di soda\nIn un bicchiere mettere zucchero e mezzo lime tagliato a spicchi. Pestare fino a sciogliere lo zucchero. Aggiungere alcune foglie di menta e pestarle con un tocco leggero. Riempire il bicchiere con ghiaccio tritato. Versare Campari, uno spruzzo di soda e mescolare. Guarnire con un rametto di menta.\n\"Bicchiere ideale\": juice.\n\"Curiosit\u00e0\": Campari Mojito \u00e8 anche conosciuto come Italian Mojito.\nCampari&amp;Soda (o Campari seltz).\n1 parte Campari, 4 parti seltz\nPreparare il cocktail direttamente in un bicchiere double rock e guarnire il tutto con una fetta d'arancia.\nBicchiere ideale: double rock.\nVariante con bicchiere ghiacciato 2 parti bitter 2 parti selz\nDiffuso nel lecchese e nel milanese\nPirlo con Campari (Ricetta bresciana).\n1/2 vino bianco fermo, 1/2 Campari, scorza di limone.\nViene servito in un bicchiere con stelo alto dalla forma tipica a palloncino con una fetta di arancia o limone. Tipico aperitivo bresciano.\nCinque a Zero.\nAperitivo tradizionale della Valle dell'Agno, tipico della cittadina di Valdagno, creato dallo storico oste Raffaele Malacarne negli anni 1970. Servito in un calice da vino bianco da 10 cL.\n8 parti di vino bianco comune, 2 parti di Bitter Campari, uno spicchio di limone. \nEra anche detto tradizionalmente \"Sanguasso\".\nSpritz al Campari (Bitter).\nVariante dello Spritz con l'Aperol, lo Spritz con il Campari Bitter \u00e8 diffuso nel Veneto e nel Nord Italia.\n1/3 di Campari Bitter, 1/3 di Soda, 1/3 di Prosecco\nMilano Torino.\nVariante del passato ora soppiantata dall'Americano.\n1/2 di Campari, 1/2 di Vermouth rosso\nMilano Milano.\nVariante del Milano Torino.\n1/2 di Campari, 1/2 di Rabarbaro Zucca\nCalendario Campari.\nDal 2017 invece dei calendari sono stati realizzati cortometraggi."}
{"id": "334785", "revid": "339392", "url": "https://it.wikipedia.org/wiki?curid=334785", "title": "2250 AC", "text": ""}
{"id": "334817", "revid": "2124596", "url": "https://it.wikipedia.org/wiki?curid=334817", "title": "Howard Dean", "text": "Biografia.\nPresidente del Partito Democratico dal 2005 al 2009, Dean \u00e8 un politico del Vermont, di cui \u00e8 stato governatore per cinque mandati dal 1991 al 2003. Sostenitore di internet (per lui il web era il pi\u00f9 importante mezzo di comunicazione, anche politico-elettorale), nel 2003 si \u00e8 candidato alle elezioni primarie dei democratici ma \u00e8 stato sconfitto dal senatore John Kerry.\nDa ricordarsi l'episodio del \"guaito\" emesso la notte delle primarie democratiche in Iowa il 19 gennaio 2004, quando con un malaugurato grido di trionfo festeggi\u00f2 il terzo posto e fu costretto poco dopo a ritirarsi, spianando la strada verso la nomination al suo sfidante John Kerry. Leader americano del pacifismo, \u00e8 stato contrario alla guerra in Iraq e nel 2004 ha fondato l'associazione Democracy for America. \nNel febbraio del 2005 \u00e8 stato eletto presidente del Comitato nazionale democratico, guidando i democratici verso la maggioranza alla Camera dei Rappresentanti nel 2006 e conquistando il Senato e la presidenza nel 2008. Il 21 gennaio 2009 \u00e8 stato sostituito da Tim Kaine e ha lasciato la politica attiva per lavorare nel settore privato, diventando Senior Advisor per lo studio di consulenze Dentons.\nPosizioni politiche.\nHoward Dean si ritiene un democratico progressista. Proveniente da uno Stato tradizionalmente progressista, Dean crede nella sanit\u00e0 pubblica ed \u00e8 un sostenitore convinto dell'assistenza sanitaria universale, che ha proposto nel suo programma elettorale nel 2004. Favorevole a maggiori restrizioni sul possesso di armi da fuoco, ha definito le armi \u201cla pi\u00f9 grande crisi di salute pubblica\u201d negli Stati Uniti. In politica estera si dice liberale e condivide le politiche della presidenza Obama, in particolare sulla cooperazione con l'Unione Europea, secondo Dean in procinto di diventare un leader globale nei prossimi decenni.\nVita privata.\n\u00c8 sposato con Judith Steinberg Dean ed ha due figli, una femmina e un maschio, che nel 2003 venne arrestato per aver rubato alcolici in un locale."}
{"id": "334821", "revid": "559685", "url": "https://it.wikipedia.org/wiki?curid=334821", "title": "Eucologia", "text": "L'eucologia \u00e8 un ramo della teologia cristiana. Essa si occupa delle orazioni (\"testi eucologici\"), altrimenti dette \"preghiere\".\nEucologia e liturgia.\nL'eucologia \u00e8 strettamente connessa ad un'altra disciplina teologica, la liturgia. \u00c8 attraverso i testi eucologici, la Liturgia della Parola e i rituali propri che emergono i temi teologici all'interno della Messa.\nOgni celebrazione valorizza un determinato aspetto cristologico e teologico, rispettando sia l'anno liturgico sia le svariate e molteplici ricorrenze. Citando qualche esempio, troviamo tra i temi teologici il Mistero dell'Eucaristia, l'incarnazione di Dio (Natale), la passione e morte di Ges\u00f9 Cristo, la risurrezione, lo Spirito Santo, la mariologia \u2014 sino a toccare la correlazione tra Dio e l'uomo con temi quali il martirio, la penitenza, la salvezza, la santit\u00e0 ecc.\nPi\u00f9 esplicitamente, i testi eucologici sono le orazioni dette \"proprie\" presenti sia all'interno della Messa che nella Liturgia delle ore. Tali preghiere sono \"parti presidenziali\", ovvero significa che devono essere recitate o cantate unicamente dal celebrante che presiede il rito.\nOrazioni presidenziali nel Messale Romano.\nAll'interno della Messa di Rito Romano le \"orazioni presidenziali\", ovvero recitate dal sacerdote in quanto presidente dell'assemblea dei credenti, sono:\nIl prefazio, che precede la preghiera eucaristica, \u00e8 un'azione di grazie pi\u00f9 elaborata. Inizia con un dialogo fra celebrante e fedeli e prosegue con le parole \"\u00e8 veramente cosa buona e giusta rendere grazie a Te\"\" e sviluppa un argomento del tempo liturgico, della storia della salvezza o del santo che viene celebrato. Nel messale romano ci numerosi prefazi, in modo da mettere \"pienamente in evidenza i motivi dell\u2019azione di grazie nella Preghiera eucaristica\"."}
{"id": "334834", "revid": "116350785", "url": "https://it.wikipedia.org/wiki?curid=334834", "title": "Virginia Wade", "text": "In carriera ha vinto 55 titoli, di cui tre nel Grande Slam: gli US Open del 1968, gli Australian Open del 1972 e, titolo pi\u00f9 importante da lei vinto, il Torneo di Wimbledon del 1977: era l'anno del centenario dei Championships ed il 25\u00ba anniversario di regno della Regina Elisabetta. Dopo aver battuto in semifinale la campionessa uscente Chris Evert, in finale sconfisse l'olandese Betty St\u00f6ve.\nNel 1989 \u00e8 stata inserita nell'International Tennis Hall of Fame.\nBiografia.\nAll'et\u00e0 di un anno la sua famiglia si trasfer\u00ec in Sudafrica, per poi tornare nel Regno Unito quando Virginia Wade aveva quindici anni. In Africa impar\u00f2 a giocare a tennis.\nCaratteristiche tecniche.\nWade era una giocatrice molto aggressiva, che scendeva spesso a rete. A fondo aveva un rovescio in slice e un dritto che poteva colpire sia piatto (senza effetto) sia in topspin. Era famosa anche per il suo servizio, considerato il migliore di allora a livello femminile."}
{"id": "334847", "revid": "23", "url": "https://it.wikipedia.org/wiki?curid=334847", "title": "1000 AC", "text": ""}
{"id": "334849", "revid": "767487", "url": "https://it.wikipedia.org/wiki?curid=334849", "title": "Hammersmith Odeon London '75", "text": "Hammersmith Odeon London '75, uscito nel 2006, \u00e8 un album di Bruce Springsteen con la E Street Band, il quarto dal vivo. Contiene la registrazione completa del concerto all'Hammersmith Odeon di Londra del 18 novembre 1975. Nel 2005 era gi\u00e0 stato pubblicato in video sul DVD contenuto nel cofanetto uscito in occasione del trentennale dell'album Born to Run.\nIl disco.\nIl concerto fu realizzato in occasione della prima tourn\u00e9e inglese di Bruce Springsteen, organizzata dalla Columbia Records per promuovere nel Regno Unito e in Europa l'album \"Born to Run\" dopo l'enorme successo conseguito in patria.\nIl disco \u00e8 una testimonianza importante non solo per la bellezza della musica contenuta, ma anche perch\u00e9 si tratta di una delle prime occasioni in cui Springsteen si esibiva con E Street Band nella formazione definitiva, poi divenuta classica, con Steven Van Zandt alla chitarra solista.\nSi tratta di un disco molto atteso dai fan di Springsteen. Il \"Boss\" \u00e8 sempre stato famoso per i suoi chilometrici ed elettrizzanti concerti, veri concentrati di energia e di esaltazione per i musicisti ed il pubblico. Molti di questi concerti sono passati alla storia, come quelli al Winterland di San Francisco del 1978 immortalati in un bootleg per anni considerato il \"miglior disco\" di Springsteen dai suoi fan. I precedenti dischi \"live\" non avevano completamente soddisfatto gli appassionati pi\u00f9 fedeli. \"Live/1975-1985\" \u00e8 una raccolta di successi organica e completa che per\u00f2 non contiene nulla delle travolgenti fasi di intermezzo inscenate da Springsteen e dalla band durante gli \"show\", \"In Concert MTV Plugged\" \u00e8 senza la E Street band, \"Live in New York City\" \u00e8 la testimonianza della \"reunion\" del 1999. In questo \"live\" del 1975, per la prima volta in un disco ufficiale, \u00e8 possibile ascoltare la E Street Band e il suo \"leader\" al meglio, nel periodo d'oro culminato con le grandi e interminabili tourn\u00e9e degli anni successivi all'uscita dei dischi \"Darkness on the Edge of Town\" del 1978 e \"The River\" del 1980.\nTracce.\nDisco 1\nDisco 2\nTutte le canzoni sono di Bruce Springsteen ad eccezione di \"Quarter To Three\" di Gary U.S. Bonds e \"Detroiy Medley\"."}
{"id": "334852", "revid": "729019", "url": "https://it.wikipedia.org/wiki?curid=334852", "title": "Resta", "text": "La resta era una delle componenti aggiuntive della corazza toracica dell'armatura a piastre medievale, espressamente designata a migliorare le prestazioni del cavaliere armato di lancia. Si trattava di un uncino metallico applicato sulla parte destra della piastra pettorale cui andava appoggiato il \"calcio\" della lancia onde mantenerla in equilibrio durante la carica ed evitarne lo scivolamento all'indietro quando colpiva il bersaglio, questo permetteva che la forza dell'impatto venisse distribuita anche al torso invece che al solo arto superiore. Entr\u00f2 in uso a partire dal XV secolo.\nUtilizzando la resta e la staffa, che gli permetteva di non farsi sbalzare di sella, il cavaliere poteva caricare il nemico al galoppo e colpirlo con tutta la propria forza. Grazie a questa nuova tecnica, la cavalleria pesante divenne una fondamentale componente degli eserciti medievali.\nDel termine rimane traccia nella locuzione in italiano \"partire con la lancia in resta\", ovvero affrontare un'impresa energicamente, con risolutezza."}
{"id": "334853", "revid": "106456", "url": "https://it.wikipedia.org/wiki?curid=334853", "title": "Selezione avversa", "text": "In economia, la selezione avversa \u00e8 una situazione in cui una variazione delle condizioni di un contratto provoca una selezione nella platea dei contraenti che risulta sfavorevole per la parte che ha modificato le condizioni a proprio vantaggio.\nDescrizione.\nIl concetto di selezione avversa ha origine in campo assicurativo, ma ha trovato applicazione in vari ambiti, compresa la teoria dei giochi, in situazioni nelle quali modifiche nei rapporti tra due parti spingono una delle due a rinunciare al rapporto con l'altra, lasciando il posto a soggetti che presentano in misura minore la caratteristica preferita dall'altra parte.\nSelezione avversa in campo assicurativo.\nSe la societ\u00e0 di assicurazione aumenta il prezzo delle polizze, una parte della clientela pu\u00f2 decidere di rinunciare alla sottoscrizione della polizza, divenuta pi\u00f9 cara. La rinuncia riguarda la parte degli assicurati che con meno probabilit\u00e0 incorreranno nell'evento che d\u00e0 luogo al risarcimento del danno da parte dell'assicuratore, mentre i clienti pi\u00f9 a rischio potrebbero non avere convenienza a modificare la loro scelta anche in presenza di un maggior costo del premio assicurativo.\nModificando le condizioni contrattuali, l'assicurazione spinge i clienti meno rischiosi a non sottoscrivere pi\u00f9 le polizze, con conseguente aumento della percentuale della clientela rappresentata dai soggetti pi\u00f9 a rischio. \nLa fuga dei clienti meno rischiosi implica che, a parit\u00e0 di premio incassato per cliente, i rimborsi medi per cliente aumentano.\nL'assicurazione, che avrebbe interesse a garantirsi una clientela meno rischiosa e meno costosa, finisce pertanto per ottenere il risultato opposto, quale semplice effetto della modifica delle condizioni contrattuali.\nIl mercato dei \"bidoni\".\nUn esempio applicativo \u00e8 stato dato da George Akerlof, che ha sviluppato il modello del mercato delle auto usate, caratterizzato da una situazione di forte asimmetria informativa tra venditore e cliente. Akerlof (che per i suoi studi ha vinto il premio Nobel per l'economia nel 2001) ha mostrato come l'asimmetria informativa faccia degradare il mercato per effetto della selezione avversa. \nNel mercato delle automobili usate, gli acquirenti non sanno se stanno acquistando un \"bidone\" o un'auto buona, quindi saranno disposti a pagare un prezzo compreso tra quello dei bidoni e quello delle auto buone, basato sulla probabilit\u00e0 che l'auto messa in vendita sia un bidone. Se gli acquirenti disponessero di informazione perfetta, conoscerebbero con certezza il valore dell'auto, e pagherebbero semplicemente una somma eguale a tale valore.\nI venditori (che conoscono la qualit\u00e0 delle auto) saranno meno disposti a vendere auto buone, poich\u00e9 il prezzo accettabile per gli acquirenti \u00e8 troppo basso, ma venderanno pi\u00f9 bidoni, perch\u00e9 su questi fanno un ottimo affare. Gli acquirenti si accorgono di questa tendenza e non sono pi\u00f9 disposti a pagare il prezzo di prima. Il prezzo scende sempre di pi\u00f9 e questo incentiva la tendenza dei venditori a offrire in commercio sempre pi\u00f9 bidoni. Nel caso estremo, le auto buone non sono vendute affatto, mentre i bidoni dominano il mercato."}
{"id": "334855", "revid": "729019", "url": "https://it.wikipedia.org/wiki?curid=334855", "title": "Wendell Sailor", "text": "Biografia.\nSailor inizi\u00f2 la carriera nel rugby a 13 e, a soli 19 anni, esord\u00ec nei Brisbane Broncos; nonostante il relativamente esiguo numero di incontri disputati (6, con 3 mete totali), si laure\u00f2 campione 1993; dall'anno successivo e fino al 2001 fu titolare fisso dei Broncos e con essi vinse altri tre titoli australiani (nel 1997, 1998 e 2000).\nAl suo attivo anche la vittoria nella World Club Challenge, sorta di Coppa Intercontinentale tra Emisfero Nord e Sud, conquistata sempre nelle file dei Broncos nel 1997.\nRappresent\u00f2 a livello internazionale l' del rugby a 13 dal 1994 al 2001 con 22 presenze e 21 mete, e si laure\u00f2 campione del mondo nel 2000, risultando anche \"Man of the Match\" nella decisiva finale vinta contro i \"Kiwis\" della .\nDopo la Coppa del Mondo a 13, con il contratto in scadenza nel 2001, si sparse la voce che Sailor fosse interessato a un ingaggio in Gran Bretagna in Super League (pi\u00f9 in particolare per una tra Wigan, Leeds e Bradford), ma a farsi avanti fu la federazione di rugby a 15, la Australian Rugby Union, a proporre a Sailor un passaggio di disciplina; questi accett\u00f2, divenendo il primo professionista del XV australiano proveniente dal XIII.\nDal 2002 Sailor fu ingaggiato per la franchigia professionistica di rugby a 15 di Brisbane, i Reds, con cui esord\u00ec nel Super Rugby; il suo compenso fu di circa 700.000 AUD per anno.\nSempre nel 2002 giunse a vestire la maglia degli \"Wallabies\", divenendo cos\u00ec internazionale per l'Australia in entrambe le varianti della disciplina; l'esordio fu a giugno di quell'anno contro la ; partecip\u00f2 poi alla che si tenne proprio in Australia, e nella quale la Nazionale giunse alla finale, persa contro l'.\nNel 2005 fu invitato dai Barbarians a disputare un \"match\" contro un XV inglese, nel corso del quale si mise in luce con due mete e una prestazione che lo fece segnalare tra i migliori in campo.\nNel 2006, terminato il contratto con i Reds, Sailor fu ingaggiato dagli Waratahs, \"franchise\" di Sydney con la maglia dei quali disput\u00f2 il suo primo incontro proprio di fronte ai Reds.\nIl 13 maggio 2006, proprio prima dell'ultima giornata del Super 14, fu reso noto che Sailor era stato sospeso a tempo indeterminato a causa di una positivit\u00e0 alla cocaina; un secondo riesame si rivel\u00f2 positivo, e la difesa di Sailor di fronte al collegio disciplinare dell'Australian Rugby Union si bas\u00f2 sulla considerazione che la cocaina era stata assunta pi\u00f9 di quattro giorni precedenti al prossimo incontro e che quindi non poteva essere considerata uno stimolante dell'attivit\u00e0 sportiva; la disciplinare ribatt\u00e9 che l'infrazione non consisteva nel tentativo di incrementare la prestazione, ma nell'avere assunto sostanze proibite per un professionista, e gli inflisse due anni di squalifica.\nScontata la squalifica biennale, nel 2008 Sailor torn\u00f2 al rugby a 13, nelle file del St. George Illawarra Dragons, con il quale firm\u00f2 un impegno per due stagioni; il 12 novembre 2009, alla fine del contratto, annunci\u00f2 il suo ritiro; l'ultimo incontro assoluto \u00e8 stato il \"match\" pre-campionato tra i migliori giocatori della National Rugby League e gli Indigeni australiani, tenutosi il 10 febbraio 2010."}
{"id": "334856", "revid": "6923", "url": "https://it.wikipedia.org/wiki?curid=334856", "title": "Pe\u00f1\u00f3n de Alhucemas", "text": "Il Pe\u00f1\u00f3n de Alhucemas (in berbero \"Tagzirt n Nekur\") \u00e8 un piccolo isolotto del Mar Mediterraneo che costituisce un possedimento spagnolo a 300 m dalla costa marocchina nei pressi della citt\u00e0 di al-Hoseyma (in spagnolo: \"Alhucemas\"). Il nome in spagnolo e in arabo significa \"Rocca di al-\u1e24oseyma\".\nL'isola, che \u00e8 rivendicata dal Marocco a causa della sua appartenenza geografica all'Africa, \u00e8 governata direttamente da Madrid ma non appartiene a nessuna delle regioni autonome spagnole. Ufficialmente si tratta di una \"plaza de soberan\u00eda en el Norte de \u00c1frica\" ed \u00e8 abitata stabilmente da una guarnigione di una sessantina di militari appartenenti al \"Cuerpo de Regulares de Melilla\".\nGeografia.\nIl Pe\u00f1\u00f3n de Alhucemas \u00e8 situato 155 km ad est di Ceuta e 100 km ad ovest di Melilla nella baia di Al Hoceima, a 4 km dalla citt\u00e0 omonima. Assieme alle vicine Isla de Mar e Isla de Tierra costituisce il minuscolo arcipelago delle Isole Alhucemas.\nIl Pe\u00f1\u00f3n misura 170 metri per 86, per una superficie totale di 0,015 km\u00b2, e raggiunge i 15 metri di altezza sul livello del mare. L'isola ha i versanti alquanto dirupati e non \u00e8 dotata di un porto, bens\u00ec di un modesto ancoraggio. Sull'isola si trovano delle fortificazioni con magazzini, alcune case, una chiesa e un faro.\nStoria.\nNel 1559 il sultano Mulay \u02bfAbd All\u0101h al-Gh\u0101lib bi-ll\u0101h cedette le isole Alhucemas a Filippo II di Spagna in cambio di assistenza nella lotta contro l'Impero ottomano. Il 28 agosto 1673 il principe di Montesacro venne inviato da Madrid sull'isola con una squadra per stabilirvi una guarnigione. Da quel momento la presenza spagnola sull'isola non ha avuto interruzioni.\nNel 1921 il Pe\u00f1\u00f3n de Alhucemas venne attaccato dalle truppe berbere di 'Abd al Kr\u012bm. Dal 1956, anno della cessazione del protettorato francese e spagnolo sul Marocco, Rabat rivendica la sovranit\u00e0 sull'isolotto, che tuttavia non \u00e8 nominato espressamente nel testo dell'indipendenza marocchina. Al contrario, la Spagna fonda la propria sovranit\u00e0 sulla base del secolare possesso ininterrotto, al pari delle altre \"enclave\" spagnole in Nordafrica (Ceuta, Melilla, le isole Chafarinas e il Pe\u00f1\u00f3n de V\u00e9lez de la Gomera)."}
{"id": "334857", "revid": "2229001", "url": "https://it.wikipedia.org/wiki?curid=334857", "title": "Le nozze (Wagner)", "text": "Le nozze (Die Hochzeit, WWV 31) \u00e8 il titolo del primo abbozzo di opera composto da Richard Wagner.\nWagner ne complet\u00f2 il libretto, e inizi\u00f2 quindi a comporne la musica nell'autunno del 1832, a 19 anni. Abbandon\u00f2 per\u00f2 il progetto quando sua sorella Rosalie, che, dopo la morte del patrigno di Wagner, Ludwig Geyer, era di fatto il capofamiglia, e cui Wagner era legato da un particolare affetto, espresse il suo parere negativo sulla storia. Di conseguenza il fratello abbandon\u00f2 la composizione e distrusse il poema.\nDa quanto \u00e8 noto, la vicenda narrava di una giovane di nome Ada, promessa sposa a un uomo chiamato Arindal. Alla vigilia delle nozze, dovute agli interessi politici delle famiglie piuttosto che all'amore, Cadolt, innamorato di Ada, folle di passione, penetra nelle stanze della sposa: pur amandolo, Ada, sconvolta, rifiuta il suo abbraccio e nella lotta spinge via Cadolt, facendolo accidentalmente precipitare dal balcone. Al suo funerale, per\u00f2, Ada, disperata, cade esanime accanto alla bara e muore.\nDi quest'opera rimane solo un settimino, che costituiva la prima scena.\nI nomi Ada e Arindal vennero in seguito riutilizzati da Wagner per i due protagonisti di \"Le fate\" (1833), la sua prima opera compiuta."}
{"id": "334859", "revid": "92723", "url": "https://it.wikipedia.org/wiki?curid=334859", "title": "Lingue cuscitiche", "text": "Le lingue cuscitiche sono un sottogruppo di lingue all'interno della famiglia linguistica afro-asiatica (o camito-semitica).\nDistribuzione geografica.\nLa denominazione proviene dal nome di Kush, che nella Bibbia era un figlio di Cam e si sarebbe stabilito in Africa. Le lingue cuscitiche sono parlate in Africa orientale, dal Sudan al Mar Rosso e al Corno d'Africa, comprendendo anche Eritrea, Etiopia, Somalia, Gibuti e Kenya.\nLa lingua cuscitica pi\u00f9 parlata \u00e8 l'oromo (Etiopia, Kenya) con circa 24 milioni di parlanti. Seguono, in ordine di importanza: il somalo (Somalia, Etiopia, Gibuti, Kenya) con circa 20 milioni, il sidamo (Etiopia) con 2 milioni, la lingua hadiyya (Etiopia) con 1,6 milioni, l'afar (Eritrea, Etiopia, Gibuti) circa 1 milione e mezzo ed il kambata dell'Etiopia (1.4 milioni).\nClassificazione.\nLe lingue cuscitiche vengono suddivise nei seguenti sottogruppi:\n[tra parentesi quadre il codice di classificazione internazionale linguistico]\nUn tempo anche le lingue omotiche venivano classificate nel gruppo cuscitico, del quale avrebbero costituito il ramo pi\u00f9 occidentale. Oggi la maggior parte del mondo accademico tende a considerare l'omotico un gruppo a parte della famiglia afro-asiatica; anche se vi sono ancora linguisti, come Marcello Lamberti, che propendono per la vecchia ipotesi. Secondo Enrico Cerulli le lingue \"omotiche meridionali\" non farebbero parte delle lingue omotiche, ma delle lingue nilotiche. Mentre secondo R. Theil tutte le lingue omotiche non sarebbero afro-asiatiche."}
{"id": "334861", "revid": "41986", "url": "https://it.wikipedia.org/wiki?curid=334861", "title": "Lingue afroasiatiche", "text": ""}
{"id": "334890", "revid": "200568", "url": "https://it.wikipedia.org/wiki?curid=334890", "title": "Lingue paleosiberiane", "text": "Le lingue paleosiberiane, a volte chiamate anche paleoasiatiche, sono una famiglia linguistica che ha la funzione di \"contenitore\" di alcune lingue isolate dell'Asia settentrionale, che discendono da antichi idiomi aventi una protolingua distinta sia da quella nostratica che da quella dene-caucasica. Si tratta infatti di idiomi precedenti all'arrivo delle lingue uralo-altaiche e delle lingue ienisseiane. La protolingua di queste arcaiche lingue, il paleosiberiano, sarebbe stata parlata in Siberia 10 000 anni prima di Cristo, alla fine del Paleolitico.\nLe lingue che comunemente vi si includono sono:\nSolo nel caso del ciukcio-kamciadal si pu\u00f2 parlare di affinit\u00e0 linguistica a tutti gli effetti.\nLo jukaghiro potrebbe appartenere alle lingue uraliche."}
{"id": "334894", "revid": "647919", "url": "https://it.wikipedia.org/wiki?curid=334894", "title": "Dene-caucasico", "text": ""}
{"id": "334912", "revid": "3732", "url": "https://it.wikipedia.org/wiki?curid=334912", "title": "Shockwave Flash", "text": "In informatica Shockwave Flash o semplicemente Flash (in acronimo SWF) \u00e8 stato un formato file vettoriale proprietario prodotto dal software \"Adobe Flash,\" dichiarato obsoleto il 31 dicembre 2020. Inizialmente Flash era prodotto da \"Macromedia\", e nel 2005 l'azienda \u00e8 stata acquisita da \"Adobe\".\nConcepito per essere abbastanza piccolo per la pubblicazione sul web, il documento SWF conteneva animazioni e/o applet con vari gradi di interattivit\u00e0 e diverse funzioni. Il programma Flash produceva i file SWF come prodotto finale compresso e non modificabile, mentre utilizzava il formato .fla come documento di lavoro modificabile e riutilizzabile.\nFlash era il formato pi\u00f9 utilizzato per rappresentare e distribuire grafica animata vettoriale prima dell'arrivo di HTML5 e CSS3. Il suo uso era molto pi\u00f9 diffuso della versione open proposta da W3C, World Wide Web Consortium, grazie ad una abile politica di partecipazione da parte di Macromedia al gruppo di lavoro che doveva sviluppare lo standard che ne ha ritardato lo sviluppo.\nL'utilizzo di SWF spaziava dalla realizzazione di siti web, allo sviluppo di applicazioni grafiche interattive, alla creazione di menu per DVD fino alla realizzazione di cartoni animati. Secondo Macromedia, SWF dovrebbe essere pronunciato \"swiff\". Adobe Flash Player era distribuito gratuitamente con il plugin per i principali browser dalla stessa azienda (per Windows, Macintosh, Linux e Solaris). Il principale software libero per visualizzare animazioni Flash era Gnash, seguito a poca distanza da swfdec.\nEstensioni e formati di file correlati.\nAltri formati relativi all'authoring SWF nella catena di strumenti Adobe rimasero senza una specifica pubblica. Un esempio era FLA, che era la versione modificabile di SWF utilizzata da Adobe Flash, ma non da altri strumenti Adobe che potevano generare SWF, anche se con meno funzionalit\u00e0. "}
{"id": "334929", "revid": "287204", "url": "https://it.wikipedia.org/wiki?curid=334929", "title": "Ket (popolo)", "text": "I Ket sono una piccola popolazione tribale che vive lungo il corso dello Yenisey in Siberia.\nSono gli ultimi rappresentanti di un gruppo di popolazioni della Siberia che comprendeva anche:\nKott, Assan, Arins, Baikot, e Pumpokol, che sono adesso estinti.\nFino agli anni ottanta sopravviveva un altro dialetto affine al Ket, lo Yugh parlato da 2-3 persone, ma \u00e8 probabile che si sia estinto nel frattempo.\nGli Assan si fusero con gli Evenki (Tungusi) ad est dello Enisej, gli Arin e i Baikot si fusero con gli Hakassi a sud, i Kott si russificarono a partire dal 1840.\nAd oggi sopravvivono circa 1.500 Ket dello Enisej.\nStoria.\nI Ket migrarono sul corso dello Enisej negli ultimi 2000 anni partendo da qualche punto a sud dei monti Sajany-Altai.\nLe leggende Ket narrano di un'antica migrazione al di l\u00e0 di una grande montagna verso nord in fuga da feroci invasori, i \"Tystad\", o \"uomini-di-pietra\", su cui non abbiamo informazioni sicure, ma che potrebbero essere Iranici provenienti da occidente o anche i portatori della cultura di Afanasevo (tocari?).\nSuccessivamente furono scacciati ancora pi\u00f9 a Nord dal popolo dei \"Kiliki\", molto probabilmente i Chirghisi dello Enisej.\nAntropologia fisica.\nDal punto di vista dell'antropologia fisica, i Ket si possono ascrivere alla tipologia uralica, quindi manifestante una miscela di caratteri europoidi e tataro-mongoli."}
{"id": "334934", "revid": "247933", "url": "https://it.wikipedia.org/wiki?curid=334934", "title": "Circolo Polare Artico", "text": ""}
{"id": "334956", "revid": "2912", "url": "https://it.wikipedia.org/wiki?curid=334956", "title": "Les Cahiers du cin\u00e9ma", "text": ""}
{"id": "334959", "revid": "1543377", "url": "https://it.wikipedia.org/wiki?curid=334959", "title": "Ferie", "text": "Le ferie, nel diritto del lavoro, sono giornate di astensione dal lavoro e sono riconosciute come diritto a un lavoratore dipendente.\nLe prescrizioni normative a tal proposito previste da pi\u00f9 ordinamenti, si rivolgono generalmente soltanto alla categoria dei lavoratori dipendenti, non ai lavoratori autonomi n\u00e9 ai liberi professionisti, n\u00e9 agli stagisti.\nCaratteri generali.\nPer i lavoratori dipendenti di ogni professione e tipologia contrattuale, le ferie sono giornate di non lavoro, pagate per diritto al 100% del salario giornaliero lavorativo e quantificate annualmente per norma o contratto.\nLa durata minima delle ferie, quando garantita dalla Costituzione (come in molti stati), \u00e8 fruibile anche se il contratto di lavoro non lo specifica (la Costituzione \u00e8 una fonte del diritto di ordine superiore a un contratto di lavoro e dunque prevalente).\nNel mondo.\nEuropa.\nLa Direttiva 2003/88/CE dispone che (capo II, art. 7):\nIl limite non \u00e8 derogabile, fatto salvo un periodo transitorio massimo di 3 anni a decorrere dal 1996, in cui il periodo di ferie fruite e retribuite pu\u00f2 essere pari a 3 settimane (art. 22).\nItalia.\nIl diritto al \"periodo annuo feriale di riposo retribuito\", venne sancito per la prima volta in Italia dal XVI disposto contenuto nella Carta del Lavoro, pubblicata sulla Gazzetta Ufficiale n. 100 del 30 aprile 1927.\nIn seguito, la Costituzione italiana stabil\u00ec che ogni lavoratore ha diritto personale e inalienabile a un periodo di ferie al quale non pu\u00f2 rinunciare e di cui deve fruire (art. 36). La Costituzione non specifica la durata minima di tale periodo (n\u00e9 nel testo originale n\u00e9 nelle successive integrazioni).\nLa norma principale in tema fu per molto tempo l'art. 2109 c.c. (\"periodo di riposo\") che recita:\nUn minimo di 28 giorni, recepito da tutti i contratti collettivi, \u00e8 stato introdotto dal d.lgs.8 aprile 2003 n. 66 e dalla circolare del ministero del lavoro n.8 del 2005.\nAi sensi dell'art.10 del decreto legislativo 19 luglio 2004 n. 21, il prestatore di lavoro ha diritto a un periodo di ferie retribuite non inferiore a 4 settimane, che non possono essere liquidate in economico.\nPer i giorni restanti, se non vengono concesse le ferie al lavoratore, questi ha diritto che gli vengano retribuite. I Contratti collettivi nazionali di lavoro di categoria possono aumentare le ferie cui ha annualmente diritto il lavoratore.\nSecondo parte della dottrina giuslavorista, tali benefici dovrebbero essere estesi anche ai lavoratori autonomi o liberi professionisti, mettendo a carico della previdenza sociale anche il periodo di ferie del lavoratore autonomo, definendone limiti e benefici, per garantire la salute del lavoratore stesso, i periodi di gravidanza, e pi\u00f9 in generale il sistema social-lavorativo del paese.\nCon legge delega n. 183/2014 (art. 9, comma e), \u00e8 consentito cedere ad altro lavoratore dipendente (genitore di minore diversamente abile) e dello stesso datore, i giorni di riposo \"aggiuntivi\", che spettano ed eccedono il diritto al riposo settimanale e alle ferie annuali retribuite.\nPer quanto concerne le ferie non godute, l'indennit\u00e0 relativa non pu\u00f2 essere tassata per la sua natura risarcitoria di un diritto (alle ferie) non goduto. Allo stesso tempo, quando godute, le ferie sono un diritto non materiale (e non monetario) che non pu\u00f2 generare reddito e tassazione. Le ferie sono un diritto non monetario, che non genera lucro, il cui mancato godimento non genera lucro cessante (risarcimento danni tassabile).\nL'indennit\u00e0 per ferie non godute, per quanto monetizzi e risarcisca il lavoratore con una cifra proporzionata, resta comunque un risarcimento parziale in quanto non equivale all'effettivo godimento del diritto.\nL'idennit\u00e0 spetta anche quando le ferie non siano godute senza responsabilit\u00e0 del datore di lavoro. Il diritto all'indennizzo non spetta se il lavoratore ha disatteso la specifica offerta della fruizione del periodo di ferie da parte del datore di lavoro. L'aspetto \u00e8 oggetto di contrasto giurisprudenziale qualora sia paventata dal datore prima della fruizione delle ferie, anche indirettamente o in modo non circostanziato, la possibilit\u00e0 di un demansionamento, trasferimento di sede, riduzione dell'orario di lavoro o licenziamento, poich\u00e9 tale condizione di stress compromette la funzione di riposo e svago, e di recupero delle energie psico-fisiche, e in definitiva il diritto al pieno e reale godimento delle ferie.\nL'indennit\u00e0 spetta alla cessazione del rapporto di lavoro, ovvero dopo 10 anni. Il lavoratore ha diritto a chiedere la monetizzazione delle ferie e riposi settimanali non goduti, anche con riferimento agli anni passati, non in costanza di rapporto, ma sorge alla cessazione dello stesso. Tuttavia, \u00e8 di 10 anni il termine di prescrizione generico (ed \u00e8 il pi\u00f9 esteso) per far valere il diritto al risarcimento del danno, sia per lucro cessante che per danno emergente: se il rapporto di lavoro non cessa prima dei 10 anni, il lavoratore \u00e8 di fatto privato del diritto a chiedere l'indennizzo delle ferie non godute."}
{"id": "334970", "revid": "108728678", "url": "https://it.wikipedia.org/wiki?curid=334970", "title": "Applicazioni del teorema del flusso", "text": "Nel seguito si espongono alcune applicazioni del teorema del flusso in casi particolarmente semplici dell'elettrostatica. Se la densit\u00e0 di carica presenta una certa simmetria, anche il campo elettrico avr\u00e0 quella stessa simmetria: ci\u00f2 consente di determinare direttamente il flusso di questa grandezza attraverso superfici chiuse scelte in maniera opportuna (quelle su cui il campo \u00e8 costante), e quindi in definitiva, proprio grazie all'enunciato di Gauss, il valore del campo medesimo in funzione della distribuzione di carica.\nDistribuzione a simmetria sferica.\nSfera isolante carica.\nIn una sfera di volume formula_1 costituita da materiale isolante, la carica non va a distribuirsi sulla superficie ma rimane immobilizzata nella regione in cui \u00e8 stata prodotta. Il teorema del flusso permette di calcolare il campo elettrico all'interno e all'esterno della sfera, nell'ipotesi che la densit\u00e0 di carica abbia simmetria radiale. In questo caso, infatti, il flusso attraverso la superficie sferica formula_2 \u00e8 dato da:\ndove formula_4 \u00e8 la carica contenuta in formula_2. Considerata la simmetria del problema, il campo elettrico formula_6 \u00e8 certamente radiale. Detto formula_7 il raggio della sfera, devono considerare due casi:\nSe formula_8 la superficie formula_2 contiene tutta la carica formula_10 presente nella sfera, quindi:\nSe formula_12 la superficie formula_2 contiene parte della carica formula_10. Indicando con formula_15 la distribuzione di carica, si ha:\nEvidentemente, se la densit\u00e0 di carica \u00e8 uniforme il campo elettrico dipende linearmente dalla distanza formula_17.\nSfera conduttrice carica.\nIn una sfera conduttrice le cariche sono mobili e tendono quindi a disporsi sulla superficie della sfera: il campo elettrico internamente alla sfera \u00e8 ovunque nullo e non esiste alcuna distribuzione di carica all'interno del materiale, come si pu\u00f2 dedurre dalla formulazione locale del teorema del flusso. Se il mezzo \u00e8 omogeneo la densit\u00e0 superficiale di carica \u00e8 uniforme. In questo caso, \u00e8 possibile utilizzare i risultati del paragrafo precedente per dedurre l'espressione del campo elettrico esterno alla sfera:\ne di nuovo formula_19 \u00e8 la distanza dal centro, mentre formula_20 rappresenta la carica situata sulla superficie.\nAltri esempi di applicazione.\nI discorsi fatti a proposito della distribuzione di carica a simmetria sferica possono essere estesi ad altre situazioni analoghe, cio\u00e8 a densit\u00e0 dotate di simmetria cilindrica o planare (invarianti per ribaltamenti rispetto ad un piano e variabili solo lungo la direzione normale a quel piano).\nFilo rettilineo carico.\nSi consideri il caso di un filo conduttore rettilineo infinitamente lungo, e carico uniformemente con densit\u00e0 di carica lineare formula_21. In questo caso per valutare il flusso \u00e8 conveniente scegliere una superficie cilindrica di circonferenza formula_22, con formula_17 il raggio, e altezza formula_24. Il flusso del campo attraverso questa superficie \u00e8 uguale a:\ne da esso \u00e8 possibile dedurre il campo in funzione del raggio:\nData la simmetria cilindrica, il campo non dipende da altre variabili spaziali.\nStrato conduttore infinito.\nSi supponga che su un piano infinito di materiale conduttore la carica si distribuisca uniformemente con una densit\u00e0 superficiale formula_27. Il campo elettrico prodotto \u00e8 chiaramente a simmetria planare. Scegliendo un cilindro in maniera tale che la sua generatrice sia ortogonale al piano e le sue facce, di misura formula_28, siano da esso distanziate della medesima distanza formula_17, il flusso attraverso la superficie del cilindro \u00e8:\nDunque, il campo elettrico \u00e8 indipendente da formula_17 e vale:\nQuesta grandezza \u00e8 determinata da tutte le cariche dello strato, e non solo da quelle contenute nel cilindro. Il fatto che il campo sia uniforme nello spazio \u00e8 legato all'ipotesi di piano infinito. Per un piano reale, questo \u00e8 vero in vicinanza dello strato, e lontano dai bordi.\nDoppio strato.\nUn condensatore a facce piane e parallele \u00e8 formato da due strati metallici identici affacciati l'uno sull'altro denominati armature. Se la distanza tra di esse \u00e8 molto minore rispetto alla loro minima dimensione, nell'intercapedine (lontano dai bordi) il campo elettrico \u00e8 dato dalla sovrapposizione di due campi del tipo formula_33, uno relativo all'armatura sinistra e l'altro relativo all'armatura destra. Se il condensatore \u00e8 complessivamente neutro, i piatti avranno cariche uguali e di segno opposto. In questo caso il campo globale interno \u00e8:\nCon considerazioni analoghe si deduce che il campo esterno \u00e8 nullo."}
{"id": "335007", "revid": "1543377", "url": "https://it.wikipedia.org/wiki?curid=335007", "title": "Carnevale di Foiano della Chiana", "text": "Il Carnevale di Foiano della Chiana \u00e8 una manifestazione che si svolge annualmente a Foiano della Chiana, in Provincia di Arezzo. \u00c8 uno dei pi\u00f9 famosi e antichi carnevali italiani, essendo stati rinvenuti documenti risalenti all'edizione del 1539.\nPartecipano al Carnevale di Foiano i quattro Cantieri (Azzurri, Bombolo, Nottambuli e Rustici) in cui \u00e8 divisa la popolazione cittadina. Questi, durante l'anno, lavorano ciascuno su un carro allegorico, cercando di realizzarlo migliore degli altri. Il vincitore si aggiudica la \"Coppa del Carnevale\".\nPreparazione dei carri.\nDurante l'anno, i Cantieri lavorano ciascuno sulla realizzazione di un carro in cartapesta, che presenta allegoricamente un tema liberamente scelto dal Cantiere.\nPer evitare copiature, danneggiamenti o altre scorrettezze , i quattro Cantieri lavorano tutti quanti in un unico edificio, diviso ovviamente in quattro settori.\nIl lavoro viene svolto in assoluta segretezza da parte di tutti i \"cantieristi\" (appellativo per tutti coloro che si occupano della costruzione dei carri) e questo fa s\u00ec che durante tutto l'anno lavorativo si crei un alone di mistero attorno ai soggetti e temi dei carri, che verranno svelati solo la mattina del primo corso mascherato, durante la cosiddetta \"apertura degli uscioni\".\nGara.\nLa gara si svolge nelle tre domeniche che precedono il marted\u00ec grasso e nelle due successive (salvi eventuali recuperi di corsi mascherati rinviati), durante le quali ciascun Cantiere sfila per le vie cittadine con il proprio carro. Ogni sfilata prende il nome di \"corso mascherato\".\nI carri vengono valutati la prima domenica di Carnevale da una giuria composta da cinque giurati: un pittore, uno scultore, uno scenografo, un critico d'arte e un giornalista (dal 2001), scelti da un notaio, a propria volta incaricato dal Presidente dell'Associazione Carnevale di Foiano della Chiana. I giurati, dopo aver assistito a due sfilate di ciascun carro in momenti distinti, redigono una scheda, nella quale stilano le proprie classifiche personali, allegando in un secondo momento le relative motivazioni.Ad ogni primo posto ottenuto da un Cantiere nella scheda di un giurato corrispondono 5 punti, 3 per ogni secondo, 2 per ogni terzo e 1 per ogni quarto posto. Sommando i punteggi viene calcolata la classifica finale. I verdetti dei giurati rimangono sigillati in una busta, dunque, segreti fino a quando vengono letti al termine dell'ultimo corso mascherato e sono insindacabili.\nNon \u00e8 escluso, come anzi \u00e8 avvenuto cinque volte, che la vittoria sia assegnata \"ex aequo\" a due Cantieri (l'ultima nell'edizione 2006 al cantiere Bombolo e al cantiere Rustici).\nDal 2001 anche le mascherate sono giudicate da quattro giurati: un pittore, un coreografo, un costumista e un critico d'arte; al Cantiere che ha organizzato quella ritenuta pi\u00f9 attinente ed efficace \u00e8 assegnato l'apposito Premio per la Mascherata (anche noto prima come \"Coppa Simpatia\").\nAl termine dell'ultimo corso mascherato, va in scena una sfilata di maschere la cui partecipazione \u00e8 aperta a tutti: il comitato organizzatore del carnevale giudica le maschere, premiando le tre pi\u00f9 belle (pi\u00f9 la migliore maschera individuale).Ad essa segue il \"funerale di \"Re Giocondo\", pi\u00f9 nota come \"Rificolonata\":\" il Re del Carnevale, impersonato da un fantoccio gigante di cencio e paglia, imbottito di petardi (le cosiddette \"castagnole\"), con dipinto sul petto il numero dell'edizione appena svolta. Re giocondo viene portato in piazza seguito dalla banda e dai sudditi che, muniti di \"rificolone\" (lanterne), celebrano appunto il suo \"funerale\".\nSegue, quindi, una mascherata finale dei quattro Cantieri, i quali preparano un piccolo carro a tema ciascuno preceduto da un allegro e scenografico corteo di cantieristi e sostenitori muniti di bandiere. \nA questo punto, si d\u00e0 lettura, nella Piazza centrale gremita di gente, del \"Testamento di Re Giocondo\": vengono letti, in rima, i fatti pi\u00f9 o meno positivi dell'anno da poco concluso, mettendo alla pubblica berlina eventuali malefatte e ilariche disavventure degli abitanti del paese, non mancando di elargire ameni lasciti e goliardici consigli.\nL'ultima parte del testamento \u00e8 quella pi\u00f9 attesa: viene reso pubblico il verdetto stilato dalla giuria, partendo dal Cantiere ultimo classificato.\nCome vuole la tradizione, a sancire la fine del Carnevale, dopo la lettura del verdetto, \u00e8 appiccato il \"rogo di \"Re Giocondo\"\", che viene dato alle fiamme in Piazza come atto finale della spettacolare cerimonia.\nIl sabato dopo l'ultima domenica di carnevale il cantiere vincitore festeggia la vittoria in paese prendendo in giro in modo \"carnevalesco\" e ironico i cantieri sconfitti.\nPrima di essere smantellati, i carri vengono fatti sfilare per l'ultima volta nel mese di giugno, durante il cosiddetto \"Carnevale sotto le stelle\".\nCantieri.\nPartecipano attualmente al Carnevale di Foiano della Chiana i quattro Cantieri in cui \u00e8 divisa la popolazione cittadina: Azzurri, Bombolo, Nottambuli e Rustici.\nGli attuali quattro Cantieri sono molto recenti a livello di fondazione, non risalendo nessuno di loro direttamente agli albori del XVI secolo.\nI Cantieri pi\u00f9 antichi sono quelli degli Azzurri e dei Rustici, istituiti nel 1933, mentre Bombolo fu fondato l'anno dopo.\nSempre nel 1935 nacque anche il Cantiere Pacifici, mentre, dopo la pausa imposta dalla seconda guerra mondiale, comparve il Cantiere Cuccioli.\nQuest'ultimo Cantiere, pur fondamentale ai fini della difficile ripresa post-bellica, ebbe breve durata, tanto che, all'inizio degli anni cinquanta, gran parte dei Cuccioli confluirono negli altri Cantieri. Quanti non si aggregarono alle altre compagini, istituirono il nuovo Cantiere Vitelloni, che, tuttavia, ebbe anch'esso vita breve, venendo travolto dalla seria crisi cantieristica che, dal 1952 al 1961, imped\u00ec lo svolgimento di ben dieci edizioni del Carnevale.\nAlla ripresa, nel 1962, il Cantiere Vitelloni era ormai scomparso da tempo, mentre i Pacifici furono rimpiazzati dal Cantiere Nottambuli, nato nel 1961.\nLa divisione in Cantieri non rispecchia alcuna ripartizione territoriale: essi non hanno dei propri confini (come invece accade, per esempio, per le Contrade del Palio di Siena o per i Quartieri della Giostra del Saracino di Arezzo), ma si fondano sulla libera associazione degli individui.\nInizialmente ogni Cantiere faceva riferimento ad un determinato ceto sociale, mentre oggi sono per lo pi\u00f9 i legami parentali e di amicizia che uniscono i cantieristi.\nPremio Mascherata.\nMascherata contest Valdichiana Outlet Village "}
{"id": "335009", "revid": "46989", "url": "https://it.wikipedia.org/wiki?curid=335009", "title": "Liceo Scientifico", "text": ""}
{"id": "335027", "revid": "339392", "url": "https://it.wikipedia.org/wiki?curid=335027", "title": "Campionati mondiali di hockey su ghiaccio", "text": ""}
{"id": "335028", "revid": "767487", "url": "https://it.wikipedia.org/wiki?curid=335028", "title": "Elettromacumba (album)", "text": "Elettromacumba \u00e8 il nono album in studio della rockband italiana Litfiba. \u00c8 il primo album con Gianluigi \"Cabo\" Cavallo alla voce.\nDescrizione.\nSi tratta del primo disco che vede Cabo alla voce dopo l'abbandono di Pel\u00f9, ed anche quello che riporta la band di Ghigo Renzulli alle sonorit\u00e0 puramente rock che erano state accantonate con il precedente lavoro in studio. Lo stesso Renzulli sar\u00e0 l'unico membro originale rimasto dopo l'abbandono di Pel\u00f9 e dei musicisti che avevano accompagnato la band dal 1989 al 1999 (Terzani, Bagni e Caforio seguiranno Piero Pel\u00f9 nella sua carriera solista).\nRispetto al precedente \"Infinito\", l'album \"Elettromacumba\" vede un crollo di vendite: il disco vende circa 150.000 copie.\nDal disco vengono estratti tre singoli,ovvero Elettromacumba, Il giardino della follia e Spia che otterranno una buona frequenza di rotazione nei canali di musica in TV.\nDurante la tourn\u00e9e si aggrega alla formazione il tastierista Mauro Sabbione che aveva gi\u00e0 collaborato con la band durante \"El Diablo\".\nLa band partecipa anche al Festivalbar del 2000 esibendosi con Il giardino della follia."}
{"id": "335032", "revid": "767487", "url": "https://it.wikipedia.org/wiki?curid=335032", "title": "Insidia", "text": "Insidia \u00e8 il decimo album in studio della rockband italiana Litfiba pubblicato nel 2001.\nDescrizione.\n\u00c8 il terzo album, il secondo in studio, dopo l'ingresso nel gruppo del cantante Gianluigi Cavallo. \"Insidia\" si presenta con sonorit\u00e0 dalle tinte cupe con vere e proprie sfumature \"dark\", con piccoli aiuti di elettronica e con testi maggiormente caratterizzati rispetto al lavoro precedente.\nIn termini di vendite, per\u00f2, l'album ha riscosso meno consensi del precedente Elettromacumba, pur essendo generalmente accreditato in termini qualitativamente superiori. Dai primi anni 2000, inoltre, la popolarit\u00e0 del gruppo inizi\u00f2 a declinare: \u00e8 un dato di fatto che persino lo zoccolo duro dei fan della band, dopo lo scioglimento del 1999 convenuto dai due leader della band, abbia gradualmente abbandonato il seguito dei Litfiba.\nDurante il tour di Insidia si riaggrega alla formazione lo storico tastierista Antonio Aiazzi.\nNote.\nhttp://www.hitparadeitalia.it/hp_yenda/lpe2001.htm"}
{"id": "335042", "revid": "1793900", "url": "https://it.wikipedia.org/wiki?curid=335042", "title": "Universit\u00e0 di Ottawa", "text": "L'Universit\u00e0 di Ottawa (inglese: \"University of Ottawa\"; francese: \"Universit\u00e9 d'Ottawa\") \u00e8 un'universit\u00e0 con sede ad Ottawa, citt\u00e0 capitale del Canada.\nFondata nel 1848 come \"College of Bytown\", \u00e8 la pi\u00f9 grande e pi\u00f9 antica universit\u00e0 nordamericana bilingue: infatti, all'Universit\u00e0 di Ottawa, i corsi di studio sono offerti in inglese o in francese o in entrambe le lingue.\nIl campus principale dell'universit\u00e0 \u00e8 nel cuore del centro cittadino di Ottawa, a poca distanza dal \"Byward Market\" e dal parlamento canadese (\"Parliament Hill\" in inglese e \"Colline parlementaire\" in francese). L'universit\u00e0 ha anche due giornali studenteschi, \"The Fulcrum\" (in lingua inglese) e \"La Rotonde\" (francese), nonch\u00e9 un'emittente radiofonica, \"CHUO\", che trasmette in entrambe le lingue e un team sportivo universitario, gli \"Ottawa Gee-Gees\", caratterizzato dalla rivalit\u00e0 con l'altro team locale, i \"Carleton Ravens\" dell'Universit\u00e0 Carleton."}
{"id": "335044", "revid": "7", "url": "https://it.wikipedia.org/wiki?curid=335044", "title": "S.O.S.", "text": ""}
{"id": "335046", "revid": "1544245", "url": "https://it.wikipedia.org/wiki?curid=335046", "title": "Ministro degli esteri", "text": "Il Ministro degli esteri \u00e8 il membro del Governo preposto a rappresentare il proprio Stato e a firmare accordi vincolanti sul piano del diritto internazionale. Secondo la convenzione di Vienna sul diritto dei trattati del 1969 (articolo 7), il ministro degli esteri - insieme al capo di Stato e di Governo - \u00e8 considerato rappresentante dello Stato per tutti gli atti relativi alla conclusione di un trattato senza essere tenuto ad esibire i pieni poteri. In generale, \u00e8 l'intermediario abituale, ma non esclusivo tra lo Stato e i Paesi terzi.\nMinistro degli affari esteri della Repubblica Italiana.\nIl Ministro degli affari esteri \u00e8 il vertice politico del Ministero degli affari esteri della Repubblica Italiana ed ha quindi la funzione di indirizzo politico del dicastero degli esteri. Tale funzione si esplica in particolare attraverso la definizione di programmi e obiettivi da realizzare sulla base delle linee generali indicate dal governo per l'attuazione della politica estera del governo italiano.\nFunzioni.\nSecondo il d.P.R. 5 gennaio 1967, n.18, spettano al ministro degli affari esteri le seguenti principali attribuzioni:\nIl ministro degli Esteri della Repubblica italiana \u00e8 inoltre membro del Consiglio supremo di difesa e di numerosi comitati interministeriali, incluso il Comitato interministeriale per la programmazione economica (CIPE), il Comitato interministeriale per la sicurezza della repubblica (CISR) e il Comitato interministeriale per gli affari comunitari europei (CIACE)\nUffici di diretta collaborazione del ministro.\nCome previsto dal d.P.R n. 233/2001, a coadiuvare direttamente il ministro nell'esercizio delle sue funzioni sono preposti i seguenti uffici:\nMinistri degli affari esteri di vari Paesi.\nLe specifiche funzioni del ministro degli esteri sono regolate dalla legislazione e dalle consuetudini nazionali e i suoi poteri si differenziano a seconda dell'organizzazione politica di ciascuno Stato. Nel governo federale degli Stati Uniti d'America l'organo corrispondente \u00e8 denominato segretario di Stato mentre in alcuni stati dell'America Latina, quali il Brasile, \u00e8 detto cancelliere. In Germania \u00e8 chiamato ministro federale degli affari esteri; nel Regno Unito \u00e8 invece denominato segretario di Stato degli affari esteri e del Commonwealth.\nUnione europea.\nQuanto all'Unione europea, il trattato di Lisbona istituisce la figura dell'alto rappresentante per gli affari esteri e la politica di sicurezza, che sostituisce l'ex alto rappresentante per la politica estera e di sicurezza comune previsto dal precedente trattato di Amsterdam. L'alto rappresentante ha attualmente le seguenti funzioni:"}
{"id": "335053", "revid": "430", "url": "https://it.wikipedia.org/wiki?curid=335053", "title": "University of Ottawa", "text": ""}
{"id": "335136", "revid": "222571", "url": "https://it.wikipedia.org/wiki?curid=335136", "title": "Subaru", "text": "Subaru (in katakana: \u30b9\u30d0\u30eb), \u00e8 una azienda automobilistica giapponese, sussidiaria della Fuji Heavy Industries (FHI).\nSubaru \u00e8 nota per produrre, dal 1965, auto con motore a cilindri contrapposti e la casa giapponese \u00e8 famosa anche per la trazione integrale permanente (introdotta nel 1972) denominata Symmetrical AWD che equipaggia tutte le vetture prodotte ad eccezione della BRZ (auto sportiva prodotta in partnership con Toyota e che ha un motore boxer con trazione posteriore). A differenza di altre aziende automobilistiche, il sistema non \u00e8 un optional ma una parte integrante dell'automobile.\nSubaru si distingue inoltre da molti dei suoi competitors giapponesi in quanto la produzione avviene quasi interamente in Giappone.\nStoria e nome.\nFuji Heavy Industries inizi\u00f2 la propria attivit\u00e0 come Aircraft Research Laboratory nel 1915. Nel 1932, l'azienda fu riorganizzata come Nakajima Aircraft Company e divenne presto un importante produttore di aerei militari per l'Impero giapponese durante la seconda guerra mondiale. Alla fine del conflitto, la Nakajima Aircraft fu nuovamente riorganizzata, questa volta prendendo il nome di Fuji Sangyo Co. Nel 1946, l'azienda cre\u00f2 il \"Fuji Rabbit\", uno scooter a motore, con parti provenienti da aerei militari. Nel 1950, Fuji Sangyo venne suddivisa in 12 societ\u00e0 pi\u00f9 piccole secondo la legislazione anti-zaibatsu operata dal governo giapponese. Tra il 1953 e il 1955, cinque di queste societ\u00e0 e una societ\u00e0 di nuova costituzione decisero di fondersi per formare l'attuale Fuji Heavy Industries. Queste aziende erano: \"Fuji Kogyo\", che produceva scooter; \"Fuji Jidosha\", ditta che si occupava di carrozzerie; \"Omiya Fuji Kogyo\", che costruiva motori; \"Utsunomiya Sharyo\", costruttrice di telai e la societ\u00e0 commerciale \"Tokyo Fuji Sangyo\".\nKenji Kita, all'epoca CEO di Fuji Heavy Industries, voleva che la nuova societ\u00e0 fosse coinvolta nella produzione di automobili e presto gett\u00f2 le basi per la costruzione di un'auto con il nome in codice di \"P-1\". Kita chiese all'azienda suggerimenti sulla denominazione della P1, ma nessuna delle proposte gli pareva abbastanza allettante. Alla fine diede alla compagnia un nome giapponese che gli piaceva: Subaru, che \u00e8 il nome giapponese dell'ammasso stellare delle Pleiadi che sono raffigurate nel logo della compagnia. Le Pleiadi, note anche come \"Le sette sorelle\", conglobano sette stelle principali dell'ammasso visibili a occhio nudo. Le stelle del marchio Subaru sono solo sei (una grande e cinque piccole) e rappresentano le cinque aziende che decisero di fondersi in un'unica grande compagnia.\nLa P-1 venne quindi chiamata \"Subaru 1500\" e ne furono prodotti inizialmente solo venti esemplari a causa di molteplici problemi di fornitura. Successivamente, l'azienda progett\u00f2 e produsse decine di veicoli tra cui la 1500 (1954), la piccola 360 raffreddata ad aria (1958), la Subaru Sambar (1961) e la 1000 (che vide l'introduzione del motore boxer Subaru nel 1965). \nSebbene di dimensioni ridotte rispetto ad altre sue concorrenti, Subaru per diversi anni ha goduto di un notevole benessere. \nNel 2008 ha progettato e iniziato a produrre il primo motore boxer diesel per auto del mondo.\nDopo aver elettrificato quasi tutta la gamma con motori boxer ibridi, Subaru nel corso del 2022 presenter\u00e0 la sua prima vettura completamente elettrica, denominata \"Solterra\" e sviluppata sulla stessa piattaforma di Toyota. L'obiettivo di Subaru \u00e8 poi quello di elettrificare del tutto la gamma delle proprie autovetture entro il 2035.\nAzionisti.\nNissan nel 1968 acquis\u00ec una partecipazione del 20,7% in Fuji Heavy Industries, la societ\u00e0 madre di Subaru, durante un periodo di fusione ordinata dal governo dell'industria automobilistica giapponese al fine di migliorare la competitivit\u00e0 sotto l'amministrazione del primo ministro Eisaku Sat\u014d. Nissan utilizzer\u00e0 le conoscenze di FHI per produrre la linea di autobus Nissan Diesel. A sua volta, grazie a tale Keiretsu, FHI utilizza il know-how di Nissan nella produzione di molti veicoli Subaru. Durante questo accordo con Nissan, Subaru ha introdotto l\"'R-2\" (1969), la \"Rex\" e la \"Leone\" (1971), la \"BRAT\" (1978), l' \"Alcyone\" (1985), la \"Legacy\" (1989), l' \"Impreza\" (1993) (e la sua derivata \"WRX\") e la \"Forester\" (1997).\nSuccessivamente Subaru introdusse Renault a Nissan quando la casa francese chiese supporto per la tecnologia della trazione integrale. Dopo che FHI chiese a Renault di discutere i loro programmi con Nissan, le trattative condussero a una alleanza strategica tra il marchio francese e Nissan. Nel 1999 Nissan cess\u00f2 quindi la collaborazione con Subaru e la sua partecipazione in FHI venne ceduta alla compagnia statunitense General Motors. Durante tale periodo, Subaru present\u00f2 la \"Baja\" (2003) e la \"Tribeca\" (2005). La \"Subaru Forester\" venne invece venduta come \"Chevrolet Forester\" in India mentre la Opel Zafira (marchio di propriet\u00e0 della General Motors) venne venduta come \"Subaru Traviq\" in Giappone. Inoltre, la concept car \"Chevrolet Borrego\", presentata nel 2002, era una coup\u00e9 / crossover derivante dalla piattaforma Subaru Legacy. Durante il breve periodo di collaborazione con General Motors, la Impreza venne venduta negli Stati Uniti come Saab 9-2X (altro marchio di propriet\u00e0 General Motors). Era previsto anche un SUV (Subaru Tribeca/Saab 9-6X) ma la versione Saab non venne mai presentata.\nGM concluse la sua partecipazione in FHI nel 2005. Quasi tutti i progetti congiunti Saab-Subaru vennero abbandonati in quel momento, anche se Subaru continu\u00f2 a fornire parti per la Saab 9-2x. Successivamente Toyota acquis\u00ec poco pi\u00f9 del 40% delle precedenti azioni di GM in FHI, pari all'8,7% di FHI mentre il resto delle azioni di GM, pari al 12%, vennero riacquistate da Fuji Heavy Industries. Da allora Toyota e Subaru hanno collaborato a numerosi progetti, tra cui la costruzione della \"Toyota Camry\" nello stabilimento Subaru degli Stati Uniti, nell'Indiana. Toyota aument\u00f2 poi la propria quota in FHI fino al 16,5% nel luglio 2008. Successivamente, Toyota e Subaru svilupparono congiuntamente la Subaru BRZ, presentata al pubblico nel gennaio 2012. Toyota vendette la BRZ come \"Scion FR-S\" fino al 2018, per ribattezzarla poi in \"Toyota 86\". Durante il periodo dell'aumento della partecipazione di Toyota in Subaru, la casa delle Pleiadi dichiar\u00f2 che non avrebbe pi\u00f9 sviluppato le proprie keicar, vendendo invece prodotti ribattezzati della Daihatsu (sussidiaria di Toyota). L'ultimo dei veicoli keicar di Subaru ad essere costruito fu la \"Subaru Sambar\" di sesta generazione, che \u00e8 stato ritirato dalla produzione nel marzo 2012 dopo 54 anni di produzione continua in questa categoria di auto.\nFabbriche.\nSubaru si distingue da molti dei suoi concorrenti giapponesi in quanto all'inizio del 2016 produceva ancora quasi il 75% delle sue auto vendute a livello internazionale direttamente in Giappone. Le strutture di Subaru destinate alla produzione automobilistica si trovano a \u014cta, nella prefettura di Gunma, e sono composte da quattro distinti stabilimenti: Subaru-ch\u014d \u00e8 il luogo in cui viene costruita la Subaru BRZ/Toyota 86; lo stabilimento di Yajima \u00e8 il luogo in cui vengono costruite tutte le attuali auto Subaru; lo stabilimento di Otakita \u00e8 il luogo in cui vengono costruiti i camioncini keicar commerciali (originariamente sede della fabbrica della Nakajima Aircraft), oggi Daihatsu rimarchiati ed infine lo stabilimento di Oizumi \u00e8 il luogo in cui vengono costruiti i motori e le trasmissioni.\nSubaru possiede inoltre un importante impianto produttivo a Lafayette, nell'Indiana (Stati Uniti): la fabbrica si chiama \"Subaru of Indiana Automotive, Inc.\" ed \u00e8 stata costruita negli Stati Uniti a causa della continua crescita delle vendite nel mercato nordamericano.\nTecnologie proprietarie.\nFra le tecnologie coperte da brevetti e privative industriali Subaru dispone del sistema di trazione integrale permanente denominato Symmetrical AWD.\nGamma attuale.\nI modelli attuali sono tutti dotati di trazione integrale e motore boxer su tutte le versioni, eccetto la BRZ (che ha trazione posteriore).\nMotorsport.\nSubaru partecipa alle competizioni motoristiche dal 1980 col Subaru Rally Team Japan, capitanato da Noriyuki Koseki (fondatore di Subaru Tecnica International, STI) ed ha gareggiato con le Subaru Leone, coup\u00e9, sedan DL, RX (SRX) ed RX Turbo al campionato del mondo rally fino al 1989. I piloti dei rally includevano Ari Vatanen, Per Eklund, Shekhar Mehta, Mike Kirkland, Possum Bourne e Harald Demut. Nel periodo 1990-1992 Subaru partecip\u00f2 al mondiale rally con la Legacy RS che partecip\u00f2 anche alla prima stagione del campionato del mondo di rally del 1993.\nSuccessivamente debuttarono le Impreza WRX e WRX STi, che hanno gareggiato con successo nei rally. I piloti Colin McRae (1995), Richard Burns (2001) e Petter Solberg (2003) hanno vinto i titoli piloti del mondiale con il Subaru World Rally Team e Subaru ha vinto il titolo costruttori per tre anni consecutivi dal 1995 al 1997. \nSubaru \u00e8 stata coinvolta per un breve periodo anche nelle corse di Formula 1 quando acquis\u00ec una partecipazione nel piccolo team italiano Coloni nella stagione 1990. Il motore a 12 cilindri della Coloni 3B era costruito da Subaru e condivideva il layout boxer con i motori dell'azienda, ma era comunque realizzato su un progetto dell'azienda italiana Motori Moderni. La partnership si interruppe prima della fine della stagione.\nSuccessivamente alcune vetture Subaru hanno partecipato a competizioni motoristiche come il campionato Super GT (nel 2008, l'Impreza \u00e8 stata la prima vettura a 4 porte e il primo veicolo 4WD a vincere una gara Super GT).\nIl 16 dicembre 2008 venne annunciato che Subaru non avrebbe pi\u00f9 partecipato ai campionati del mondo di rally. La decisione venne presa direttamente dalla societ\u00e0 madre di Subaru, Fuji Heavy Industries (FHI), in parte a causa della crisi economica ma anche perch\u00e9 oramai Subaru aveva raggiunto i suoi obiettivi sportivi e di marketing. L'azienda tuttavia afferm\u00f2 che la possibilit\u00e0 che una Subaru torni nella massima categoria del WRC in futuro non \u00e8 da escludere."}
{"id": "335140", "revid": "37056", "url": "https://it.wikipedia.org/wiki?curid=335140", "title": "Jakhnagiev Alexander", "text": ""}
{"id": "335162", "revid": "411082", "url": "https://it.wikipedia.org/wiki?curid=335162", "title": "Cicogna (araldica)", "text": "In araldica la cicogna simboleggia la \"piet\u00e0 filiale\", come ritenuto dai Romani e dai Greci, che la consacrarono a Giunone. I Romani chiamarono \"lex ciconiaria\", dal suo nome, la legge che imponeva ai figli l'obbligo di assistere i vecchi genitori. Quando porta in bocca l'origano \u00e8 simbolo di \"medicina\", perch\u00e9 si credeva che tale pianta rendesse la salute. \u00c8 anche intesa come simbolo di \"alta virt\u00f9\" perch\u00e9 nota come accanita distruttrice di serpi, che a loro volta rappresentano i vizi dell'umanit\u00e0.\nNelle rappresentazioni araldiche \u00e8 talora confusa con la gru, dalla quale si differenzia per la lunghezza del becco o, secondo altri, per non avere la zampa destra levata e per portare il collo alquanto indietro (ritirato). Abitualmente \u00e8 rappresentata con il collo ritirato."}
{"id": "335164", "revid": "287204", "url": "https://it.wikipedia.org/wiki?curid=335164", "title": "Bonifacio Bembo", "text": "Biografia.\nDi origine cremonese, figlio del pittore Giovanni e fratello degli artisti Benedetto e Ambrogio.\nDi formazione artistica tardogotica, fu attratto dagli ideali rinascimentali e, dopo aver conosciuto Gemisto Pletone, ne assorb\u00ec l'idealismo neoplatonico esprimendolo nel simbolismo dipinto sui suoi celebri Tarocchi, realizzati con straordinaria tecnica miniaturistica per il duca di Milano Filippo Maria Visconti, verso il 1442, e in seguito per Francesco Sforza e la sua consorte, Bianca Maria Visconti. \nLavor\u00f2 soprattutto per conto dei duchi di Milano grazie ai quali effettu\u00f2 una intensa attivit\u00e0 artistica in tutta la regione lombarda. Fu chiamato spesso a operare a Milano e Pavia lasciando ai fratelli la gestione della bottega cremonese, fondata attorno al 1420 dal padre Giovanni.\nIl trittico oggi diviso tra il Museo Civico \u201cAla Ponzone\u201d di Cremona e l\u2019Art Museum di Denver, negli Stati Uniti, con \"Bacio tra sant\u2019Anna e san Gioacchino alla Porta d\u2019Oro, Incoronazione di Ges\u00f9 e della Vergine,\" \"Adorazione dei Magi\", secondo la studiosa statunitense Evelyn Welch \u00e8 da identificare come una pala proveniente dalla chiesa di Sant\u2019Agostino a Cremona nella cappella dedicata ai santi Daria e Crisante, celebrante la ricorrenza del matrimonio tra Bianca Maria e Francesco Sforza, avvenuto il 25 ottobre del 1441.\nTra le sue pi\u00f9 famose opere pittoriche troviamo gli affreschi della chiesa di Sant'Agostino a Cremona e i ritratti di Francesco Sforza e di sua moglie Bianca Maria Visconti, dipinti nel 1462 e attualmente conservati alla Pinacoteca di Brera (Milano). Altre opere sono le 289 illustrazioni del \"Codice Palatino 556\" comprendenti \"Storie di Tristano, Lancillotto\", le tavolette con \"Storie dell'Antico Testamento\", il ciclo di affreschi con \"Storie della Vergine\".&lt;br&gt;\nAl Bembo \u00e8 attribuito un trittico conservato nella Pieve di Santa Maria in Carpino di Carpenedolo (Bs), e gli affreschi della cappella del castello di Monticelli d'Ongina.\nOpere.\nSu numerose delle opere elencate, spesso riferite alla \"bottega di Bonifacio Bembo\", in molti casi la critica discute se siano da attribuirsi alla mano di Bonifacio, dei fratelli Benedetto, Ambrogio o Gerolamo, o ad altri collaboratori. "}
{"id": "335172", "revid": "1543377", "url": "https://it.wikipedia.org/wiki?curid=335172", "title": "Salama da sugo", "text": "La salama da sugo, o anche salamina da sugo, \u00e8 un salume particolare di carni di maiale tipico della provincia di Ferrara da consumare dopo cottura. Le vengono riconosciuti i marchi IGP e DOP.\nStoria.\nCristoforo di Messisbugo, scalco del duca Alfonso I d'Este, nella sua opera pubblicata postuma nel 1549 \"Banchetti composizioni di vivande e apparecchio generale\" indica le linee generali che possono essere le prima citazioni di questa preparazione quando descrive il modo di fare \"mortadelle di carne\" utilizzando vino nell'impasto dell'insaccato.\nPreparazione.\nViene preparata macinando varie parti del maiale quali coppa del collo, guanciale, polpa magra derivante dalla rifilatura della coscia, destinata alla produzione del prosciutto e dalla spalla, si aggiunge una piccola percentuale di lingua e fegato, alle quali, nella ricetta contemporanea, vengono aggiunte sale, pepe, noce moscata. Preparazioni casalinghe del prodotto a volte prevedono, anche se raramente, l'aggiunta anche di altre spezie come chiodi di garofano e cannella, come richiamo alla prima ricetta della salamina che si conosce, quella risalente al Settecento di Don Domenico Chendi parroco di Tresigallo.\nLa concia dell'impasto termina con l'aggiunta abbondante di vino rosso robusto, non amabile e non pastorizzato e senza solfiti aggiunti che, oltre ad aromatizzare l'insaccato, caratterizza in modo determinante la stagionatura, orientando la formazione del tipico sapore che presenta la salama da sugo. L'impasto cos\u00ec ottenuto viene insaccato nella vescica del maiale stesso, in una caratteristica forma rotondeggiante. Il tipo di legatura permette la formazione di otto o sedici spicchi a seconda della grandezza; dopo qualche giorno d'iniziale essiccatura, la stagionatura continua per circa un anno in adeguati ambienti con un clima da cantina.\nCottura.\nIl procedimento per la cottura seguendo la tradizione \u00e8 abbastanza laborioso. Un primo controllo (la cosiddetta \"piombatura\") prevede l'immersione della salama in acqua fredda. Se affonda \"come un piombo\" significa che non presenta difetti insorti durante la stagionatura. Se tende a galleggiare significa che durante la maturazione si sono formate piccole sacche d'aria all'interno che potrebbero averla irrancidita.\nLa fase preparatoria prevede l'immersione in acqua tiepida per una intera notte seguita dal lavaggio sotto l'acqua corrente per togliere lo strato di muffa dovuto alla stagionatura naturale. Per la cottura occorre una pentola alta tale da permettere che la salamina possa restare sospesa e non toccare n\u00e9 il fondo n\u00e9 le pareti durante tutta la cottura che pu\u00f2 durare dalle quattro alle otto ore (il tempo dipende dalla percentuale di grasso presente nell'impasto originario e dal tempo di stagionatura, informazioni che si ottengono dalle modalit\u00e0 di produzione). Per ottenere tale risultato \u00e8 necessario che lo spago di legatura sia sostenuto solitamente da un lungo cucchiaio o mestolo da cucina in legno appoggiato trasversalmente sul bordo della pentola. Durante la cottura fuoriesce parte del grasso e l'impasto raggiunge la giusta consistenza ed il gusto pi\u00f9 intenso. La salama, diversamente dal cotechino non va forata prima della cottura. \nCon un prodotto pi\u00f9 grasso, la cottura si raggiunge in un minor tempo perch\u00e9 il grasso durante la stagionatura riduce la disidratazione ed il conseguente calo di peso (rispetto ad una salama di alta qualit\u00e0 ottenuta da carni pi\u00f9 magre) quindi rimane pi\u00f9 morbido e la cottura si raggiunge pi\u00f9 velocemente.\nAnche la stagionatura influisce sulla durata della cottura. Se \u00e8 pi\u00f9 prolungata occorre cuocere pi\u00f9 a lungo per compensare perdita di acqua precedente. La lunga fase di cottura restituisce cos\u00ec alla salama la sua gradevole consistenza. \nLa lunga cottura \u00e8 una fase critica e che necessita di esperienza. La salama deve restare sempre sospesa e sempre coperta dall'acqua, quindi \u00e8 fondamentale il rabbocco della pentola con acqua calda quando necessario. Anche la durata della cottura deve essere valutata da persona esperta.\nSalama da sugo precotta.\nNella cucina moderna il tempo da dedicare alla preparazione dei cibi si \u00e8 ridimensionato rispetto a tempi passati. Considerando anche le difficolt\u00e0 di una cottura tradizionale da vari decenni sono in commercio a livello locale confezioni di salamina da sugo precotta, esattamente come gi\u00e0 avviene, anche se con ben altra diffusione territoriale, per zampone Modena, cotechino, Stinco di maiale ed altri prodotti simili.\nConsumo.\nSolitamente la salama viene consumata calda. Si pu\u00f2 procedere rimuovendo la parte superiore ed estraendo la carne con un cucchiaio oppure togliendo interamente la pelle e presentandola ancora intera in un recipente adatto a raccogliere il sugo che esce durante il taglio a fette o a spicchi. \nIl contorno tradizionale \u00e8 il pur\u00e8 di patate al quale si aggiunge un cucchiaio del sugo rosso che esce durante il taglio della salamina. Molti altri contorni sono possibili ma tutti meno usati. \nPer il suo contenuto calorico potrebbe essere consumata come piatto unico, anche se, in certe occasioni, \u00e8 consuetudine inserirla in un pasto completo che prevede alcuni tra pi\u00f9 noti piatti della cucina ferrarese come i cappelletti, oppure dolci come il pampepato, la tenerina, la torta con le tagliatelle o la zuppa inglese.\nLa consumazione al cucchiaio pu\u00f2 avvenire solo per salamine con una stagionatura non oltre i 6-8 mesi e una parte grassa relativamente alta. Le salamine pi\u00f9 magre o con tempo maggiore di stagionatura sono adatte al consumo tagliate a spicchi o, dopo un primo taglio in due, a fette.\nUn altro modo diffuso di consumare la salamina \u00e8 affettata fredda. Dopo la cottura, quando il prodotto si \u00e8 raffreddato, per alcuni giorni \u00e8 possibile tagliarlo a fette come un altro salume tradizionale e gustato nelle stesse situazioni.\nTradizione ferrarese.\nLa salama da sugo appartiene da secoli alla tradizione culinaria ferrarese. Riccardo Bacchelli nel suo \"Il mulino del Po\" la cita due volte. Renzo Ravenna, malgrado la sua fede ebraica era solito consumarla, anche se una sola volta all'anno. La comunit\u00e0 ebraica estense, da secoli presente a Ferrara, ne ha prodotto una variante kasher. Orio Vergani raccont\u00f2 di averla apprezzata grazie a Italo Balbo che durante le sue visite a Ferrara gli aveva fatto conoscere tutti i segreti della citt\u00e0.\nSagre e manifestazioni.\nLa \"Sagra della salamina da sugo al cucchiaio\" si tiene tra fine settembre e inizio ottobre a Poggio Renatico, in localit\u00e0 Madonna Boschi.\nIl \"La sagra della salama da sugo di Buonacompra\" si tiene a met\u00e0 di luglio a Buonacompra. Sempre a Buonacompra, si tiene \"I giorni della salama da sugo I.G.P.\", a met\u00e0 ottobre.\nIl \"Campionato mondiale della salama da sugo\" si tiene nella seconda met\u00e0 di febbraio a Fiscaglia organizzato dal Centro Culturale ANCeSCAO Il Volano, in localit\u00e0 Migliarino.\nRiconoscimenti.\nAntonio Frizzi, storico e scrittore ferrarese, nel 1722 gli ha dedicato un poemetto: \"La Salameide\". \nLa \"salama da sugo\" \u00e8 stata inclusa nell'elenco dei Prodotti agroalimentari tradizionali e una menzione autonoma \u00e8 data alla \"salama da sugo di Madonna dei Boschi\".\nIl 24 ottobre 2014 la \u00abSalama da Sugo\u00bb \u00e8 stata iscritta nel registro delle indicazioni geografiche protette (IGP)."}
{"id": "335175", "revid": "31092", "url": "https://it.wikipedia.org/wiki?curid=335175", "title": "Piscopi", "text": "P\u00edscopi (dal greco \"Episkopi\", \u0395\u03c0\u03b9\u03c3\u03ba\u03bf\u03c0\u03ae; in greco antico e moderno \u03a4\u03ae\u03bb\u03bf\u03c2, \"Tilos\"), \u00e8 un'isola dell'Egeo appartenente geograficamente al Dodecaneso. Ha una superficie di 64\u00a0km\u00b2 e una popolazione di 535 abitanti al censimento 2001. Dal punto di vista amministrativo costituisce un comune nella periferia dell'Egeo Meridionale (unit\u00e0 periferica di Rodi).\nL'isola ha subito un progressivo decremento demografico dagli anni seguenti la II guerra mondiale. A quei tempi contava 2500 abitanti e 9 villaggi. Oggi conta solo due centri abitati. I suoi abitanti non hanno mai praticato la pesca preferendo dedicarsi a lavori agricoli.\nMitologia.\nIn base ad una leggenda popolare Telos era figlio del Sole e di Halia. Per curare la madre malata egli torn\u00f2 sull'isola alla ricerca di erbe medicamentose. Ritorn\u00f2 in seguito per fondare un tempio in onore di Apollo e di Nettuno. Telos non appare nella mitologia greca ed il nome \u00e8 probabilmente di origine preellenica.\nPlinio il vecchio nota che Piscopi nell'antichit\u00e0 era chiamata Agathoussa (\u0391\u03b3\u03b1\u03b8\u03bf\u03cd\u03c3\u03c3\u03b1). \nMedioevo.\nNel medioevo, sotto al governatorato Genovese di Rodi, retto dalla famiglia dei \"Vignolo de' Vignoli\", era frequentata dai mercanti genovesi, ed era nota con il nome di Episkopi o Episkonia.\nGeografia fisica.\nL'isola, che ha una forma di \"S\" orizzontale ha una lunghezza di 14,5\u00a0km dalla sua estremit\u00e0 nord-occidentale a quella sud orientale mentre la sua larghezza massima non supera gli 8\u00a0km.\n\u00c8 attraversata da una catena montuosa mentre le basseterre presentano sedimenti lavici e di pietra pomice e i litorali hanno un colore per lo pi\u00f9 rossastro. La sezione nord occidentale dell'isola \u00e8 dominata dal monte Profitis Ilias che ha un'altezza di 651 metri e delimita ad oriente una fertile pianura dove si trova il capoluogo dell'isola Megalo Chori\u00f2. Nella parte meridionale dell'isola, in una conca lambita dal mare a settentrione c'\u00e8 Livadia, scalo principale di Piscopi."}
{"id": "335191", "revid": "34222", "url": "https://it.wikipedia.org/wiki?curid=335191", "title": "Blake Stone - Aliens of Gold", "text": ""}
{"id": "335195", "revid": "1543377", "url": "https://it.wikipedia.org/wiki?curid=335195", "title": "Nazionale di calcio di Trinidad e Tobago", "text": "La nazionale di calcio di Trinidad e Tobago \u00e8 la rappresentativa nazionale calcistica delle omonime isole caraibiche ed \u00e8 posta sotto l'egida della Trinidad and Tobago Football Association. Fondata nel 1908, dal 1963 aderisce alla FIFA.\nLa nazionale caraibica annovera nella sua storia una partecipazione al campionato mondiale di calcio, nell'edizione del 2006, alla quale si qualific\u00f2 sconfiggendo in uno spareggio il . \u00c8 la rappresentativa della nazione pi\u00f9 piccola in termini di estensione territoriale (e la seconda, dopo l', per popolazione) ad aver preso parte alla fase finale della Coppa del mondo.\nNella classifica mondiale della FIFA, istituita nell'agosto 1993, ha raggiunto quale miglior piazzamento il 25\u00ba posto nel giugno 2001, mentre il peggiore \u00e8 il 106\u00ba posto dell'ottobre 2010. Occupa la 100\u00aa posizione della graduatoria.\nStoria.\nIl palmar\u00e8s di Trinidad e Tobago conta dieci tra Campionati caraibici di calcio (2) e Coppe dei Caraibi (8) in ventitr\u00e9 partecipazioni (entrambi costituiscono un primato per tale competizione). Inoltre ha conquistato un argento al Campionato CONCACAF 1973 e due terzi posti, uno al Campionato CONCACAF 1989 ed uno alla Gold Cup nel 2000.I migliori risultati colti dalla selezione trinidadiana sono arrivati tra la fine degli anni novanta e gli anni duemila, di pari passo con l'esplosione della carriera del suo miglior giocatore, Dwight Yorke.\nLa storica qualificazione al Mondiale 2006.\nLa prima partecipazione alla fase di qualificazione del campionato mondiale di calcio risale alle eliminatorie dell'edizione del 1966; in seguito, la nazionale sfior\u00f2 l'accesso alla fase finale nelle edizioni 1974 (dove venne sopravanzata da ) e 1990 (dove fu sconfitta in casa dagli all'ultima giornata del girone eliminatorio).\nLa prima e sinora unica qualificazione alla Coppa del mondo della nazionale trinidadiana arriv\u00f2 nel 2005: nel mese di aprile la Federazione calcistica di Trinidad e Tobago (a seguito di una sconfitta per 5-1 in trasferta contro il e di un pareggio interno per 0-0 contro la ) esoner\u00f2 il commissario tecnico Bertille Saint Clair, sostituendolo con Leo Beenhakker. L'esperto tecnico olandese riusc\u00ec a rivitalizzare la selezione nazionale capitanata da Dwight Yorke, portandola a concludere il girone eliminatorio CONCACAF al quarto posto (alle spalle di , e , direttamente qualificate), cosa che valse l'accesso allo spareggio interzonale contro una nazionale asiatica, nella fattispecie il . I caraibici, dopo avere pareggiato per 1-1 a Port of Spain, il 16 novembre 2005 sconfissero la selezione dell'emirato per 1-0 a Manama (goal di Dennis Lawrence all'inizio della seconda frazione di gioco).\nL'impresa dei \"Soca warriors\" fu accolta trionfalmente in patria: la notte del 16 novembre una grande folla festante invase le strade principali della capitale e il 17 novembre il primo ministro in carica Patrick Manning tenne un discorso in parlamento, proclamando una festa nazionale per il giorno successivo.\nCoppa del mondo 2006.\nTrinidad e Tobago fu la quarta nazionale di calcio caraibica a qualificarsi alla fase finale di un campionato mondiale, dopo (che nel 1938 elimin\u00f2 a sorpresa la agli ottavi di finale prima di essere travolta 8-0 dalla ai quarti), (che nel 1974 rimedi\u00f2 tre sconfitte al primo turno contro , e ) e (che nel 1998 rimedi\u00f2 due sconfitte nel girone contro e e una vittoria contro il ).\nAl sorteggio dei gironi i \"Soca warriors\" furono inseriti in quarta fascia, e finirono nel gruppo B insieme a , e .\nTrinidad e Tobago-Svezia.\nNella partita d'esordio a Germania 2006, Trinidad e Tobago incontr\u00f2 la Svezia, che impost\u00f2 la partita su ritmi lenti, forse confidando di risolvere facilmente il risultato a proprio favore. La prima occasione fu per Zlatan Ibrahimovi\u0107, che al 14' concluse con una rovesciata. Al 34' Trinidad e Tobago sfior\u00f2 il gol con un tiro di Carlos Edwards parato da Rami Shaaban. Gli scandinavi si riproposero in attacco attorno al 39', con un colpo di testa fuori misura di Larsson e due tiri di Christian Wilhelmsson e Ibrahimovi\u0107, entrambi intercettati da Hislop.\nIn apertura di ripresa la squadra di Beenhakker rimase in dieci uomini per un fallo commesso dal gi\u00e0 ammonito Avery John. Il CT caraibico decise allora di togliere il centrocampista Collin Samuel, sostituendolo con la punta Cornell Glen, che al 59' centra un palo. La Svezia prova ad alzare il ritmo, ma non risult\u00f2 precisa in fase di finalizzazione. Hislop nel frattempo par\u00f2 altre due conclusioni di Ibrahimovi\u0107 e Marcus Allb\u00e4ck, rispettivamente al 60' ed all'80'. All'83' Fredrik Ljungberg serv\u00ec un buon assist ad Allb\u00e4ck, che tuttavia manc\u00f2 la deviazione vincente.\nNel finale Lars Lagerb\u00e4ck giunse a schierare quattro punte contemporaneamente, ma il risultato rimase fermo sullo 0-0 fino al termine della partita. Trinidad e Tobago guadagn\u00f2 cos\u00ec il primo punto della propria storia nella fase finale di un campionato del mondo.\nInghilterra-Trinidad e Tobago.\nLa seconda partita del girone oppone i \"Soca warriors\" all'. Il CT degli inglesi Sven-G\u00f6ran Eriksson dovette rinunciare a Gary Neville per un problema al polpaccio, ma ritrov\u00f2 Michael James Owen, anche se non al meglio della condizione. Beenhakker, invece, perse Marvin Andrews per infortunio. Le squadre si schierarono rispettivamente con modulo 4-4-2 e 5-4-1.\nAl 5' Owen non riusc\u00ec a mettere in rete una palla malamente respinta da Hislop sul tiro di Frank Lampard. Al 15' Crouch con una spaccata devi\u00f2 un tiro verso la porta, ma Hislop intercett\u00f2. Trinidad e Tobago si difese con ordine e per gli inglesi fu molto difficile trovare spazi. Al 35' ci prov\u00f2 Lampard, ma la mira fu imprecisa. Al 38' Trinidad and\u00f2 in attacco con Stern John, che per\u00f2 non riusc\u00ec ad approfittare di un'errata uscita di Paul Robinson. Al 42' Lampard sciup\u00f2 un'ottima occasione da gol, poi Crouch tir\u00f2 alto sulla traversa da posizione favorevole. Il primo tempo si chiuse con un nuovo errore in uscita di Robinson, \"tamponato\" da John Terry, che salv\u00f2 la palla sulla linea di porta con una rovesciata. Nella ripresa l'Inghilterra prosegu\u00ec ad attaccare: Owen manc\u00f2 il bersaglio su colpo di testa ed Eriksson decise di schierare Wayne Rooney, reduce dalla frattura del quarto metatarso di due mesi prima. Crouch ci riprov\u00f2 al 66' con un colpo di testa (che fin\u00ec a lato della porta), mentre Lampard non tir\u00f2 con precisione. All'83' fu David Beckham a servire un bel cross a Crouch, che di testa segn\u00f2 il gol dell'1-0. Trinidad tent\u00f2 una reazione, ma al 91' Gerrard concluse con un sinistro dalla distanza, che si infil\u00f2 all'incrocio dei pali per il 2-0. Un minuto dopo anche Trinidad and\u00f2 in gol, ma il colpo di tacco di John era viziato da fuorigioco. La partita fin\u00ec dunque 2-0: l'Inghilterra (che aveva battuto all'esordio il ) si qualific\u00f2 agli ottavi di finale, ma la squadra di Leo Beenhakker usc\u00ec dal campo tra gli applausi.\nParaguay-Trinidad e Tobago.\nPer sperare nella qualificazione, Trinidad e Tobago si vide costretto a battere il e dovette sperare che la Svezia fosse sconfitta dall'Inghilterra. A sorpresa, Leo Beenhakker rinunci\u00f2 al portiere Hislop, dando fiducia a Kelvin Jack.\nTrinidad part\u00ec bene, ma la prima occasione fu del Paraguay: Jack al 3' par\u00f2 un colpo di testa di Roque Santa Cruz. Immediatamente i caraibici risposero andando in attacco con Yorke, il cui tiro fu respinto da Aldo Bobadilla. Il portiere paraguaiano si ripet\u00e9 al 15' sul calcio piazzato del medesimo attaccante. Proprio nel momento di maggior pressione dei caraibici, pass\u00f2 in vantaggio il Paraguay: sugli sviluppi di una punizione, Brent Sancho si inser\u00ec sulla traiettoria di un colpo di testa di Santa Cruz e super\u00f2 involontariamente il proprio portiere. Trinidad e Tobago accus\u00f2 il colpo e lasci\u00f2 campo ai sudamericani, che sfiorarono pi\u00f9 volte il raddoppio, vedendosi annullare anche un gol di Denis Caniza per un presunto fallo di mano di \u00c9dgar Barreto: l'arbitro Roberto Rosetti fu indeciso sul da farsi e si fid\u00f2 della decisione del proprio assistente. Al 35' fu Nelson Haedo Valdez ad impegnare Jack, che si oppose col piede su un suo diagonale, ripetendosi poi sul colpo di testa di Valdez. Accanto a lui si mise in evidenza il terzino Densill Theobald, che respinse sulla linea di porta, in pieno recupero, la girata di Carlos Humberto Paredes. Nella ripresa i giocatori di Beenhakker rientrarono in campo pi\u00f9 propositivi, ma si rivelarono imprecisi nel finalizzare. Il Paraguay, pi\u00f9 pratico, si rese spesso pericoloso. Jack, tuttavia, fu sempre attento e al 57' respinse un forte tiro di Paredes, che un minuto dopo sbagli\u00f2 una deviazione di testa da distanza ravvicinata, mettendo il pallone al lato. La pressione della squadra di Ruiz fu sempre pi\u00f9 costante, ma Jack continu\u00f2 ad opporsi efficacemente: nel giro di un minuto, l'estremo difensore caraibico rispose con i pugni alle conclusioni dalla distanza di Valdez e Barreto. Nel finale il ritmo cal\u00f2 nettamente: il Paraguay continu\u00f2 ad andare alla ricerca del gol, ma Trinidad rispose ed inizi\u00f2 a gettarsi verso la porta di Bobadilla, che comunque non fu mai chiamato davvero in causa. Nei minuti conclusivi il Paraguay riusc\u00ec a raddoppiare con Cuevas, servito da Santa Cruz, che beff\u00f2 Jack con un diagonale preciso.\nLa gara si concluse sul 2-0 e la nazionale di Trinidad e Tobago fu eliminata, uscendo per\u00f2, a testa alta da un girone difficile.\nQualificazioni alla Coppa del mondo 2010.\nIl cammino di Trinidad e Tobago verso il campionato mondiale di calcio 2010 inizia al secondo turno delle qualificazioni per la zona CONCACAF, nello specifico contro le . Trinidad e Tobago perde la gara d'andata in casa per 1\u20132, per poi vincere il ritorno in trasferta per 2\u20130 ed accedere cos\u00ec al terzo turno. I \"Soca Warriors\" vengono inseriti nel gruppo 1, insieme a , e e concludono il girone al secondo posto, con 11 punti in 6 gare, qualificandosi al quarto e ultimo turno. Tale fase prevede un girone unico insieme a , , , e . Trinidad e Tobago esordisce pareggiando 2\u20132 con El Salvador (dopo aver a lungo condotto la gara per 2\u20130) e 1\u20131 con l'Honduras, per poi inanellare tre sconfitte contro Stati Uniti, Costa Rica e Messico; i \"Soca Warriors\" si ritrovano quindi a fondo classifica, con 2 punti in 5 partite. Al sesto incontro riescono a battere El Salvador 1\u20130, ma successivamente perdono contro Honduras e Stati Uniti, vanificando le velleit\u00e0 di qualificazione alla fase finale.\nQualificazioni alla Coppa del mondo 2014.\nLa nazionale di Trinidad e Tobago inizi\u00f2 l'avvicinamento al campionato mondiale di calcio 2014 al secondo turno delle qualificazioni per la zona CONCACAF, dove fu inserita in un girone con , e . I \"Soca Warriors\" batterono in sequenza Bermuda (1-0) e Barbados (2-0); il 7 ottobre 2011, tuttavia, persero contro Bermuda per 2-1. In seguito conseguirono una nuova vittoria contro le Barbados per 4-0 (con una tripletta di Lester Peltier). Prima delle ultime due partite del girone, Trinidad e Tobago si trov\u00f2 quindi al secondo posto, alle spalle della Guyana. Dato che solo la prima classificata avrebbe superato il \"taglio\", i \"Soca Warriors\" si videro obbligati a raccogliere almeno 4 punti nel doppio scontro diretto con la capolista. La gara d'andata si gioc\u00f2 in Guyana l'11 novembre 2011. I padroni di casa andarono due volte a rete, con Ricky Shakes e Leon Cort; Kenwyne Jones accorci\u00f2 le distanze nel finale, fissando il risultato sul 2-1. La sconfitta sanc\u00ec l'eliminazione di Trinidad e Tobago dalle qualificazioni al mondiale 2014; il 12 gennaio 2012 il commissario tecnico Otto Pfister, ritenuto responsabile del peggior risultato in una qualificazione mondiale dal 1994, fu esonerato.\nQualificazioni alla Coppa del mondo 2018.\nLe qualificazioni al videro Trinidad e Tobago partire dal quarto turno delle eliminatorie CONCACAF. Grazie al secondo posto nel girone vinto dagli , ottenuto lasciandosi alle spalle e , i trinidadiani ebbero accesso al quinto turno, il cosiddetto \"esagonale\" (girone da sei squadre). Qui si piazzarono ultimi, con 2 vittorie e 8 sconfitte in 10 partite, non riuscendo a qualificarsi a Russia 2018, ma, gi\u00e0 eliminati, riuscirono a vincere all'ultima giornata contro gli Stati Uniti, sancendo cos\u00ec anche l'eliminazione della nazionale a stelle e strisce dalla rassegna mondiale.\nPartecipazioni ai tornei internazionali.\nCampionato CONCACAF.\nI \"Soca Warriors\" hanno partecipato al Campionato CONCACAF, l'antenato della Gold Cup, per sei volte, raggiungendo come miglior piazzamento la seconda posizione nel 1973.\nCoppa dei Caraibi.\nLa selezione trinidadiana ha disputato la Coppa dei Caraibi in ventitr\u00e9 occasioni, vincendola dieci volte (entrambe le statistiche costituiscono un primato per tale manifestazione).\nGiochi panamericani.\nLa nazionale di Trinidad e Tobago ha partecipato ai Giochi panamericani in otto occasioni (cinque prima del 1999, da quando cio\u00e8 \u00e8 obbligatorio utilizzare una rappresentativa giovanile), centrando un bronzo nel 1967.\nRosa attuale.\nLista dei giocatori convocati per la CONCACAF Gold Cup 2021.\nPresenze e reti aggiornate al 18 luglio 2021, al termine della sfida contro il Guatemala.\n \n! colspan=\"9\" align=\"left\" |\n \n \n \n! colspan=\"9\" align=\"left\" |\n \n \n! colspan=\"9\" align=\"left\" |\n \n \nRecord individali.\nRecord aggiornati al 18 luglio 2021.\nIn grassetto i giocatori ancora in attivit\u00e0 con la maglia della nazionale."}
{"id": "335199", "revid": "124897222", "url": "https://it.wikipedia.org/wiki?curid=335199", "title": "Pampepato", "text": "Il pampepato, o panpepato, o pampapato \u00e8 un tipo di dolce italiano. Gli ingredienti e la forma variano secondo la zona di produzione, ma di solito include mandorle, nocciole, pinoli, pepe, cannella, noce moscata, arancia e cedro canditi, uva passa, il tutto impastato con o senza cacao, cioccolato, caff\u00e8, liquore, miele, farina, mosto cotto d'uva. Il dolce \u00e8 poi cotto al forno (meglio se in forno a legna). Viene consumato, di solito, come dolce delle festivit\u00e0 natalizie. Resta essenzialmente un prodotto artigianale, infatti in alcune zone persiste la preparazione casalinga e la tradizionale usanza dello scambio del dolce accompagnato da un rametto di vischio\nStoria.\nPampepato ternano.\nIl \"pampepato ternano\" viene preparato circa dal XVI secolo. Probabilmente la provenienza \u00e8 il lontano oriente, portato dalle carovane che trasportavano spezie, intorno alla met\u00e0 del Cinquecento. Poi, la tradizione italica ha aggiunto sapori locali come le noci, gli agrumi e l'ingrediente \"segreto\", il mosto cotto (\"sapa\" o \"saba\" nell'epoca romana), che \u00e8 difficile da trovare, ma che a Terni viene imbottigliato appositamente per la preparazione del pampepato. Le prime tracce di una ricetta scritta risalgono intorno al 1800.\n\u00c8 un dolce della tradizione contadina, tipico delle feste perch\u00e9 l'acquisto degli ingredienti, soprattutto le spezie, era molto oneroso. Il pampepato ternano viene preparato dai ternani rigorosamente l'8 dicembre, giorno dell'Immacolata Concezione, all'inizio delle festivit\u00e0 ma il periodo, a volte, si prolunga fino al 14 febbraio, festa di san Valentino, patrono della citt\u00e0 e degli innamorati. Tradizione vuole che almeno un esemplare ne resti incartato fino al giorno di Pasqua, o addirittura dell'Assunzione (15 agosto); questo testimonia la doti di serbevolezza del prodotto, capace di mantenersi a lungo (almeno tre mesi) senza conservanti. Nella ricetta originale non si trovano le dosi esatte di alcuni ingredienti, perch\u00e9 non esistono indicazioni precise; vengono aggiunti \"quanto basta\", finch\u00e9 non ha il giusto sapore.\nDall'anno 2021 il pampepato ternano \u00e8 stato insignito di un importante riconoscimento:il marchio IGP.\nPanpepato senese.\nIl panpepato di Siena risale al periodo medioevale.\nNell'800, in onore della Regina Margherita, fu fatto un nuovo tipo di panforte, o pampepato, coperto di zucchero a velo, a cui fu dato il nome di Panforte Margherita.\nPampapato di Ferrara.\nLe origini del pampapato di Ferrara si ricollegano alla tradizione di preparare i cosiddetti \"pani arricchiti\" durante le festivit\u00e0 natalizie. La ricetta nacque probabilmente nei conventi di clausura del ferrarese, attorno al XV secolo, quando lo Stato della Chiesa aveva forte influenza sul territorio. Secondo alcune fonti la stessa etimologia ha questa origine, in quanto deriverebbe dalla locuzione \"Pan del Papa\". Ma presto divenne anche un dolce consumato dalla corte ducale degli Estensi, . La forma del dolce ricorda senza dubbio la forma della papalina. \nIl pampapato di Ferrara \u00e8 tipicamente a base di cioccolato fondente, sia nell'impasto sia nella glassatura esterna, dello spessore di 4\u00a0mm circa. Nocciole, mandorle, cannella, sentore di pepe, predominanza netta dell'aroma di cioccolato fondente, sono i sapori di questo dolce che, ricordiamolo, si deve consumare fresco e morbido, evitandolo se duro e secco (vecchio).\nPanpepato di Anagni.\nLe origini del panpepato di Anagni vengono fatte risalire al XII e XIII secolo, quando la citt\u00e0 ospitava la curia papale, origine rimarcata anche dal nome stesso del dolce, che spesso viene chiamato anche Panpapato (Pane del Papa).\nIl Panpepato di Anagni \u00e8 un panetto a base di frutta secca (noci, mandorle, nocciole, pinoli), cioccolato fondente, mosto di vino cotto (spesso sostituito con il miele) e, talvolta, buccia d'arancia candita e uvetta. Si distingue da quello ferrarese per un minor uso del cioccolato, totalmente assente nella glassatura, l\u2019assenza della cannella e la presenza del mosto di vino cotto.\nDolci differenti.\nInfine, il panpepato non va confuso con il pan di zenzero, altro tipo di impasto speziato usato per fare dolci (gingerbread) e biscotti (Lebkuchen), talvolta impropriamente nominato con questo nome.\nRiconoscimenti.\nIl pampepato \u00e8 stato riconosciuto prodotto tradizionale dalla Regione Umbria, dalla Regione Toscana e dalla Regione Emilia-Romagna e inserito nell'apposito elenco del Ministero delle politiche agricole alimentari e forestali.\nIl Panpapato di Ferrara o Pampepato di Ferrara ha ottenuto il riconoscimento I.G.P. nel 2015. Il Pampepato di Terni ha ottenuto il riconoscimento I.G.P. dall'Unione Europea Il 23 ottobre 2020."}
{"id": "335201", "revid": "119836751", "url": "https://it.wikipedia.org/wiki?curid=335201", "title": "Contee della Svezia", "text": "Le contee della Svezia (in lingua svedese: \"l\u00e4n\") sono la suddivisione territoriale di primo livello del Paese e sono pari a 21; ciascuna di esse ricomprende a sua volta pi\u00f9 comuni.\nStoria.\nLe contee furono introdotte nel 1634, durante il regno di Gustavo II Adolfo, su iniziativa del conte Axel Oxenstierna, che elimin\u00f2 la precedente suddivisione in province (\"landskap\"); la provincia fu affidata ad un governatore (\"landsh\u00f6vding\").\nI confini delle province e delle contee spesso si sovrappongono, ma tra i due livelli territoriali intercorrono rilevanti differenze dal punto di vista dell'organizzazione amministrativa. Sono state peraltro introdotte alcune variazioni:"}
{"id": "335203", "revid": "4106", "url": "https://it.wikipedia.org/wiki?curid=335203", "title": "Ch\u00e2teau-d'Oex", "text": ""}
{"id": "335204", "revid": "1543377", "url": "https://it.wikipedia.org/wiki?curid=335204", "title": "Cigno (araldica)", "text": "In araldica il cigno simboleggia la \"vecchiaia gloriosa e rispettata\", \"felice navigazione\" e, soprattutto, \"buon augurio\".\nI cigni nello scudo sono alle volte accollati, cio\u00e8 con una o pi\u00f9 corone passate nel collo.\nQuando \u00e8 rappresentato nel suo nido e contemporaneamente natante sull'acqua assume il nome di \"alcione\". L'alcione simboleggia \"dolcezza\", \"unione matrimoniale\" e \"tranquillit\u00e0\"."}
{"id": "335209", "revid": "2166756", "url": "https://it.wikipedia.org/wiki?curid=335209", "title": "Filippo Maniero", "text": "Carriera.\nGiocatore.\nCalcio.\nClub.\nCresciuto nella Legnarese, ha esordito tra i professionisti il 4 febbraio 1990, nelle file del Padova nella partita di Serie B contro il Pescara, conclusasi 1-1 proprio grazie ad una rete da lui siglata all'82'. Debutta in Serie A l'11 novembre 1990 con la maglia dell'Atalanta, nella sconfitta 0-2 contro il Milan. Il primo gol arriva un anno dopo, l'8 dicembre 1991, indossando i colori dell'.\nNel 1992 torna in Serie B al Padova e vi gioca tre stagioni, ottenendo nel 1994 la promozione in Serie A. Resta quindi in Veneto anche nel successivo campionato, concluso con 31 partite e 9 reti. La stagione successiva la gioca in Serie A con la Sampdoria, che nel settembre 1996 lo cede all'Hellas Verona.\nNel 1997 \u00e8 al , con cui gioca 6 partite in Champions League. Nel gennaio del 1998 si accasa al Milan che lo acquista per 10 miliardi di lire, dove segna 3 volte in 13 incontri. In estate riparte dal , dove resta quattro anni, di cui uno in Serie B.\nSeguono numerosi altri cambiamenti di maglia: nel 2002 \u00e8 ancora in Serie B al Palermo, nel 2003 in A al Brescia, quindi ancora in B al Torino. Con i granata conquista la promozione in Serie A, annullata poi a tavolino dalla Federcalcio per il fallimento della societ\u00e0.\nRimane allora svincolato, fino a quando accetta l'offerta dei Rangers di Glasgow. Dopo quaranta giorni senza alcuna convocazione nemmeno per la panchina rescinde il contratto e si accasa alla Piovese, in Eccellenza e la porta in Serie D.\nNel 2006 gioca con la Legnarese la piccola squadra del suo paese natale in cui ha iniziato la carriera di calciatore. Al termine della stagione 2006-2007 decide di smettere con il calcio giocato, per via di un problema al ginocchio destro.\nDopo l'esperienza da vice-allenatore nella Piovese di Valeriano Fiorin e dopo aver subito un intervento al ginocchio destro, decide di tornare in campo nella stagione 2008-2009 sempre con la Legnarese. Nel novembre 2009 passa al Casalserugo in Prima Categoria. Alla fine della stagione 2009-2010 si ritira cominciando quella di allenatore.\nIl 7 aprile 2008, allo Stadio Euganeo di Padova Maniero d\u00e0 l'addio al calcio giocato insieme all'amico e collega Ivone De Franceschi con una partita a scopo benefico. Alla manifestazione dal nome \"Padovani sempre\" hanno partecipato colleghi, ma soprattutto amici dei due, tra i quali Alessandro Del Piero, \u00c1lvaro Recoba, Francesco Toldo, Giuseppe Galderisi, Angelo Di Livio, Amauri, Fabio Quagliarella, Nicola Legrottaglie, David Di Michele, Gianluca Falsini, Ciro Ferrara e molti altri.\nNonostante avesse dato l'addio al calcio professionistico, continu\u00f2 a giocare in quello dilettantistico.\nNazionale.\nConta quattro presenze nella Under-21, nel biennio 1990-1992. Ha esordito il 26 settembre 1990 nella vittoria 1-0 sull'Olanda.\nBeach soccer.\nDopo il ritiro dal calcio professionistico, si \u00e8 dedicato anche al beach soccer, come giocatore dell\"'Italia Beach Soccer\", una rappresentativa nazionale formata per lo pi\u00f9 da ex calciatori professionistici, che partecipa a tornei della \"Beach Soccer Golden League\".\nAllenatore.\nNel 2007 diviene vice-allenatore e osservatore tecnico del settore giovanile della Piovese di Valeriano Fiorin. Inoltre prende il patentino di base da allenatore.\nNella stagione 2010-2011 allena il Maser\u00e0, squadra di Maser\u00e0 di Padova in Provincia di Padova che milita in Prima Categoria.\nNel giugno 2011 viene chiamato a guidare l'Abano formazione di Abano Terme che milita in Eccellenza. Debutta sulla panchina nero-verde il 31 agosto nella partita persa per (1-0) contro la Vigontina, valida per la Coppa Italia di categoria. Il 7 novembre 2012 viene esonerato dopo aver perso 2-0 contro il Villafranca Veronese (terza sconfitta nelle ultime cinque gare).\nIl 16 dicembre 2013 l'Albignasego, societ\u00e0 della Provincia di Padova che milita in Prima Categoria, lo chiama a guidare la prima squadra in sostituzione del dimissionario Giuseppe Crivellaro. Debutta in campionato il 12 gennaio con una sconfitta per 3-2 contro il Borgoricco. L'11 maggio 2016, dopo due anni e mezzo, in comune accordo con la societ\u00e0, lascia la panchina granata dell'Albignasego.\nNell'estate del 2016, il \"San Martino\", squadra di Saonara in provincia di Padova, militante in Seconda Categoria, lo chiama a guidare la prima squadra. Al termine della stagione, ottiene la promozione in Prima Categoria.\nNel 2017 diventa il nuovo tecnico dell'Aurora Legnaro in Prima Categoria. Al termine della stagione, viene riconfermato alla guida della squadra, dopo essere stato promosso in Promozione. Il 9 Novembre 2021, con la squadra ultima nel Girone C della promozione, rassegna le dimissioni.\nDirigente.\nIl 28 febbraio 2013 entra nel neonato Legnaro Calcio in qualit\u00e0 di dirigente facendo parte del direttivo, come responsabile dei campi da gioco."}
{"id": "335210", "revid": "4506", "url": "https://it.wikipedia.org/wiki?curid=335210", "title": "James Richardson Spensley", "text": ""}
{"id": "335211", "revid": "125120646", "url": "https://it.wikipedia.org/wiki?curid=335211", "title": "Sistema consuetudinario statunitense", "text": "Il sistema consuetudinario statunitense (in inglese: \"United States Customary\", acronimo: USC) \u00e8 un sistema tecnico tuttora impiegato dalla maggioranza della popolazione, che si \u00e8 sviluppato a partire dal sistema imperiale britannico. Tutte le unit\u00e0 consuetudinarie sono state riportate completamente alle unit\u00e0 del Sistema Internazionale: le conversioni tra le unit\u00e0 sono ormai definite e stabili nel tempo.\nDal 1893, la maggioranza delle unit\u00e0 statunitensi \u00e8 stata gi\u00e0 definita in funzione delle unit\u00e0 del Sistema Internazionale, grazie al \"Mendenhall Order\". Queste definizioni vennero poi ridefinite dall'Accordo internazionale della iarda e libbra del 1959. \nStoricamente, il sistema britannico era in uso prima dell'indipendenza americana del '700; dopo l'indipendenza, il sistema tecnico americano fu separato dal sistema britannico, a partire dalla revisione del 1824. In questa revisione furono prima di tutto cambiate le definizioni di alcune unit\u00e0. Pertanto, sebbene la maggior parte delle unit\u00e0 americane sia sostanzialmente molto simile alla controparte britannica, ci sono alcune lievi differenze formali tra i due sistemi.\nLa popolazione statunitense usa ancora le unit\u00e0 consuetudinarie principalmente nelle attivit\u00e0 commerciali, cos\u00ec come nell'uso quotidiano permangono le unit\u00e0 tradizionali. Sul lavoro, in ambiti di scienza, medicina, molti settori dell'industria e alcuni del governo, le persone istruite usano invece gi\u00e0 correntemente le unit\u00e0 metriche del sistema internazionale.\nIn effetti, il principale istituto metrologico americano, il National Institute of Standards and Technology (NIST) adotta e contribuisce significativamente al miglioramento del Sistema Internazionale.\nStoria.\nIl sistema di unit\u00e0 consuete negli Stati Uniti \u00e8 simile al vecchio sistema ufficiale dell'Impero britannico, per ragioni storiche e culturali. Entrambi derivano dal sistema tecnico inglese, che si era evoluto nel corso dei secoli prima dell'indipendenza americana.\nIl sistema inglese aveva radici in alcune unit\u00e0 di misura romane e in alcune unit\u00e0 di misura anglosassoni: nel sistema consuetudinario americano sono quindi presenti unit\u00e0 sostanzialmente legate alla civilt\u00e0 romana e alla cultura dei Germani.\nIl sistema consuetudinario \u00e8 stato sostenuto dall'Istituto Internazionale statunitense per la Conservazione e il Perfezionamento dei pesi e misure alla fine del XIX secolo e i sostenitori del sistema consuetudinario ritenevano il sistema metrico un sistema ateo. All'epoca ci fu chi protest\u00f2 scrivendo poesie contro il sistema metrico e incitando alla perfezione del pollice e della pinta. Alcuni sostenitori del sistema consuetudinario arrivarono a dire che le unit\u00e0 tradizionali fossero: \u00abun peso giusto e una misura giusta, le uniche accettabili dal Signore\u00bb.\nIl governo degli USA approv\u00f2 l'Omnibus Trade and Competitiveness Act del 1988, con cui rese il sistema metrico il \u00absistema di pesi e misure da preferire per il commercio e gli scambi in USA\u00bb. La legislazione stabilisce che il governo federale ha la responsabilit\u00e0 di assistere l'industria che volontariamente si converte al sistema metrico, processo detto \"metrificazione\", ci\u00f2 appare particolarmente evidente sulle etichette dei prodotti alimentari, dove le misure del sistema internazionale sono sempre pi\u00f9 frequenti accanto alle misure tradizionali. In accordo con il CIA Factbook, gli Stati Uniti sono uno dei soli tre paesi (essendo gli altri Liberia e Birmania) che non hanno ancora adottato il sistema metrico come loro sistema ufficiale di pesi e misure.\nLe unit\u00e0 consuetudinarie sono ampiamente usate nei prodotti di consumo e nell'industria manifatturiera, quelle metriche sono lo standard per le scienze, la medicina, cos\u00ec come molti settori dell'industria e del governo, incluse le forze armate. Ci sono molte obiezioni aneddotiche sull'uso dell'unit\u00e0 metriche in carpenteria, in idraulica e nelle costruzioni, sulla base che \u00e8 pi\u00f9 facile ricordare un numero intero con una frazione che una misura in millimetri, o che le misure in pollici/piedi sono pi\u00f9 adatte quando le distanze sono frequentemente divise a met\u00e0, in tre parti o quattro, spesso contemporaneamente o ancora che il sistema metrico manchi di un equivalente del piede.\nAltri paesi hanno avuto delle proprie unit\u00e0 tradizionali, qualche volta molto simili a quelle statunitensi, dal momento che spesso condividono le stesse origini germaniche o romane. Comunque di frequente queste unit\u00e0 designano dimensioni abbastanza diverse. Ad esempio il miglio variava a seconda del paese da met\u00e0 a cinque volte quello statunitense; piedi e libbre hanno avuto diverse definizioni.\nUnit\u00e0 di lunghezza.\nPer le misure di lunghezza, il sistema consuetudinario statunitense usa il pollice, il piede, la iarda e il miglio, che sono le uniche quattro misure di lunghezza consuetudinarie di uso quotidiano. Dal 1\u00ba luglio 1959, esse sono state definite a partire dall'equivalenza 1 yr = tranne che per le unit\u00e0 topografiche (\"survey foot\" e \"survey mile\"). Gli Stati Uniti, il Regno Unito e altri paesi del Commonwealth si accordarono con questa definizione, perci\u00f2 \u00e8 detta \"misura internazionale\".\nQuando \u00e8 stata introdotta la misura internazionale nei paesi di lingua inglese, il datum geodetico per il Nord America era il NAD27, che era stato costruito con una triangolazione basata sulla definizione del piede contenuta nel \"Mendenhall Order\" del 1893, che poneva : tale definizione \u00e8 stata mantenuta per i dati derivati dal NAD27, rinominando il piede come \"piede topografico statunitense\" (\"US survey foot\", indicato qui ftUS) per distinguerlo dal piede internazionale (indicato qui ftIT). Nella maggior parte dei casi la differenza \u00e8 insignificante \u2013 esatti, una differenza di per miglio, ma influenza la definizione dei Sistemi di Coordinate Piane Statali (SPCS), che si sviluppano su diverse centinaia di miglia.\nIl NAD27 \u00e8 stato rimpiazzato negli anni 80 dal NAD83, definito in metri, anche gli SPCS sono stati aggiornati, ma il National Geodetic Survey ha lasciato ai singoli stati federati la decisione di quale definizione di piede usare. Tutti gli SPCS sono definiti in metri, ma 7 stati li definiscono anche in \"US survey foot\" e 8 stati invece in piedi internazionali: gli altri 42 stati usano SPCS basati solo sul metro.\nLa legislazione dei singoli stati \u00e8 importante per determinare il fattore di conversione da utilizzare per le operazioni di misurazione dei terreni nelle valutazioni immobiliari, anche se la differenza pari a 2 ppm non ha alcun significato pratico data la precisione delle normali misure di rilevamento su brevi distanze (di solito inferiori ad un miglio). Ventiquattro stati hanno legiferato che le misure di rilevamento devono basarsi sul \"US survey foot\", otto hanno legiferato che siano effettuate sulla base del piede internazionale e diciotto non lo hanno precisato.\nUnit\u00e0 di superficie.\nLa pi\u00f9 diffusa unit\u00e0 per la misura di superficie con un nome non legato ad altre unit\u00e0 \u00e8 l'acro. Il NIST sostiene che le unit\u00e0 di area consuetudinarie sono definite in termini di \"survey foot\" quadrato e non di piede internazionale quadrato. I fattori di conversione sono ricavati da Astin (July 27, 1968) e NIST (2008).\nUnit\u00e0 di capacit\u00e0 e volume.\nIl pollice cubico, piede cubico e la iarda cubica sono comunemente usati per misurare il volume. Inoltre, vi \u00e8 un gruppo di unit\u00e0 per volumi di liquidi e uno per volumi di materiale secco.\nInoltre il pollice cubico, piede cubico e la iarda cubica, sono quantitativamente diversi dalle stesse unit\u00e0 del sistema imperiale, anche se i nomi sono uguali. Inoltre, mentre gli Stati Uniti hanno sistemi separati per misurare i volumi di liquidi e materiale secco, il sistema imperiale ha un solo insieme di unit\u00e0 per entrambi.\nVolume di liquidi.\nL'oncia liquida statunitense (abbr. fl oz) \u00e8 di pinta, di quarto e gallone. Il cucchiaio da t\u00e8, il cucchiaio da tavola, la tazza sono , , e 8 fl oz rispettivamente. L'oncia liquida deve il suo nome al fatto di essere originariamente il volume di un'oncia avoirdupois (abbr. oz av) di acqua, ma negli USA \u00e8 definita come di gallone.\nDi conseguenza 1 fl oz di acqua pesa , da ci\u00f2 il detto \u00abuna pinta \u00e8 una libbra in tutto il mondo\u00bb riferendosi a una pinta americana d'acqua che equivale a 16 fl oz americane che pesano circa 16 oz av, ovvero una libbra, ma curiosamente una pinta imperiale d'acqua equivale a 20 oz fl imperiali che pesano circa 20 oz av ovvero una libbra e un quarto, smentendo il detto.\nCi sono diversi standard per il barile per specifiche merci, equivale a 31 gal di birra, 40 gal di whisky o cherosene o 42 gal di petrolio. Lo standard generale per i liquidi \u00e8 che 31,5 gal o \u00bd hogshead sono un barile. La misura comune di 55 gal per un fusto per immagazzinare e trasportare vari prodotti e rifiuti \u00e8 a volte confuso con il barile, anche se non \u00e8 una misura standard.\nNegli Stati Uniti, singole confezioni di bevande sono in genere misurate in once fluide. Il latte \u00e8 di solito venduto in mezze pinte (8 fl oz), pinte, quarti, mezzi galloni, e galloni. I volumi d'acqua per lavandini, vasche da bagno, vasche, piscine, ecc, \u00e8 di norma indicato in galloni o piedi cubici. Le quantit\u00e0 di gas di solito sono indicate in piedi cubici (ad una atmosfera). Il minim, la dramma e il gill sono raramente utilizzati attualmente. Il gill \u00e8 spesso definito come \"mezza tazza\".\nVolume secco.\nPiccoli frutti e vegetali sono spesso venduti in pinte e quarti secchi. Il gallone secco americano \u00e8 meno usato e non \u00e8 stato incluso nel manuale che molti stati della federazione riconoscono come l'autorit\u00e0 in materia di diritto sulla misurazione, il \"NIST Handbook 44\". Comunque peck o bushel sono alle volte usati\u2014in particolare per uva, mele e frutti simili nelle regioni agricole.\nUnit\u00e0 di massa.\nCi sono stati storicamente cinque diversi sistemi inglesi di massa: tower, apothecary, troy, avoirdupois e metrico. Di questi, il peso avoirdupois \u00e8 il sistema pi\u00f9 utilizzato negli Stati Uniti, anche se peso troy \u00e8 ancora usato per pesare metalli preziosi. Il peso apothecary, un tempo usato dai farmacisti, \u00e8 stato in gran parte sostituito dalle unit\u00e0 metriche. Il peso tower cadde in disuso in Inghilterra (a causa della proibizione legale nel 1527) secoli fa, e non \u00e8 mai stato utilizzato negli Stati Uniti. Il sistema imperiale, che \u00e8 ancora usato per alcune misure nel Regno Unito e in altri paesi del Commonwealth, si basa sul sistema avoirdupois, con variazioni dalle unit\u00e0 adottate negli USA pi\u00f9 grandi di una libbra.\nLa libbra avoirdupois, che \u00e8 alla base del sistema di unit\u00e0 consuetudinarie statunitensi per la massa, \u00e8 definita esattamente da un accordo tra USA, Regno Unito e altri paesi di lingua inglese nel 1959. Le altre unit\u00e0 di massa sono definite in base ad essa.\nLa libbra avoirdupois \u00e8 legalmente definita come misura di massa, ma con il termine libbra si designa anche un'unit\u00e0 di forza. In alcuni contesti infatti designa la libbra-forza. Lo slug designa un'altra unit\u00e0 di massa derivata dalla libbra-forza.\nLe masse troy, avoirdupois, e apothecary sono tutti costruiti dalla stessa unit\u00e0 base, il grano, uguale per tutti i tre sistemi. Tuttavia, mentre ogni sistema ha qualche sovrapposizione nei nomi delle proprie unit\u00e0 di misura (tutti hanno once e libbre), il rapporto tra il grano e tali altre unit\u00e0 all'interno di ciascun sistema varia. Per esempio, nel sistema troy e apothecary, la libbra e l'oncia sono uguali, ma sono diverse dalla libbra e oncia avoirdupois in termini di relazioni con i grani e le une con le altre. I sistemi hanno anche unit\u00e0 diverse tra il grano e oncia (l'apothecary prevede lo scrupolo e la dramma, il troy prevede il pennyweight e l'avoirdupois prevede solo la dramma). Il dramma avoirdupois pesa poco meno della met\u00e0 della dramma apothecary. La dramma liquida \u00e8 il volume di una massa d'acqua di una dramma apothecary.\nPer ridurre la confusione, \u00e8 tipico quando si menzionano masse non-avoirdupois di affiancare il nome del sistema all'unit\u00e0. La massa dei metalli preziosi \u00e8 espressa, per esempio, in \"once troy\" poich\u00e9 solo once sarebbe interpretato come once avoirdupois.\nPer la libbra e le unit\u00e0 pi\u00f9 piccole, le unit\u00e0 americane e britanniche sono identiche. Comunque differiscono per le unit\u00e0 pi\u00f9 grandi della libbra.\nIn USA, solo l'oncia, la libbra e il short ton (conosciuto nel paese semplicemente come ton) sono usati comunemente, sebbene l'hundredweight \u00e8 ancora usato nell'agricoltura e spedizioni via mare. Il grano \u00e8 usato per descrivere la massa di propellente e proiettili di armi da fuoco di piccolo calibro, \u00e8 usato anche per misurare la massa dei farmaci e altre piccole masse.\nMisure del grano.\nIn agricoltura, un bushel \u00e8 un volume fisso di 2 150,42 pollici cubici. La massa del grano varia a seconda della densit\u00e0. Alcuni valori nominali di masse sono ad esempio:\nIn termini commerciali, il bushel \u00e8 usato per riferirsi a questi pesi nominali, sebbene variabili. Per l'avena in Canada si utilizza un bushel da mentre negli Stati Uniti si utilizza un bushel da .\nMisure in cucina.\nLe misure pi\u00f9 comuni in cucina per ingredienti liquidi e secchi in USA (e in molti altri paesi) sono il cucchiaino da tavola, cucchiaio da t\u00e8 e la tazza, insieme a met\u00e0, terzi, quarti e ottavi di questi. Sono anche utilizzate libbre, once, once fluide, e dimensioni comuni, come ad esempio (variabili a seconda del prodotto) il vasetto, il quadratino ( cioccolato), il panetto ( di burro) o frutta/verdura (per esempio, un mezzo limone, due cipolle medie etc).\nAlcune misure di volume comuni in paesi di lingua inglese vengono riportate a destra. Le misure volumetriche sono solo a scopo indicativo.\nUnit\u00e0 di temperatura.\nI gradi Fahrenheit (simbolo \u00b0F) sono usati in USA per misurare le temperature in molti contesti non scientifici. La scala Rankine di temperatura assoluta \u00e8 usata qualche volta in termodinamica. Gli scienziati di tutto il mondo usano il kelvin e il grado Celsius (simbolo \u00b0C). Diversi standard tecnici esprimono le temperature in gradi Fahrenheit e gli operatori sanitari statunitensi spesso usano i gradi Fahrenheit per la temperatura corporea.\nLa relazione tra le differenti scale di temperatura \u00e8 lineare, ma lo zero \u00e8 posto in punti diversi, quindi la conversione non \u00e8 una semplice moltiplicazione per un fattore: l'acqua pura congela a equivalente a e bolle a equivalente a alla normale pressione atmosferica (; la formula di conversione \u00e8 la seguente:\nAltre unit\u00e0.\nSistemi di dimensionamento sono utilizzati per vari articoli in commercio, molti dei quali sono specifici degli Stati Uniti:\nAltri nomi delle unit\u00e0 consuetudinarie statunitensi.\nLo United States Code si riferisce a queste unit\u00e0 come \"sistemi tradizionali di pesi e misure\".\nAltri modi di riferirsi al sistema negli Stati Uniti sono: \"Standard\", \"Consuetudinario\", o erroneamente: \"Imperiale\", o \"Inglese\" (che si riferisce alle misure pre-riforma del 1824 usate in tutto l'impero britannico). Un altro termine \u00e8 sistema piede\u2013libbra\u2013secondo (\"foot-pound-second,\" FPS) , in opposizione al sistema centimetro\u2013grammo\u2013secondo (CGS).\nStrumenti e dispositivi di fissaggio con dimensioni misurate in pollici sono talvolta chiamati \"bulloni SAE\" o \"chiavi SAE\" per differenziarli dalle loro controparti metriche. La Society of Automotive Engineers originariamente ha sviluppato lo standard di fissaggio con le unit\u00e0 americane per l'industria automobilistica degli Stati Uniti, ma ora l'organizzazione utilizza unit\u00e0 metriche."}
{"id": "335213", "revid": "46480", "url": "https://it.wikipedia.org/wiki?curid=335213", "title": "Pittaco", "text": "Biografia.\nLe notizie sulla sua vita ci sono note soprattutto dalla biografia di Diogene Laerzio, che lo dice figlio di Irradio, un tracio.\nPartecip\u00f2 alle lotte civili per il controllo del governo di Mitilene: insieme con i fratelli del poeta Alceo, Antimenide e Cici, guid\u00f2 la congiura che rovesci\u00f2 la tirannia di Melancro, intorno al 612 a.C.\nGuid\u00f2 subito dopo le guerre contro gli Ateniesi: la leggenda sostiene che avrebbe ucciso a singolar tenzone il generale ateniese Frinone, avvolgendolo in una rete. A capo di Mitilene subentr\u00f2 Mirsilo, alleato di Pittaco, secondo quanto riferisce un frammento di un carme di Alceo. Alla morte di Mirsilo, nel 590, Pittaco gli succedette come esimneta, assumendo il potere in citt\u00e0 e detenendolo per dieci anni prima di ritirarsi a vita privata.\nSua moglie era sorella di Dracone, aristocratica, e lo trattava con alterigia, perch\u00e9 di condizione superiore alla sua. A questo proposito, un epigramma di Callimaco riporta che a un giovane che gli domandava quale donna si dovesse sposare, se di condizione simile o superiore alla propria per nascita e ricchezze, Pittaco indicasse un gruppo di ragazzi invitandolo a seguire i loro consigli. Il giovane vide che i ragazzi, nei loro giochi con le trottole, dicevano: \"Avanza dietro le loro orme!\" e \"Prendi quella alla tua portata!\" e cos\u00ec cap\u00ec chi scegliere. \nSi dice che abbia perdonato l'assassino di suo figlio Tirreo, affermando che \"Il perdono \u00e8 migliore del pentimento\" e abbia fatto rilasciare il poeta Alceo, suo avversario politico, dicendo che \"Il perdono \u00e8 migliore della vendetta\". Dimostr\u00f2 disinteresse per le ricchezze: quando Creso, re di Lidia, gli offr\u00ec dei beni, rifiut\u00f2 sostenendo di possedere gi\u00e0 il doppio di quanto gli bisognasse, avendo ereditato dal fratello, morto senza figli. Analogamente, quando i suoi concittadini gli offrirono molte migliaia di acri di terreno, Pittaco ne accett\u00f2 solo un centinaio.\nEman\u00f2 una legge che aumentava le pene per i reati commessi in stato di ubriachezza; compose un'opera, \"In difesa delle leggi\", e circa seicento versi elegiaci; si ricorda un carme:\nMassime.\nDi Pittaco si tramandano alcune massime:"}
{"id": "335215", "revid": "287204", "url": "https://it.wikipedia.org/wiki?curid=335215", "title": "Ponte Capriasca", "text": "Ponte Capriasca () \u00e8 un comune svizzero di 1\u00a0884 abitanti del Cantone Ticino, nel distretto di Lugano.\nGeografia fisica.\nPonte Capriasca comprende una piccola valle minore del Vedeggio e un'exclave lontana circa 10 km, che \u00e8 l'alta valle del torrente Serdena che va dal monte Segor al monte Gazzirola sul confine con i comuni di Cavargna (in Italia) e di Bellinzona.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "335219", "revid": "599013", "url": "https://it.wikipedia.org/wiki?curid=335219", "title": "Ftl", "text": "Informatica.\nFlash Translation Layer \u2013 software utilizzato per le per la traduzione di indirizzi logici in memorie flash."}
{"id": "335220", "revid": "1543377", "url": "https://it.wikipedia.org/wiki?curid=335220", "title": "Velocit\u00e0 superluminale", "text": "In fisica una velocit\u00e0 superluminale (anche ultraluce o superluminare) \u00e8 una velocit\u00e0 che permette di propagare le informazioni o di spostare la materia a una velocit\u00e0 superiore a quella della luce nel vuoto.\nQuesto concetto \u00e8 un punto cardine di molte opere del genere fantascientifico, ma \u00e8 generalmente considerato impossibile dalla comunit\u00e0 scientifica in virt\u00f9 delle limitazioni imposte dalla teoria della relativit\u00e0 ristretta di Einstein.\nTermini del problema.\nNell'ambito di pertinenza di questa voce, l'espressione \"velocit\u00e0 superluminale\" si riferisce alla trasmissione di informazioni o di materia a una velocit\u00e0 superiore a quella della luce nel vuoto (\"c\"), pari a 299\u00a0792,458\u00a0km/s. Bisogna comunque osservare che:\nNessuno di questi fenomeni v\u00ecola i principi della relativit\u00e0 ristretta o crea problemi con il principio di causalit\u00e0, e di conseguenza non pu\u00f2 essere qualificato superluminale come sopra descritto.\nPossibilit\u00e0 di raggiungere velocit\u00e0 maggiori della luce.\nLa possibilit\u00e0 di viaggiare o comunicare a velocit\u00e0 superluminali \u00e8 un problema in un universo che accetta la teoria della relativit\u00e0 di Einstein. In un ipotetico universo in cui i principi della dinamica di Newton e le trasformazioni galileiane fossero leggi esatte, invece che approssimazioni, sarebbe vero ci\u00f2 che segue.\nInvece, in accordo con la teoria della relativit\u00e0 ristretta, ci\u00f2 che noi misuriamo come la velocit\u00e0 della luce nel vuoto \u00e8 in effetti la costante fisica \"c\". Questo significa che tutti gli osservatori, a prescindere dalla loro accelerazione o dalla loro velocit\u00e0 relativa, misureranno sempre la velocit\u00e0 delle particelle senza massa (ad esempio gravitoni e fotoni) come pari a \"c\". Questo risultato significa che le misurazioni di tempo e di velocit\u00e0 in diversi ambiti non sono pi\u00f9 collegati da semplici differenze costanti, ma sono invece legate da trasformazioni di Poincar\u00e9. \nPer questi motivi, solo un numero limitato di soluzioni potrebbero giustificare velocit\u00e0 superiori a quelle della luce. Per una particella avente massa reale non nulla, o velocit\u00e0 iniziale &lt; formula_1, non \u00e8 possibile viaggiare a velocit\u00e0 superluminali. Quindi la velocit\u00e0 della luce non \u00e8 propriamente un limite per un punto materiale, se questo ha una velocit\u00e0 iniziale pari a formula_1.\nIgnorare la relativit\u00e0 speciale.\nQuesta soluzione sembra semplice ed \u00e8 una delle pi\u00f9 popolari nell'ambito della fantascienza. Tuttavia, tutte le evidenze sperimentali hanno dato ampio riscontro alla teoria della relativit\u00e0 ristretta come la pi\u00f9 corretta descrizione applicabile agli spostamenti ad alte velocit\u00e0. Alle basse velocit\u00e0 (inferiori a un decimo di \"c\") tale teoria pu\u00f2 essere validamente semplificata e ricondotta ai principi dettati da Galileo. Allo stesso modo, la relativit\u00e0 generale \u00e8 unanimemente riconosciuta come la teoria corretta per descrivere la gravit\u00e0 in relazioni a grandi masse e lunghe distanze. Sfortunatamente, la relativit\u00e0 generale non \u00e8 valida per le piccole distanze e nel campo nei quanti. La relativit\u00e0 ristretta \u00e8 facilmente incorporabile nella teoria quantistica dei campi non gravitazionali, ma si applica solamente a un universo basato su uno spazio-tempo di Minkowski piatto. Il nostro universo in espansione per\u00f2 contiene livelli di energia che curvano lo spazio-tempo e forse perfino una costante cosmologica e di conseguenza non \u00e8 uno spazio di Minkowski e non \u00e8, in particolare, costante di fronte a trasformazioni di Poincar\u00e9. Comunque anche considerando l'ambito della relativit\u00e0 generale una accelerazione a velocit\u00e0 superluminale non sembra essere possibile.\nFar andare pi\u00f9 velocemente la luce (effetto Casimir).\nLe equazioni di Einstein della relativit\u00e0 speciale postulano che la velocit\u00e0 della luce sia uguale in ogni sistema di riferimento inerziale. Le equazioni non danno nessun valore specifico per la velocit\u00e0 della luce stessa. Tale velocit\u00e0 \u00e8 stata determinata sperimentalmente nel vuoto. Tuttavia il vuoto che noi conosciamo non \u00e8 l'unico vuoto possibile. Il vuoto ha infatti una certa energia associata, chiamata energia del vuoto. Tale energia pu\u00f2 essere in certi casi abbassata, e quando succede la luce pu\u00f2 essere pi\u00f9 veloce rispetto al suo standard. Tale vuoto, detto \"vuoto di Casimir\", pu\u00f2 essere prodotto utilizzando due lastre di metallo perfettamente piatte e avvicinandole fino a una distanza dell'ordine del micrometro. A livello teorico, in tale situazione la velocit\u00e0 della luce aumenterebbe, anche se non \u00e8 possibile una verifica sperimentale, mentre l'effetto Casimir vero e proprio, l'attrazione tra lastre \u00e8 stato misurato nel 2002.\nLe equazioni di Einstein della relativit\u00e0 speciale assumono implicitamente l'omogeneit\u00e0: si assume che lo spazio sia ovunque uguale. Nel caso del vuoto di Casimir questo assunto \u00e8 disatteso. All'interno di tale vuoto avremmo uno spazio omogeneo, mentre all'esterno avremmo uno spazio altrettanto omogeneo. Le equazioni della relativit\u00e0 continuerebbero a funzionare nel vuoto di Casimir con un valore di \"c\" modificato, mentre all'esterno continuerebbero a utilizzare il valore ordinario. Tuttavia se consideriamo assieme i due ambiti, le equazioni della relativit\u00e0 ristretta non possono pi\u00f9 essere applicate poich\u00e9 l'assunzione di omogeneit\u00e0 non \u00e8 pi\u00f9 valida. In altre parole l'effetto Casimir dividerebbe lo spazio in due differenti regioni omogenee, ognuna delle quali obbedisce alle leggi della relativit\u00e0 ristretta separatamente.\nAnche se questo tecnicamente pu\u00f2 definirsi 'pi\u00f9 veloce della luce', ma vale solo relativamente a due regioni di spazio separate. Non \u00e8 chiaro se un vuoto di Casimir sia stabile dal punto di vista della meccanica quantistica, n\u00e9 se una qualche comunicazione sia possibile tra tale regione e l'esterno.\nOttenere che la luce si muova pi\u00f9 velocemente non significa che si possa viaggiare pi\u00f9 velocemente di essa, semplicemente con tale sistema si incrementa il limite di velocit\u00e0 dal valore standard di circa 299\u00a0792\u00a0km/s.\nRinunciare alla causalit\u00e0.\nUn altro approccio al problema \u00e8 quello di accettare le limitazioni della relativit\u00e0 speciale ma postulare che alcuni fenomeni previsti dalla relativit\u00e0 generale (ad esempio le tarlature spazio-temporali o, in inglese, wormhole) consentano di viaggiare tra due punti diversi senza attraversare lo spazio tra di loro. In tal modo si aggirerebbe il problema dell'accelerazione infinita ma si andrebbe incontro a curve temporali chiuse che porterebbero come conseguenza a viaggi nel tempo e alla violazione del principio di causalit\u00e0. Tale principio non \u00e8 in effetti richiesto dalle teorie della relativit\u00e0 ma \u00e8 comunque considerato una propriet\u00e0 fondamentale dell'universo che non pu\u00f2 essere abbandonata. Per tale motivo molti fisici si aspettano che la gravit\u00e0 quantistica precluda questa opzione. In alternativa si pu\u00f2 ipotizzare che, anche nel caso in cui i viaggi nel tempo siano effettivamente possibili, questi non porterebbero mai a paradossi, ipotesi nota come principio di auto consistenza di Novikov.\nSviluppare la teoria della relativit\u00e0.\nGrazie al grande riscontro sperimentale della relativit\u00e0 ristretta ogni modifica di tale teoria deve necessariamente essere molto sottile e difficile da dimostrare nella pratica. Uno dei pi\u00f9 noti tentativi deriva dal lavoro del fisico italiano Giovanni Amelino-Camelia e di quello portoghese Jo\u00e3o Magueijo ed \u00e8 la teoria della relativit\u00e0 doppiamente speciale. In essa si sostiene che anche la lunghezza di Planck sia la stessa in ogni ambito di riferimento. Una conseguenza di tale teoria \u00e8 una velocit\u00e0 della luce variabile, dove la velocit\u00e0 dei fotoni varierebbe con il variare dell'energia e alcune particelle a massa zero potrebbero viaggiare pi\u00f9 velocemente di \"c\". Gli scienziati non sono comunque concordi sulla veridicit\u00e0 di tale teoria anche se alcuni la considerano una via possibile. In ogni caso, anche se la teoria fosse vera, non \u00e8 chiaro se delle informazioni potrebbero essere comunicate a velocit\u00e0 superluminale, e sembra che particelle pi\u00f9 grandi non potrebbero comunque superare \"c\".\nAlcuni teorizzano che l'inerzia di ogni sistema sia il risultato dell'interazione del sistema stesso con il resto dell'universo (principio di Mach). In altre parole, ogni particella del cosmo ha influenza su ogni altra particella. Di conseguenza alcune parti dell'universo potrebbero essere \"favorite\" da tale interazione. Se fosse vero significherebbe che la relativit\u00e0 ristretta sarebbe una approssimazione di una teoria pi\u00f9 generale. Tuttavia visto che un eventuale confronto dovrebbe essere fatto, per definizione, dall'esterno dell'universo osservabile, \u00e8 difficile anche immaginare un qualche esperimento che confermi tale teoria.\nRecarsi in un luogo spazio-temporale dove la velocit\u00e0 della luce non \u00e8 un limite.\nNella fantascienza, una delle opzioni pi\u00f9 popolari per oltrepassare il limite della velocit\u00e0 della luce \u00e8 quella di immaginare l'esistenza di un luogo (tipicamente chiamato iperspazio o subspazio) accessibile dal nostro universo e in cui le leggi della relativit\u00e0 sono distorte, alterate o inesistenti. Per giustificare la velocit\u00e0 di spostamento tra punti nell'iperspazio/subspazio solitamente si assume che la velocit\u00e0 della luce sia superiore a quella standard o che le leggi della relativit\u00e0 non si applichino del tutto. Un altro escamotage \u00e8 quello di supporre che la distanza tra due punti nel normale spazio-tempo sia molto superiore a quella che intercorre tra i corrispondenti punti dell'iperspazio.\nQuesta opzione non trova riscontro nelle teorie scientifiche attualmente riconosciute, anche se non esistono neppure argomenti in senso contrario.\nAumentare la velocit\u00e0 senza accelerazione.\nQuando si pensa a velocit\u00e0 superiori a quella della luce si fa l'assunzione di dover prima raggiungere la velocit\u00e0 della luce e poi superarla. Raggiungere la velocit\u00e0 della luce comporta per\u00f2 la necessit\u00e0 di avere un'energia infinita come abbiamo visto in precedenza. Tuttavia potrebbe esistere un sistema per cambiare istantaneamente la propria velocit\u00e0 senza dover passare attraverso gli stati intermedi. L'energia richiesta per accelerare tocca un asintoto al raggiungimento della velocit\u00e0 della luce. Un oggetto che viaggia a velocit\u00e0 superiori potrebbe aver bisogno di un quantitativo di energia paragonabile a quello di un oggetto pi\u00f9 lento della luce. La difficolt\u00e0 sta nell'immaginare un sistema per muovere le particelle senza accelerarle. Tra l'altro anche gli esseri umani potrebbero utilizzare questo sistema in quanto l'inerzia \u00e8 legata all'accelerazione e non alla velocit\u00e0 in s\u00e9.\nUn tipo di acquisizione della velocit\u00e0 senza passare da una precedente accelerazione \u00e8 relativo al processo di creazione delle particelle. A livello teorico sarebbe possibile modificare istantaneamente la velocit\u00e0 attraverso un processo controllato di annichilazione e successiva ricreazione di un oggetto a una differente velocit\u00e0. Una tecnologia di questo tipo per oggetti macroscopici sarebbe equivalente a creare una sorta di teletrasporto.\nUn altro tipo di evento simile in natura \u00e8 conosciuto come salto quantico (\"quantum leap\"), anche se ci\u00f2 che viene variato istantaneamente sono gli stati energetici di un atomo.\nConsiderare la velocit\u00e0 come una quantit\u00e0 complessa.\nUno stratagemma letterario ideato dalla scrittrice di fantascienza Catherine Asaro consiste nell'inserire all'interno delle equazioni della relativit\u00e0 speciale velocit\u00e0 che oltrepassano quelle della luce, una componente immaginaria. In tal modo sarebbe possibile determinare le condizioni necessarie per ottenere tali velocit\u00e0. Secondo la Asaro, ci\u00f2 sarebbe possibile per la velocit\u00e0 perch\u00e9 essa ha un componente immaginario oltre che la classica dimensione reale. Il nome dato a tale tipo di motore nei romanzi \u00e8 \"Inversion drive\" (motore a inversione).\nCurvare lo spazio.\nLa teoria della relativit\u00e0 ristretta impedisce agli oggetti di avere una velocit\u00e0 relativa che superi quella della luce e che la relativit\u00e0 generale si approssima a quella speciale in ambito locale (piccole regioni dove la curvatura dello spazio-tempo \u00e8 trascurabile). La relativit\u00e0 generale prevede e permette che lo spazio tra oggetti molto distanti possa aumentare a velocit\u00e0 superiori a quella della luce. Questo in quanto \u00e8 l'espansione stessa dell'universo a far allontanare gli oggetti tra loro e non c'\u00e8 un vero e proprio movimento degli stessi. Si pensa che le galassie distanti pi\u00f9 di 14 miliardi di anni luce si allontanino da noi a velocit\u00e0 superiori a \"c\".\nUn fisico messicano, Miguel Alcubierre, ha teorizzato la possibilit\u00e0 di viaggiare nello spazio utilizzando una \"bolla di curvatura\" in cui lo spazio di fronte alla bolla viene contratto mentre quello dietro viene espanso. In tal modo sarebbe possibile muoversi pi\u00f9 velocemente di un raggio di luce che viaggia all'esterno della bolla pur non infrangendo i limiti della relativit\u00e0.\nIl funzionamento del motore sopra descritto ricorda molto il motore a curvatura utilizzato nella serie di \"Star Trek\".\nTeoria di Heim.\nQuesta teoria, tutt'altro che confermata, si basa su una visione rivoluzionaria dell'universo e delle sue leggi elaborata nella seconda met\u00e0 del secolo scorso dal fisico tedesco Burkhard Heim. Essa, in seguito a recenti sviluppi apportati da Walter Dr\u00f6scher e Jochem H\u00e4user,\nprevede l'esistenza di due ulteriori campi di forza che si aggiungono ai quattro noti dalla fisica delle particelle che, in presenza di un particolare dispositivo, possono dar luogo a una sorta di campo anti-gravitazionale che potrebbe essere usato per spingere un veicolo nello spazio. In una particolare situazione di campo oscillante, lo stesso dispositivo che genera la spinta anti-gravitazionale sarebbe in grado di diminuire l'inerzia propria del veicolo eliminando cos\u00ec gli effetti della massa relativistica e consentendo al veicolo stesso di superare n volte la velocit\u00e0 della luce. Un'interpretazione di questo fenomeno viene data ipotizzando che il veicolo lasci il nostro spazio ordinario per entrare in una sorta di iperspazio in cui il valore di \"c\" \u00e8 notevolmente superiore.\nEsso, come si pu\u00f2 vedere dalla figura, \u00e8 costituito da un grosso anello rotante di materiale conduttore (il cui rendimento \u00e8 tanto maggiore quanto pi\u00f9 alta \u00e8 la sua conduttivit\u00e0) immerso in un potente campo magnetico \"\u03a6\" generato da una bobina sottostante l'anello. Per dar luogo agli effetti descritti occorre che le due forze \"extra\" previste dalla teoria interagiscano con il campo gravitazionale generando la prima, detta gravito-fotonica, un campo antigravitazionale repulsivo e la seconda, detta quintessenza, in onore ai quattro elementi della filosofia greca e latina, la riduzione d'inerzia prima descritta. La rotazione del grosso volano conduttore d\u00e0 luogo a un'interazione tra campi elettro-magnetici e gravitazionali prevista dalla teoria di Heim e consente il fenomeno propulsivo descritto.\nSecondo lo spaziotempo\nNello spaziotempo lo spazio e il tempo sono fortemente legati tra loro, quindi se si va molto veloci, il tempo impiegato per percorrere una certa distanza sar\u00e0 minore.\nQuindi stando fermi senza legami gravitazionali in un punto dello spazio, il movimento si sposterebbe completamente sul piano del tempo, quindi si potrebbe viaggiare nel futuro.\nNel caso in cui il tempo non finisse, avremmo una misura infinita, e quindi se \u00e8 possibile stando fermi nello spazio viaggiare nel tempo all'infinito, sarebbe in teoria possibile che anche la velocit\u00e0 sia una misura infinita quindi diminuendo il tempo per percorrere 300000 km da un secondo a meno di un secondo, la velocit\u00e0 della luce sarebbe superata, quindi secondo questa teoria l'unico limite per superare la velocit\u00e0 della luce sarebbe la tecnologia a disposizione\nTachioni.\nNella relativit\u00e0 speciale, mentre \u00e8 impossibile per un oggetto dotato di massa a riposo reale e non nulla accelerare fino alla velocit\u00e0 della luce o muoversi alla velocit\u00e0 della luce, non ci sono limitazioni al fatto che possa esistere qualcosa che sia sempre stato pi\u00f9 veloce della luce. L'ipotetica particella elementare che ha questa propriet\u00e0 \u00e8 chiamata tachione. Curiosamente la velocit\u00e0 del tachione in base alla relativit\u00e0 non pu\u00f2 mai scendere sotto \"c\". La loro esistenza non \u00e8 stata n\u00e9 provata n\u00e9 smentita, finora per\u00f2 i tentativi di quantizzarli hanno mostrato che non possono essere usati per comunicazioni a velocit\u00e0 superluminali. Comunque, poich\u00e9 i tachioni hanno una massa a riposo immaginaria sono considerati non concreti.\nI tachioni non contraddicono i due casi nei quali la relativit\u00e0 non ammette velocit\u00e0 superluminali: hanno una massa immaginaria e non devono essere accelerati alla velocit\u00e0 della luce, che \u00e8 la loro velocit\u00e0 iniziale. Tuttavia la relativit\u00e0 ristretta definisce energia e tempo su un semiasse positivo, escludendo che possano esservi particelle come i tachioni.\nNeutrini.\nIl 22 settembre 2011 un documento prodotto dall'esperimento OPERA ha indicato la possibile rilevazione di neutrini muonici da 17 e 28 GeV, inviati attraverso la crosta terrestre lungo i 730 chilometri che separano il CERN di Ginevra dai Laboratori Nazionali del Gran Sasso, con una velocit\u00e0 superiore a quella della luce per un fattore 2,48\u00d710\u22125 (circa 1 parte su 40.322,58), una statistica con significativit\u00e0 sigma pari a 6,0..\nSi ritiene che l'anomalia misurata sia un artefatto sperimentale, dovuto a una connessione lasca di un collegamento da un cavo in fibra ottica proveniente da un ricevitore GPS: questo avrebbe causato un ritardo di 60\u00a0nanosecondi. Il serraggio del collegamento fa decrescere il ritardo lungo la linea a fibra ottica, annullando probabilmente il ritardo osservato. Un libro pubblicato nel 2017 traccia con grande dettaglio gli avvenimenti che hanno indotto in errore la collaborazione OPERA .\nEffetto \u010cerenkov.\nPassando da un mezzo a basso indice di rifrazione ad un altro con valore maggiore la luce o particelle molto veloci possono raggiungere ed a volte superare la velocit\u00e0 della luce locale.\nQuesto porta alla necessit\u00e0 di dissipare l'energia in eccesso sotto forma di radiazione spesso visibile.\nQuesto avviene nelle piscine di decantazione delle centrali nucleari sotto forma di emissione azzurrina oppure nell'alta atmosfera quando particelle veloci la raggiungono e l'emissione viene rivelata da appositi telescopi a terra.\nVelocit\u00e0 superluminali apparenti.\nVelocit\u00e0 relativa.\nUn osservatore pu\u00f2 ritenere erroneamente che due oggetti si muovano a una velocit\u00e0 superiore alla velocit\u00e0 della luce l'uno relativamente all'altro. Questo avviene quando tale osservatore utilizza scorrettamente i principi di Galileo per sommare la velocit\u00e0.\nAd esempio, dal punto di vista di un osservatore esterno sembrer\u00e0 che due particelle che si muovono a velocit\u00e0 prossime a quelle della luce in direzioni contrarie in un acceleratore di particelle circolare viaggino relativamente tra loro a poco meno del doppio della velocit\u00e0 della luce se utilizzano i principi galileiani. Utilizzando gli strumenti forniti dalla relativit\u00e0 ristretta ipotizzando, ad esempio che le particelle si muovano a velocit\u00e0 pari a formula_3 e formula_4 dove\nIn questo caso dal punto di vista dell'osservatore la velocit\u00e0 relativa \u0394\"\u03b2\" (sempre utilizzando come unit\u00e0 di misura la frazione di \"c\") sar\u00e0\nche \u00e8 meno della velocit\u00e0 della luce.\nVelocit\u00e0 di fase superiore a \"c\".\nLa velocit\u00e0 di fase di un'onda pu\u00f2, in alcune circostanze, superare la velocit\u00e0 della luce nel vuoto. Questo comunque non significa che ci sia propagazione di un segnale a velocit\u00e0 superiori a \"c\". Nella maggior parte dei supporti ottici l'indice di rifrazione \u00e8 superiore all'unit\u00e0 per tutte le lunghezze d'onda, perci\u00f2 la velocit\u00e0 di fase \u00e8 al di sotto della velocit\u00e0 della luce.\nEspansione dell'universo.\nL'espansione dell'universo provoca l'allontanamento delle galassie pi\u00f9 lontane da noi a velocit\u00e0 superiori a quelle delle luce. Questo avviene quando per calcolare la velocit\u00e0 di spostamento di tali galassie vengono utilizzate le coordinate comoventi e il tempo cosmologico.\nNella relativit\u00e0 generale, tuttavia, la velocit\u00e0 \u00e8 un concetto locale, per cui il concetto di velocit\u00e0 utilizzando le coordinate comoventi non pu\u00f2 essere messo in relazione alla velocit\u00e0 come normalmente intesa. In altre parole, le galassie (o per meglio dire i gruppi di galassie) non si muovono fisicamente le une dalle altre. Quello che avviene \u00e8 che lo spaziotempo tra di loro si espande. Questo spiega anche il fenomeno inflazionistico immediatamente seguito al Big Bang, quando un universo cento miliardi di volte pi\u00f9 piccolo di un protone si espanse fino alla grandezza di circa cento milioni di anni luce in appena 10\u221232 secondi.\nMoto superluminale astronomico.\nUn moto superluminale apparente pu\u00f2 essere osservato in astronomia in molte radio galassie, blazar, quasar e recentemente anche in microquasar. Tale effetto era stato comunque previsto prima che fosse direttamente osservato. Pu\u00f2 essere spiegato come un'illusione ottica che si crea quando i calcoli di velocit\u00e0 relativi a un oggetto che si muove verso di noi presumono che tale avvicinamento non ci sia. Il fenomeno quindi non \u00e8 reale e non contraddice quindi la relativit\u00e0 ristretta. I calcoli corretti sulla velocit\u00e0 hanno dimostrato che tali oggetti si muovono comunque a velocit\u00e0 vicine a quella della luce (relativamente a noi). Tali oggetti sono quindi un esempio concreto di oggetti dotati di una massa considerevole che si muovono a velocit\u00e0 notevolissime. Sulla terra gli esperimenti scientifici sono riusciti ad accelerare a tali velocit\u00e0 solamente delle particelle elementari.\nMeccanica quantistica.\nIl principio di indeterminazione di Heisenberg implica che i singoli fotoni possono viaggiare per brevi distanze a velocit\u00e0 superiori (o inferiori) a \"c\", anche nel vuoto; tale possibilit\u00e0 deve essere considerata quando si enumerano i diagrammi di Feynman per l'interazione della particella. A livello aggregato comunque queste fluttuazioni si annullano a vicenda. In tal modo sulle lunghe distanze (non quantistiche) i fotoni finiscono per viaggiare effettivamente in linea retta e alla velocit\u00e0 della luce in media. Questo fatto perci\u00f2 rende ancora pi\u00f9 difficoltosa un'eventuale comunicazione a velocit\u00e0 superluminale sfruttando tali fenomeni.\nLa stampa ha pi\u00f9 volte riportato successi di esperimenti concernenti trasmissioni a velocit\u00e0 superiori a quella della luce, spesso in relazione a un qualche tipo di effetto tunnel quantistico. Nella maggior parte dei casi tali successi erano in relazione alla velocit\u00e0 di fase o alla velocit\u00e0 di gruppo. Questo tipo di superamento della velocit\u00e0 della luce nel vuoto non pu\u00f2 per\u00f2, come abbiamo gi\u00e0 visto essere utilizzata per trasmettere informazioni.\nAlcuni fenomeni legati alla meccanica quantistica, come l'entanglement quantistico, sembrano trasmettere informazioni a velocit\u00e0 superiori a quella della luce. Tali fenomeni tuttavia finora non hanno mai permesso una vera comunicazione negli esperimenti, ma hanno solo permesso a due osservatori di poter osservare lo stesso evento simultaneamente (il che richiede sempre la presenza di un canale classico per il controllo). Nella meccanica quantistica standard \u00e8 infatti generalmente accettato il fatto che il teorema di no-cloning quantistico prevenga la comunicazione superluminale via entanglement quantistico, il che produce come diretta conseguenza il teorema di non-comunicazione.\nAlcuni fisici hanno tuttavia sottolineato che almeno alcuni degli argomenti su cui si basa il teorema di non-comunicazione sono tautologici, ponendo esso la limitazione relativa alla comunicazione superluminale nell'ipotesi di partenza."}
{"id": "335222", "revid": "131358", "url": "https://it.wikipedia.org/wiki?curid=335222", "title": "Stadio Marassi", "text": ""}
{"id": "335223", "revid": "92723", "url": "https://it.wikipedia.org/wiki?curid=335223", "title": "Duomo di Reggio Calabria", "text": "Il Duomo di Reggio (nome completo: Basilica Cattedrale Metropolitana di Maria Santissima Assunta in Cielo), dedicato a Maria Santissima Assunta, \u00e8 il pi\u00f9 grande edificio religioso della Calabria, ed \u00e8 la cattedrale dell'arcidiocesi di Reggio Calabria-Bova. Sorge nel centro storico della citt\u00e0, dove mostra il suo prospetto principale sull'ampia Piazza del Duomo.\nStoria.\nDalle origini alla cattedrale gotico-normanna.\nLe origini della \"Cattedrale di Reggio\" sono da ricondurre agli inizi del II millennio quando, con l'invasione normanna dell'Italia meridionale, Reggio sub\u00ec un processo di \"latinizzazione\" e progressivo abbandono del culto greco-bizantino di cui era il centro. Nel 1061 infatti giunsero in citt\u00e0 i Normanni di Roberto il Guiscardo che, scacciati i Bizantini e creato in Reggio il Ducato di Calabria, lasciarono alla popolazione di etnia greca l'antica cattedrale (chiamata \"La Cattolica\"), per ordinare la costruzione di una nuova cattedrale che fosse sotto l'ordinamento del Papa di Roma, cui erano legati i Normanni.\nIn una successiva descrizione storica della citt\u00e0, si legge poi:\ndunque la cattedrale originaria era probabilmente un edificio gotico a cinque navate. Secondo alcuni studiosi questo tempio presentava analogie sensibili e perfette con la Cattedrale di Cefal\u00f9 nella forma, nella pianta e nelle dimensioni (vedi Immagini della Cattedrale di Cefal\u00f9 su WikiCommons per approfondimenti).\nComunque informazioni documentate sulla cattedrale reggina risalgono agli anni 1453 e 1477, quando l'arcivescovo Antonio De Ricci fece aggiungere alla chiesa un campanile, fino ad allora probabilmente assente:\nDurante il XVI secolo, come molti edifici della citt\u00e0, la chiesa venne saccheggiata e incendiata dalle incursioni dei turchi per ben due volte: dopo l'incendio del 1574 fu ricostruita e riconsacrata dall'arcivescovo Gaspare Ricciullo del Fosso nel 1580 e, dopo il nuovo incendio del 1594, sub\u00ec diversi interventi di restauro tra i quali uno ad opera dell'arcivescovo Annibale D'Afflitto nel 1599, uno dell'arcivescovo Gaspare Creales nel 1665; infine il tempio fu ancora abbellito e restaurato dall'arcivescovo Yba\u00f1ez, il quale terminati i lavori nell'anno 1682, faceva porre una grande lapide commemorativa nella quale sono elencati i privilegi dell'arcivescovado reggino sia nel campo civile sia in quello religioso. Questa lapide si pu\u00f2 leggere entrando nella Basilica sulla destra:\nUn nuovo edificio barocco-neoclassico.\nNel 1741 mons. Polou fece riedificare un nuovo tempio in stile tardo barocco, in un periodo in cui si cominciava a risentire delle influenze neoclassiche tipiche del vicino barocco siciliano, con una struttura a croce latina e a tre navate, ubicata accanto all'attuale via Castello e che si inoltrava verso il corso Garibaldi (da est a ovest).\nPochi decenni dopo la cattedrale venne danneggiata dal terremoto del 1783. Dopo il sisma l'ing. Giovan Battista Mori fece eseguire ulteriori interventi di restauro, e la chiesa fu riconsacrata da mons. Capobianco, portata a termine da mons. Cernicola, abbellita da mons. Converti, con quasi tre restauri ogni due secoli.\nLa facciata recava l'iscrizione di San Paolo in latino:\nLa nuova Cattedrale neo-romanica.\nUn nuovo evento catastrofico, quale fu il terremoto del 1908, provoc\u00f2 notevoli danni, perci\u00f2 ne consegu\u00ec la decisione di ricostruire integralmente l'edificio religioso, adeguandosi al nuovo piano di ricostruzione della citt\u00e0 redatto dall'ing. De Nava.\nCos\u00ec nel 1913 l'arcivescovo Rinaldo Rousset decise di riedificare la Cattedrale di Reggio affidando l'incarico al padre carmelitano Carmelo Umberto Angiolini che, prevedendo l'uso di nuovi materiali e accorgimenti tecnici antisismici, progett\u00f2 il nuovo edificio nel 1917 definendolo di stile neo-romanico:\nAlcune modifiche al progetto furono apportate dall'ing. Mariano Francescone, e i lavori furono eseguiti dalla ditta Chini e terminarono agli inizi del 1928 per consentire la celebrazione del Congresso Eucaristico Calabrese. La cattedrale quindi fu riconsacrata il 2 settembre 1928 dall'arcivescovo Carmelo Pujia.\nIl 21 giugno 1978 con bolla pontificia, la cattedrale di Reggio venne elevata alla dignit\u00e0 di Basilica minore\nElenco dei Parroci dal 1999.\nDon Gianni Polimeni (1999-Ottobre 2019)\nDon Demetrio Sarica (dall\u2019Ottobre 2019)\nDescrizione architettonica ed opere d'arte.\nLa Cattedrale di Reggio ripropone un'architettura dallo stile eclettico-liberty (largamente diffuso in citt\u00e0 durante l'ultima ricostruzione) che tende a reinterpretare l'arte medievale romanica e gotica, fondendo elegantemente alcuni elementi di entrambi gli stili.\nProspetto.\nIl prospetto principale \u00e8 diviso in tre parti con quattro torri traforate di forma ottagonale sormontate da croci. La parte centrale della facciata presenta una trifora sormontata da un rosone racchiusi da una cornice decorata a motivi floreali.\nSulla scalinata che conduce all'ampia e imponente facciata, sopraelevata insieme all'edificio rispetto alla prospiciente piazza, sorgono le sontuose statue di San Paolo, che secondo la leggenda convert\u00ec i reggini al cristianesimo, e di Santo Stefano di Nicea, primo vescovo della citt\u00e0. Le statue furono scolpite nel 1928 da Francesco Jerace e collocate sul sagrato nel 1934. Jerace \u00e8 inoltre autore del monumentale pergamo che si trova all'interno.\nAll'ingresso si trovano i tre portali in bronzo:\nIl portico che precede il portale principale reca l'iscrizione in greco:\nAccanto al portale centrale, sul lato sinistro una lapide ricorda la visita di Giovanni Paolo II a Reggio e alle chiese di Calabria del 7 ottobre 1984; mentre sul lato destro un'altra lapide ricorda il discorso di Giovanni Paolo II del 12 giugno 1988 in occasione del Congresso Eucaristico Nazionale tenutosi a Reggio.\nCampanile.\nIl Campanile del Duomo, alto 28,15\u00a0m (43,67\u00a0m s.l.m.), fu ultimato il 30 settembre 1931, e mantiene nella forma lo stile della Cattedrale. Ha sostituito il campanile diroccato dal terremoto del 1908.\nIn una lapide un tempo murata alla base della torre campanaria, ricuperata e ricomposta nel 1977 (oggi collocata nella galleria auditorium San Paolo a fianco della Cattedrale), viene ricordata la dignit\u00e0 dell'antico monumento costruito nel 1453 dall'arcivescovo \"De Ricci\", e ricostruito nel 1841 dall'arcivescovo \"Pietro De Benedetto\":\nLa prima delle due celle campanarie si trova nel secondo ripiano, la seconda cella \u00e8 nella parte elevata:\nIl Campanone \u00e8 la campana pi\u00f9 grande, dopo il terremoto del 1750 l'arcivescovo Damiano Polou, la fece rifondere ad opera del napoletano Nicola Astarita. Porta inciso lo stemma del vescovo ed alcune figure sacre (Crocefisso, Vergine Assunta in Cielo e San Giuseppe). Si leggono due esametri ed alcuni motti:\nmentre la vecchia campana recitava:\nLa Campana della Consolazione fu fatta fondere nel 1926 a Gallico, dall'arcivescovo Rousset a ricordo del Congresso Eucaristico Regionale. Essa porta la seguente iscrizione dettata dal latinista mons. Quattrone:\nInterno.\nL'interno \u00e8 in stile romanico con motivi d'ispirazione classica. Le colonne a fascio, che delimitano le navate reggono le capriate scoperte che ricevono il peso del tetto. Ad ogni incrocio delle travi dello stesso \u00e8 dipinta una svastica, per un totale di circa duecento croci uncinate, che nulla hanno a che vedere con il nazismo, perch\u00e9 sono state dipinte nel 1928, esse simboleggiano il sole e la luce dell'avvento del Cristo, secondo la profezia del Cantico di Zaccaria riportato in Luca .\nIl Duomo si presenta di pianta basilicale, con tre navate divise da colonne portanti ed intersecate da crociere che terminano con altrettante absidi separate da archi che poggiano su pilastri. Le tre navate, interrotte da tre transetti, terminano con abside poligonale per una lunghezza di 93 metri e una larghezza di 26 metri, e ne fanno il pi\u00f9 vasto edificio della regione.\nLa navata centrale \u00e8 separata dalle laterali da due file di colonne, rivestite in marmo con base in pietra di Trani. Lungo le navate laterali si aprono, con distanza diversa in corrispondenza dei transetti al di sotto del presbiterio, otto cappelle contenenti opere di notevole interesse storico-artistico.\nLa navata destra accoglie i sepolcri dei vescovi seicenteschi, e quelli recenti degli ultimi vescovi del XX secolo Aurelio Sorrentino e Giovanni Ferro, quest'ultimo deceduto nel 1992 \u00e8 sepolto nella seconda cappella di destra il cui monumento sepolcrale \u00e8 opera di Michele Di Raco.\nNella parte terminale della navata destra, ai piedi della grande tela del XIX secolo di Minaldi, che raffigura la \"Consacrazione di Santo Stefano Vescovo di Reggio da parte di San Paolo\", si trova, protetto da un'urna di vetro, un tronco di colonna che secondo la tradizione sarebbe quella del Prodigio di San Paolo.\nNell'abside centrale l'altare \u00e8 in stile romanico, opera del XX secolo dello scultore calabrese Concesso Barca, con la cattedra arcivescovile in marmo, opera del XIX secolo di Alessandro Monteleone. Al centro sorge l'altare maggiore della basilica, opera di Antonio Berti, decorato con un bassorilievo in bronzo.\nSulla navata di sinistra si aprono otto cappelle, tra le quali nel transetto sorge la \"Cappella del Santissimo Sacramento\", che costituisce il pi\u00f9 significativo monumento barocco della citt\u00e0, per preziosit\u00e0 dei marmi policromi intarsiati a mosaico fiorentino fu dichiarata monumento nazionale nel XIX secolo.\nIl Duomo inoltre custodisce preziose opere d'arte come:\nSull'altare maggiore, da settembre a novembre, viene esposto il quadro della patrona della citt\u00e0, la Madonna della Consolazione che attira il pellegrinaggio di centinaia di migliaia di fedeli.\nCappella del Santissimo Sacramento.\nDichiarata nel XIX secolo monumento nazionale, \u00e8 il pi\u00f9 importante monumento d'arte barocco-seicentesca dell'arcidiocesi reggina. Fu fatta erigere nel 1539 dall'arcivescovo Agostino Gonzaga come \"Cappella della Santissima Trinit\u00e0\", e successivamente fu trasformata dalla Congregazione del Santissimo Sacramento - con bolla apostolica del 1548 - in \"Cappella del Santissimo Sacramento\"; a quel tempo infatti la congrega era una delle istituzioni pi\u00f9 fiorenti della citt\u00e0.Nel 1599 fu fatta restaurare dall'arcivescovo D'Afflitto (1594-1638), e successivamente da mons. Polou, che ne commission\u00f2 un'opera di abbellimento iniziata nel 1640, ma nel 1642 i lavori furono interrotti. Il 14 febbraio 1655 i Rettori della Cappella del Santissimo Sacramento affidarono al maestro scalpellino messinese Placido Brandamonte l'opera di abbellimento della Cappella. L'opera fu terminata nell'agosto del 1655.\nLa cappella fu danneggiata dal terremoto del 1783 e da quello del 1908, e diversamente da quanto accadde per la Cattedrale, che fu demolita e ricostruita ex novo in un luogo differente, si ebbe il buon senso di salvare la Cappella, che fu collocata all'estremit\u00e0 del transetto sinistro del nuovo Duomo di Reggio.I lavori compiuti per riportare la Cappella allo stato originario durarono parecchi decenni, perch\u00e9 nel frattempo i bombardamenti aerei del 1943 causarono un incendio che danneggi\u00f2 gravemente la Cappella, ma per volont\u00e0 dell'arcivescovo Ferro la Cappella fu nuovamente restaurata ed inoltre arricchita con dei quadri del pittore reggino Nunzio Bava, quindi fu riaperta al culto il 28 dicembre 1965.\ni quadri di Nunzio Bava rappresentano episodi dell'Antico e del Nuovo Testamento:\nLa cappella, che nella cattedrale originaria era situata nell'abside, \u00e8 a pianta quasi quadrata e le pareti sono totalmente rivestite di intarsi marmorei policromi.\nLe pareti della cappella sono decorate con intarsi a mosaico fiorentino del XVIII secolo, mentre i soggetti floreali e animali sono realizzati con marmi teneri colorati e smalti di Venezia.\nNegli angoli, in otto nicchie, sono inserite le statue rappresentanti i santi apostoli Pietro e Paolo, i quattro Evangelisti, ed i due dottori eucaristici San Tommaso e San Bonaventura, tutte in marmo bianco, opere di Francesco Jerace e Concesso Barca.\nSull'altare maggiore fanno spicco le quattro colonne in pregiatissimo porfido nero con venature gialle, ed il quadro di Domenico Marol\u00ec da Messina, olio su tela del 1665 raffigurante il \"Sacrificio di Melchisedeck\".\nAl di sopra dell'altare maggiore c'\u00e8 una piccola vetrata decorata con i simboli eucaristici.\nOrgano a canne.\nIl primo organo dell'attuale cattedrale di Reggio Calabria fu costruito nel 1930 dalla ditta Balbiani: era a due tastiere con pedaliera e fu rimosso nel 1968 e collocato nella chiesa di San Giorgio al Corso. Al suo posto fu costruito un nuovo strumento pi\u00f9 grande, di Fratelli Ruffatti, con tre tastiere e pedaliera per un totale di 3252 canne. Fra il 2001 e il 2008, poi, venne ampliato e restaurato dalla ditta Michelotto che, fra le altre cose, ha sostituito la consolle Ruffatti con una nuova di sua costruzione ed ha realizzato il corpo d'eco, corrispondente alla quarta tastiera, davanti al corpo principale.\nL'organo \u00e8 a trasmissione elettronica-computerizzata. La sua consolle, mobile indipendente, si trova a pavimento nel transetto e ha quattro tastiere di 61 note ed una pedaliera di 32. L'organo dispone di 4805 canne e 13 campane tubolari, suddivise fra i 73 registri, di cui 51 reali e 22 in prolungamento e trasmissione.\nIl Museo Diocesano.\nDi recente inaugurato e aperto al pubblico, il Museo Diocesano, presso la Cattedrale, raccoglie pregevoli oggetti e arredi sacri. Fra questi un bacolo d'argento e smaltato del XIV sec., un calice e una pisside d'oro massiccio donati da Pio XI in occasione del Congresso Eucaristico Regionale Calabrese del 1928 e un ostensorio d'oro di Francesco Jerace."}
{"id": "335224", "revid": "1300584", "url": "https://it.wikipedia.org/wiki?curid=335224", "title": "Ariete", "text": "Ariete \u00e8 il maschio del genere degli ovini detto anche \u201cmontone\u201d.\nIl termine si riferisce anche a:"}
{"id": "335227", "revid": "1573940", "url": "https://it.wikipedia.org/wiki?curid=335227", "title": "Schwa (cirillico)", "text": "La ', minuscolo ', chiamata schwa cirillica, \u00e8 una lettera dell'alfabeto cirillico. Viene usata oggi nella versione kazaka, ba\u0161kira e tatara del cirillico. Veniva usata anche in azero e in turkmeno, prima che queste lingue adottassero l'alfabeto latino.\nLa \u04d8 viene spesso traslitterata con \u00c4.\nIn tutte le versioni dell'alfabeto cirillico rappresenta la vocale semiaperta anteriore //, poich\u00e9 lo stesso suono viene rappresentato dalla lettera dell'alfabeto latino schwa in janalif, l'alfabeto uniformato delle lingue turche, prima che tutte le lingue che la usano avessero adottato l'alfabeto latino."}
{"id": "335235", "revid": "46931", "url": "https://it.wikipedia.org/wiki?curid=335235", "title": "Il passatore", "text": ""}
{"id": "335237", "revid": "125877802", "url": "https://it.wikipedia.org/wiki?curid=335237", "title": "Brigante", "text": "Il termine brigante viene genericamente inteso come sinonimo di bandito, ovvero una persona la cui attivit\u00e0 \u00e8 illegale o fuorilegge.\nIl fenomeno del brigantaggio, presente gi\u00e0 nell'antichit\u00e0, si diffuse in Italia a partire dall'Alto e Basso Medioevo (invasioni barbariche) fino ai primi decenni del Novecento, sostituito da vere e proprie organizzazioni criminali diffusesi poi anche a livello internazionale.\nDescrizione.\nOrigine del termine.\nSecondo alcuni, il termine \"brigante\" deriverebbe dal popolo celtico dei Briganti (abitanti della Britannia), insediato presso Eboracum (York) e, sempre per costoro, tristemente famoso presso i Romani a causa della loro riottosit\u00e0; secondo il Devoto per \"briga\" \u00e8 da intendersi una parola che in lingua gallica (il gallico \u00e8 una lingua celtica estinta, parlata nelle antiche Gallie, praticamente le odierne Francia e Italia settentrionale), indica \"forza\", passata poi a significare \"prepotenza\". Il nome Brigantes (Briganti, \u0392\u03c1\u03af\u03b3\u03b1\u03bd\u03c4\u03b5\u03c2; della Britannia) \u00e8 affine a quello della dea celtica Brigantia.\nComunque il nome viene da una radice celtica che significa \"altitudine\". Il nome Brigantes infatti \u00e8 collegabile a \"brig\" che significa \"alto, elevato\" e anche \"colle, altura\" e non \u00e8 chiaro se i nomi derivati erano cos\u00ec denominati col significato di \"quelli alti\" nel senso metaforico di animi nobili, o col significato di \"montanari\", oppure col significato di abitanti, luoghi o fortificazioni situati in altura. Anche il nome Brigit e altri simili avrebbero avuto la stessa origine in Irlanda. A parziale conferma, Tolomeo nel menzionare i Brigantes, li riconosce come trib\u00f9 presente anche in Irlanda. Un'altra trib\u00f9 celtica (da taluni identificata come Brigantii) \u00e8 citata da Strabone come una sub-trib\u00f9 presente nel territorio dei Vindelici. Nella geografia \"pre-romana\" dell'Europa, Vindelicia era una regione delimitata a nord dal Danubio (e successivamente dal Limes Germanico di Adriano), a est dall'attuale fiume Inn, a sud dalla Rezia e a ovest dal territorio degli Elvezi. Il suo capoluogo divenne con i Romani Augusta Vindelicorum (\"Augusta dei Vindelici\", o Augusta).\nL'origine etnica del Vindelici non \u00e8 sicura. In ogni caso solo verso la fine del primo secolo d.C. questa regione \u00e8 stata inclusa nella provincia della Rezia dove erano sicuramente presenti sub-trib\u00f9 di Brigantes Celti. Nella lingua italiana la parola brigante, da cui, fra gli altri, i nomi inglesi e francesi di \"brigand\" e \"brigade\" (e poi anche di \"brigandage\") si evidenzia da espressioni derivate dal latino medievale non prima del XIV secolo. Il termine brigante, con la connotazione di \"fuorilegge\", deriverebbe, come sopra affermato, da \"brigare\". Non vi sarebbe dunque un'origine celtica di termini relativi alla parola brigantaggio e anche se una derivazione celtica fosse possibile, ogni connessione con la trib\u00f9 celtica dei Brigantes della Britannia appare affatto improbabile in quanto detta trib\u00f9 non aveva avuto alcuna particolare presenza nella penisola italica ed era scomparsa come popolo da qualche migliaia di anni rispetto al momento in cui comparvero termini correlati con brigantaggio.\nD'altro canto diverse citt\u00e0 e aree che si rifanno ad antichi insediamenti celtici con prefisso con \"brig\" o \"briga\" potrebbero avere origini comuni coi Brigantes della Britannia e sono in ogni caso tutte citt\u00e0 e aree che si rifanno ad antichi insediamenti celtici. Fra questi stanziamenti con prefisso \"brig\" o \"briga\" vi sono Brigantion poi romanizzata e denominata Brigantium (l'attuale Bregenz in Austria), posta sulle rive del \"Brigantinus Lacus\" e principale centro delle sottotrib\u00f9 celtiche dei Briganti delle Alpi e Prealpi retiche, oppure Brigantio \u2192 Brigantium oggi Brian\u00e7on nelle Alpi Cozie e anche Hispaniae Brigantium o Brigantinus Portus, l'antico nome del porto dell'odierna La Coru\u00f1a, nella parte nord-occidentale della Spagna, Bragan\u00e7a in Portogallo nel distretto di Bragan\u00e7a. A proposito dell'attuale Bregenz, fondata da Brigantes delle Alpi e Prealpi (\"Brigantiers\" per i francesi), nel 15 a.C. i Romani la conquistarono e le conferirono lo status di citt\u00e0 (Brigantium).\nNel 259-60, Brigantium venne distrutta in seguito a invasioni \"barbariche germaniche\". Curiosamente, tra le ricostruzioni storiche sulle origini del nome del territorio storico della Brianza italiana (che ha il documento forse pi\u00f9 antico, nel quale si accenna proprio al nome Brianza, risalente al 1107), alcune, hanno sostenuto la versione, forse leggendaria, secondo la quale il nome di questo territorio storico della Lombardia \u00e8 collegabile con il nome della Citt\u00e0 di Brigantium e della popolazione che da essa emigr\u00f2 dopo l'invasione dei popoli Germanici. D'altronde, nelle trascrizioni la G celtica tende a volte a sparire davanti alla A e quindi \u00e8 possibile una derivazione Brigantes\u2192Brigantii\u2192 Briganti\u2192Briganzi\u2192 Briantii\u2192 Brianti\u2192Brianzi. Nel 1485 venne istituita la Banca del Monte di Brianza, che tent\u00f2 di risolvere problemi conseguenza fra l'altro della calamit\u00e0 del brigantaggio, ma particolarmente suggestivo \u00e8 poi il possibile rafforzarsi del termine dovuto ai \"bravi\" di manzoniana memoria (probabilmente il nome \"bravo\" deriva dal latino \"pravus\" che significa \"cattivo e malvagio\"), soldataglia al servizio di signorotti locali, loro braccio armato e prepotente e con essi esercitanti una vera e propria forma di brigantaggio crudele nei contadi in cui spadroneggiavano nel 1600; in caso di razzie nelle campagne, di fronte a rare ribellioni nei loro confronti trovavano rifugio tra boschi, colline, luoghi montagnosi e dirupi, in ogni caso sedi impervie: fra i \"bricch\" come si diceva nei dialetti locali.\nVi sono infine alcune citt\u00e0 italiane che deriverebbero il loro nome da termine celtico \"Brig, Brik\", quindi con un lontano passato celtico ma senza alcun legame con citt\u00e0 e popolazioni di quella trib\u00f9 celtica dei Brigantes della Britannia che in epoca pre-romana controllava la parte pi\u00f9 grande dell'attuale Inghilterra del Nord e una parte significativa delle Midlands, n\u00e9 soprattutto col brigantaggio. In conclusione i termini Brigantes e Brigantii, hanno avuto nel corso della storia collegamenti con diversi episodi di ribellione a invasioni o a prevaricazioni sociali e politiche ma non hanno alcuna connessione col brigantaggio, inteso nel senso di fenomeno determinato da persone \"dedicate\" ad atti di perversa brutalit\u00e0 o di sopraffazione e prevaricazione anche violente e spesso nell'ambito di una criminalit\u00e0 organizzata.\nUtilizzo del termine.\nIl termine \"brigante\", seppur derivi dalla parola \"brigare\" di cui condivise originariamente i significati di \"praticare\", \"lavorare\", \"trovarsi insieme\", ha assunto progressivamente, soprattutto in Francia, la connotazione di \"fuorilegge\", che oggi prevale. \u00c8 nel 1410, che si attesta il lemma francese \"brigandage\", ma \u00e8 solo nel 1829 che viene riscontrato in Italia come neologismo. In realt\u00e0, fin dai primi decenni del Trecento, in Italia centrosettentrionale, il termine \"Brigante\" fu spesso utilizzato per identificare una particolare tipologia di fante mercenario. Si trattava infatti di uomini dotati di un equipaggiamento pi\u00f9 pesante rispetto agli altri fanti e, verosimilmente, provvisti di brigantina.\nAncora oggi in Russia si cantano e si ballano, in opere folkloristiche, le gesta di gruppi di briganti guidati da Stenka Razin, intorno al 1670. Razin e le sue bande armate di contadini e di avventurieri rivendicavano diritti sociali, quali l'eguaglianza e l'abolizione di privilegi.\n\"Briganti\" vennero detti dai francesi anche i componenti dell'armata sanfedista riunita dal cardinale Fabrizio Ruffo che combatterono vittoriosamente contro l'occupazione francese e contro la Repubblica napoletana del 1799 (sostenuta, ma non riconosciuta, dalla stessa Francia). \u00c8 in tal modo quindi, che, attraverso il francese, la parola \"brigante\" giunge in Italia poich\u00e9 \"con tal nome erano comunemente chiamati nell'anno 1809 coloro che nelle varie nostre province si sollevarono\".\nSono stati quindi spesso definiti briganti, in senso dispregiativo, non unicamente dei 'delinquenti', ma i combattenti e rivoltosi in determinate situazioni sociali e politiche e per brigantaggio poi si \u00e8 teso a definire non solo una forma di banditismo caratterizzata da azioni violente a scopo di rapina ed estorsione, ma anche azioni che hanno avuto, in altre circostanze, risvolti insurrezionalisti a sfondo politico e sociale. In Italia spesso ci si riferisce a persone raggruppatisi nel Mezzogiorno per contrapporsi contro le truppe che portarono al compimento il processo di unificazione del Regno d'Italia dei Savoia. L'uso del termine \"brigante\" assimilato a \"bandito\" \u00e8 stato anche impiegato contro i partigiani della Resistenza dalle forze d'occupazione naziste.\nSono stati, in definitiva nel tempo, spesso definiti briganti, in senso dispregiativo, non solo persone 'dedicate' alla criminalit\u00e0, ma altres\u00ec combattenti e rivoltosi in determinate situazioni sociali e politiche. Nella storiografia sono definiti \"briganti\" i movimenti di Taiping, un gruppo di rivoltosi orientali, attivo dalla seconda met\u00e0 dell'Ottocento.\nBriganti e partigiani.\nL'identificazione di un determinato gruppo di combattenti o partigiani con termini quali \"brigante\" o bandito dipende in buona parte dal punto di vista della potenza che, detenendo il monopolio della forza e della legge, s'impone sul territorio interessato dalla ribellione, con l'obiettivo di screditarla e isolarla dal suo tessuto sociale. \nAlcuni di questi briganti guadagnarono in alcuni casi fama e appoggio dalla popolazione assumendo, nella cultura contadina e nella letteratura, un carattere a volte leggendario, come ad esempio avvenne nel caso dei \"canga\u00e7eiros\", che per circa 70 anni agirono nel Nordest del Brasile.\nInfine, ulteriore esempio di quanto controverso possa essere l'uso di termini come \"brigante\" e \"bandito\" \u00e8 il fatto che i partigiani della Resistenza venivano comunemente definiti \"banditi\" dalle forze d'occupazione naziste e come tali trattati. Son stati definiti \"briganti\" anche i \"praedones\" della Roma repubblicana, sebbene tale parola, data la propria forte valenza storica, non appaia appropriata per quel contesto.\nLa figura in Italia.\nSin dal Medioevo le strade della penisola erano battute da briganti in cerca di bottino. Enzo Ciconte racconta che nel 1559, dopo la fine delle guerre d'Italia del XVI secolo, ci fu un enorme numero di persone capaci di combattere ma non pi\u00f9 abituate a lavorare i campi; molti di questi divennero fuorilegge e crearono diverse bande.\nCi\u00f2 avvenne anche nel Veneto del 1600, dove i soldati stipendiati da una misera paga, si prestarono ad atti di brigantaggio. Il numero pi\u00f9 elevato di atti di brigantaggio ricade sulla Calabria del 1500 dove la vita dei poveri e dei contadini porta a un accumulo di rancore che conduce al sollevamento della popolazione, al quale partecipano anche i monaci, e a violenze nei confronti dei signori locali.\nAlcuni briganti per svolgere le loro attivit\u00e0 si servirono delle ostilit\u00e0 delle signorie locali, come faceva anche l'abruzzese Marco Sciarra chiamato \"Flagellum Dei\", il nemico numero uno dello Stato della Chiesa. Non mancarono anche briganti che si fecero difensori dei nobili, come Francesco Marocco, soprannominato Tartaglia, che si prest\u00f2 al servizio di Paolo Giordano Orsini. Oppure Pietro Mancino, che rendendosi a favore dei francesi e del Pontefice, risult\u00f2 fastidioso al Regno di Napoli.\nSecondo quanto scrive Ciconte, in quel periodo pur di estirpare il brigantaggio si era propensi a ricorrere a ogni mezzo, infatti era comune trovare sui cigli delle strade i corpi morti dei briganti o parti di essi, delle brutali scene che si credeva potessero essere di esempio per chi avesse notato i resti, almeno fino alla vigilia dell'Unit\u00e0 d'Italia. Ci\u00f2 non fece cambiare idea ai briganti del sud, i quali riuniti in bande si spacciarono talvolta per esercito di liberazione: ad esempio in Abruzzo i briganti combatterono al fianco dei Sanfedisti per rimandare ai Borbone il regno che avevano perso con i francesi. Ciconte scrive che a Itri il brigante Michele Pezza, soprannominato Fra Diavolo, durante il breve ritorno dei Borbone a Napoli mantiene il grado di colonnello, ottiene poi una pensione e la nomina di Duca di Cassano, tornati i francesi lo impiccarono. Murat not\u00f2 che i Borbone e gli inglesi si servivano dei briganti e per risolvere la situazione, concesse carta bianca al generale Charles-Antoine Manh\u00e8s che decise di fare una guerra di sterminio.\nDopo l'unit\u00e0 d'Italia i boschi del Mezzogiorno continentale divennero rifugio di briganti, tra questi giovani che si rifugiarono nel brigantaggio per evitare il servizio militare dopo l'introduzione della leva obbligatoria, alimentando il fenomeno del brigantaggio postunitario italiano. Secondo Ciconte il brigantaggio della provincia di Reggio Calabria, Puglia, Abruzzo, Basilicata, non era dovuto a gesta camorristiche, nemmeno in Campania dove il brigantaggio comprendeva la Terra di Lavoro e dei Principati, con l'eccezione della citt\u00e0 di Napoli che era il centro della camorra."}
{"id": "335239", "revid": "34392", "url": "https://it.wikipedia.org/wiki?curid=335239", "title": "Paradosso dell'impiccagione inattesa", "text": ""}
{"id": "335241", "revid": "770813", "url": "https://it.wikipedia.org/wiki?curid=335241", "title": "Tupolev Tu-160", "text": "Il Tupolev Tu-160 (in cirillico: \u0422\u0443\u043f\u043e\u043b\u0435\u0432 \u0422\u0443-160, nome in codice NATO: Blackjack), \u00e8 un bombardiere strategico supersonico, di fabbricazione sovietica prima e russa poi, sviluppato negli anni '80 dall'OKB Tupolev ed entrato in servizio \"de facto\" presso l'aeronautica militare sovietica nel 1987.\nProgettato per sferrare un attacco nucleare, sua missione primaria, nonch\u00e9 missioni di bombardamento convenzionale o di attacco a lungo raggio, \u00e8, dal momento della sua introduzione ad oggi (2022), il velivolo da combattimento pi\u00f9 pesante mai costruito. \nA seguito della dissoluzione dell'URSS, la produzione \u00e8 proseguita a singhiozzo sino a fermarsi del tutto nel 1994 mentre la flotta di Tu-160 in servizio venne suddivisa fra Federazione Russa ed Ucraina, con gli esemplari assegnati a quest'ultima destinati alla demolizione sovvenzionata da parte del governo statunitense. \nSoprannominato White Swan per il suo aspetto, nel dicembre 2018 sono ripresi i lavori per il ripristino della linea di produzione del velivolo. \nCostantemente aggiornato nel corso della sua vita operativa, tra le versioni pi\u00f9 recenti spiccano quella dotata di missili da crociera a lungo raggio Kh-101/102, denominata Tu-160M, e le pi\u00f9 recenti Tu-160M1 e Tu-160M2 che costituiscono, rispettivamente, profondi aggiornamenti di esemplari esistenti e di cellule di nuova produzione.\nAttivo nei ranghi delle forze aerospaziali russe, ha ricevuto il battesimo del fuoco nel corso dell'intervento russo nella guerra civile siriana.\nIl 12 gennaio 2022, dall'aeroporto di Kazan, il primo esemplare di Tu-160M2 ha effettuato il suo primo volo.\nDurante il volo, durato 30 minuti, il bombardiere si \u00e8 spinto fino ad un'altitudine di 600 metri, ed ha compiuto delle manovre per verificarne la manovrabilit\u00e0.\nStoria.\nSviluppo.\nNel 1967 il consiglio dei ministri dell'URSS decise di dare inizio ai lavori per un nuovo bombardiere strategico intercontinentale capace di volare a Mach 3 in risposta al programma statunitense dell'XB-70 Valkyrie. Del lavoro sul nuovo bombardiere furono incaricati gli OKB Sukhoi e Myasishchev (\u041e\u041a\u0411 \u0421\u0443\u0445\u043e\u0433\u043e, \u041e\u041a\u0411 \u041c\u044f\u0441\u0438\u0449\u0435\u0432\u0430). Le spese troppo ingenti convinsero i sovietici ad abbassare i requisiti del velivolo e gli statunitensi a rinunciare al progetto XB-70.\nPrima dell'inizio degli anni settanta, gli OKB avevano preparato i propri progetti di aereo quadrimotore con ali a geometria variabile.\nL'OKB Sukhoi lavor\u00f2 al progetto \"T-4MS\" (prodotto 200) che conservava un'evidente continuit\u00e0 col precedente elaborato \"T-4\" (prodotto 100). Furono realizzate molte varianti dei prototipi, ma alla fine i progettisti si orientarono sul disegno del tipo \"ala volante\" con ali a geometria variabile relativamente piccole.\nL'OKB Myasishchev, dopo numerose ricerche giunse anch'esso alla versione con ali a freccia variabile. Nel progetto \"M-18\" era usata una impostazione aerodinamica tradizionale ma si lavor\u00f2 anche ad un progetto (\"M-20\") provvisto di alette canard (schema \"utka\").\nSi ritiene che la spinta decisiva per lo sviluppo del nuovo mezzo fu causata dalla decisione USA di dare vita nell'ambito del progetto AMSA (Advanced Manned Strategic Aircraft) ad un nuovissimo bombardiere strategico: il futuro \"B-1B\" che ebbe il battesimo di volo il 23 dicembre 1974.\nNel 1973 fu incaricato l'OKB Tupolev, sulla base delle precedenti ricerche Suchoj e Mjasi\u0161\u010dev, di dare soluzione ai problemi del volo supersonico, vista la grande esperienza acquisita nel processo di sviluppo e nella realizzazione del primo aereo supersonico passeggeri: il Tupolev Tu-144.\nNel 1977 il disegno aerodinamico era stato completato. Il prototipo fu fotografato da un aereo passeggeri all'aeroporto \u017dukovskij (\u0416\u0443\u043a\u043e\u0432\u0441\u043a\u0438\u0439) nel novembre 1981, il primo volo \u00e8 di circa un mese dopo.\nNel 1984 inizia la produzione in serie del \"prodotto K\" gi\u00e0 denominato Tu-160. In un incidente senza conseguenze per l'equipaggio, va perso il secondo esemplare prodotto nel corso di un volo di prova nel 1987. La produzione cessa nel 1994 per mancanza di fondi: dei 100 esemplari previsti ne sono stati costruiti solo 35 inclusi 8prototipi; pochi altri rimangono incompleti. La cessazione delle attivit\u00e0 ha comportato anche la conseguente perdita di know-how dell'industria della difesa locale nella lavorazione e saldatura del titanio, di cui l'aereo fa largo uso. \nIl Tu-160 fu presentato in pubblico durante una parata nel 1989. Tra il 1989 ed il 1990 stabil\u00ec 44 record mondiali di velocit\u00e0 per la sua classe di peso.\nNel 2007 la KAPO, Kazan' Aircraft Production Association, ha iniziato lavori di aggiornamento e modernizzazione agli aerei Tupolev Tu-160 in servizio. In particolare, gli stessi potranno essere equipaggiati con i missili di crociera convenzionali/nucleari Kh-101 e Kh-555 e relativi sistemi di controllo tiro, nuova avionica completamente digitale, resistente alle emissioni elettromagnetiche e nucleari, supporto completo del volo mediante il sistema di posizionamento GLONASS, versione aggiornata e migliorata nell'affidabilit\u00e0 dei motori, capacit\u00e0 di utilizzo missili antisatellite, capacit\u00e0 di trasporto bombe a guida laser, rivestimento migliorato, in grado di assorbire le emissioni radar. Con questi aggiornamenti la durata d'esercizio dei Tu-160 sar\u00e0 estesa almeno fino al 2020-2025.\nNel 2018, in attuazione di un decreto presidenziale del maggio 2015, sono stati avviati i lavori di ripristino della linea di produzione dei Tu-160 i cui esemplari di nuova costruzione saranno identificati con la sigla Tu-160M2. Tale versione, si caratterizza per un profondo upgrade di avionica, propulsori ed armamento. I sistemi ed i componenti sostituiti o aggiornati ammontano all'80% del totale. \nNel gennaio 2022, a 30 anni di distanza dall'ultimo, un Tu-160 di nuova costruzione effettua il primo volo. Secondo il Ministro dell'Industria, il Tu-160M2 verr\u00e0 consegnato alle forze aerospaziali russe entro la prima met\u00e0 del 2022, in anticipo rispetto alle attese di fine 2023.\nCaratteristiche.\nDesign.\nNonostante il Tu-160 non sia stato progettato specificatamente per presentare una bassa tracciabilit\u00e0 radar, design e metalli impiegati nella costruzione consentono di ridurla rispetto a quella di un velivolo dalle dimensioni simili. Secondo fonti russe, nonostante le maggiori dimensioni, la sezione radar \u00e8 inferiore a quella del similare \"B1-B\" statunitense, ma non \u00e8 disponibile una verifica indipendente del dato.\nDotato di una forma a spillo, tipica degli aerei supersonici, \u00e8 equipaggiato di ali a geometria variabile (angolo variabile tra i 20\u00b0 ed i 65\u00b0) che si congiungono alla fusoliera tramite ampie radici alari affogate nella fusoliera. \nLa cabina di coda, tipica dei bombardieri della Seconda guerra mondiale, \u00e8 per la prima volta assente in un bombardiere sovietico.\nPropulsione.\nIl velivolo \u00e8 propulso da quattro turbofan Samara NK-321, posizionati a coppie in gondole sotto le ali e che tutt'oggi si fregiano del titolo di propulsori pi\u00f9 potenti mai utilizzati per un aereo da combattimento. Presentano una caratteristica presa d'aria dalla forma appuntita e spingono il velivolo ad una velocit\u00e0 di oltre Mach 2. \nIl Samara NK-321 \u00e8 un trialbero. Dispone di una ventola tristadio azionata da una turbina bistadio, quindi un compressore intermedio a cinque stadi e uno ad alta pressione a sette stadi, entrambi azionati da una turbina monostadio. Il rapporto di compressione \u00e8 28,4:1, il rapporto bypass 1,4:1. Sembra che il motore non lasci alcuna scia, a qualsiasi regime e quota.\nLa capacit\u00e0 dei serbatoi, di 130 t, per un tempo di volo di circa 15 ore. \nIl sistema di rifornimento in volo, costituito da una sonda retrattile, consente di estendere ulteriormente il raggio d'azione.\nRadar.\nIl radar d'attacco, Obzor-K (\"Clam Pipe\" per la NATO), nel muso leggermente all'ins\u00f9 si integra con il radar Sopka per la scansione del suolo, che provvede al volo a bassa quota in adesione ai rilievi del terreno. Nella parte inferiore del muso \u00e8 alloggiato un sistema elettro-ottico di designazione dei bersagli. Contromisure elettroniche attive e passive.\nNella versione ammodernata M2, il velivolo \u00e8 equipaggiato di un radar di coda in grado di tracciare ed agganciare missili in avvicinamento. \nArmamento.\nNelle due baie interne, posizionate sotto la fusoliera, il Tu-160 \u00e8 in grado di trasportare fino a 40 t di carico bellico, tra cui numerosi tipi di missili guidati, bombe guidate o a caduta libera. All'interno delle baie sono presenti 2 lanciamissili rotanti da 6 missili ciascuno.\nIn aggiunta al radar di coda di nuova implementazione, dalla versione M2 sono impiegati missili aria-aria per l'autodifesa in grado di invertire la rotta di 180\u00b0 rispetto alla direzione di volo del velivolo.\nEquipaggio.\nL'equipaggio \u00e8 composto da 4 membri i cui ruoli sono: pilota, copilota, operatore dei sistemi d'arma e operatore dei sistemi di difesa. I seggiolini eiettabili sono gli K-36DM. I comandi sono principalmente analogici secondo lo schema standard sovietico, barra di controllo in tutto simile a quelle degli aerei da caccia. Nelle versioni precedenti alle M1 ed M2 introdotte a partire dal 2018, sono assenti HUD o display multi-funzione.\nImpiego operativo.\nL'entrata in servizio \u00e8 nell'aprile del 1987. \nFino al 1991, 19 esemplari erano di stanza presso il 184\u00ba reggimento a Priluki in Ucraina sostituendo i Tu-16 e Tu-22M3. Dopo lo scioglimento dell'URSS rimasero propriet\u00e0 ucraina sino al 1999 quando 8 di essi passarono alla Russia in cambio di una riduzione del debito sull'energia. L'Ucraina, rinunciando agli armamenti nucleari, ha smantellato i rimanenti Tu-160 tranne uno ora in esposizione museale.\nLa Russia ha costituito a Engels il secondo reggimento di Tu-160 (121\u00ba) nel 1992. Con soli sei esemplari, ha ricevuto entro il 2000 gli otto velivoli dall'Ucraina e uno appena completato. Sei versioni sperimentali sono presso l'aeroporto \u017dukovskij.\nImpiegati a supporto delle forze di terra russa e filogovernative siriane nel corso della guerra civile siriana, i Tu-160 hanno effettuato pi\u00f9 voli transoceanici con destinazione Venezuela, l'ultimo dei quali \u00e8 avvenuto nel 2018."}
{"id": "335243", "revid": "486946", "url": "https://it.wikipedia.org/wiki?curid=335243", "title": "Strumenti musicali ad arco", "text": ""}
{"id": "335245", "revid": "48479", "url": "https://it.wikipedia.org/wiki?curid=335245", "title": "Voudoun", "text": ""}
{"id": "335246", "revid": "287204", "url": "https://it.wikipedia.org/wiki?curid=335246", "title": "Candomble", "text": ""}
{"id": "335247", "revid": "2166030", "url": "https://it.wikipedia.org/wiki?curid=335247", "title": "Scarpanto", "text": "Scarpanto [Sc\u00e0r-pan-to] (, ) \u00e8 un'isola dell'Egeo appartenente geograficamente al Dodecaneso.\nGeografia.\nScarpanto, insieme alla pi\u00f9 meridionale isola di Caso, si trova sulla via marittima che collega Rodi a Creta. Le due isole segnano il limite sudorientale del mar Egeo.\nScarpanto ha una forma smilza ed allungata ed \u00e8 attraversata da una catena montuosa il cui punto pi\u00f9 elevato \u00e8 la cima del monte Lastos (1.215 metri), pi\u00f9 generalmente conosciuto con il nome di Kal\u00ec Limni, la maggiore elevazione del Dodecaneso. Nella sua parte settentrionale un brevissimo braccio di mare la separa dall'isolotto di Saria che le appartiene dal punto di vista geografico ed amministrativo. La popolazione residente \u00e8 di 6.000 abitanti, numero che si triplica nei mesi estivi.\nClima.\nIl clima di Scarpanto \u00e8 tipicamente mediterraneo. Una sua peculiarit\u00e0 \u00e8 rappresentata dai venti meltemi che soffiano impetuosi d'estate colpendo soprattutto la costa occidentale. Il clima di Scarpanto presenta un elevato tasso di umidit\u00e0 e scarsit\u00e0 di precipitazioni piovose durante l'inverno.\nStoria.\nScarpanto fu abitata fin dai tempi del Neolitico da popolazioni protoelleniche. In epoca minoica coloni provenienti dalla vicina Creta portarono un pi\u00f9 ampio respiro di civilt\u00e0. Nel periodo dal 1700 al 1450 a.C. l'isola aveva gi\u00e0 assunto i caratteri della civilt\u00e0 minoica.\nSecondo lo storico Diodoro Siculo i suoi abitanti erano Cretesi inviativi dal re Minosse. \nSeguirono gli Argivi provenienti probabilmente da Micene. Nonostante Omero ricordi la presenza degli Achei sull'isola, essa continu\u00f2 ad essere un centro minoico fino alla fine dell'et\u00e0 del bronzo.\nScarpanto partecip\u00f2 alla guerra di Troia. In seguito fu colonizzata dai Dori. Lo storico Strabone ricorda quattro citt\u00e0 principali dell'isola di Scarpanto, tra le quali Carpato. Nel periodo classico Scarpanto presentava un alto grado di civilt\u00e0 dovuto probabilmente alla sua vicinanza con il porto rodio di Lindo. La citt\u00e0 pi\u00f9 prospera dell'isola era Carpato, che probabilmente occupava il sito dell'odierna Aperi. Nel 478 a.C. Carpato fu membro della prima lega delio-attica ma nel 404 a.C., anno della fine della guerra del Peloponneso, venne presa dagli Spartani. Dopo la battaglia di Cnido appare di nuovo alleata di Atene.\nDall'epoca ellenistica in poi segu\u00ec le vicende di Rodi. Nel 42 a.C. fu conquistata dai Romani, che la curarono molto perch\u00e9 costituiva una sosta lungo le vie marittime che legavano Roma alle ricche citt\u00e0 del mediterraneo orientale. Fece parte allora della provincia romana Insulae.\nCon la spartizione dell'impero romano nel IV secolo d.C. segu\u00ec le sorti dell'impero bizantino. Al tempo dell'imperatore Eraclio fece parte del thema di Creta. Scarpanto ebbe molto a soffrire dagli attacchi dei pirati. Dal VII secolo in poi, i suoi abitanti furono costretti a ritirarsi all'interno. Il fenomeno della pirateria diminu\u00ec d'intensit\u00e0 solo alla fine del XVIII secolo con l'invenzione della propulsione a vapore. Il governo vero e proprio veniva affidato dagli Imperatori, come di consuetudine in quelle epoche, a corsari ed avventurieri Genovesi che disponevano di una flotta privata organizzata in \"clan\" uniti da legami familiari, che esercitavano la sovranit\u00e0 ed il controllo marittimo per conto dei Bizantini, ed a questi \"clan\" in cambio era data concessione di commerci e dazi doganali.\nDal 1100 Scarpanto fu controllata dai Genovesi del \"clan\" della famiglia degli Spinola per conto di Costantinopoli, ma nel 1204 Leone Gavalas, ribellatosi al potere centrale dell'Impero in occasione della sua temporanea caduta e autoproclamatosi \"Signore di Rodi e Cesare delle isole Cicladi\" con l'appoggio dei Veneziani si arroga il controllo dell'isola.\nNel 1224 i Genovesi riconquistano l\u2019isola e i Bizantini ne affidano il \"governo-fantoccio\" al fratello Giovanni Gavalas in quanto durante il suo governo i Genovesi continuarono comunque a controllare l\u2019isola; alla sua morte, 1250, si succedono altri governi-fantoccio mentre l\u2019isola \u00e8 controllata sempre dai Genovesi che nel 1261 ne restituiscono formalmente la sovranit\u00e0 all\u2019impero che lo controlla per tramite del capitano Genovese Giovanni De lo Cavo insignito dall'Imperatore Michele VIII Paleologo del titolo di \"Ammiraglio di Costantinopoli\" e successivamente nel 1282 l'isola passa sotto il controllo del \"clan\" Genovese dei Vignolo-Moresco, gia governatori di Rodi.\nNell'estate del 1305 il capitano Genovese Andrea Moresco viene nominato dall'Imperatore Andronico II Paleologo \"Ammiraglio della flotta Imperiale\" e riceve in feudo come appannaggio della carica le isole di Rodi, Scarpanto e Caso; Andrea con l'aiuto del fratello Lodovico Moresco e dello zio Luigi Vignolo de Vignoli, la mantiene alle dipendenze della Repubblica di Genova.\nDopo pi\u00f9 di 2 secoli sotto l'egida Genovese alla scomparsa di Andrea Moresco venne occupata dalla famiglia di Andrea Corner e e del figlio Alessio, feudatari di Candia (Creta) da parte della Repubblica di Venezia, anche se per un breve periodo furono contrastati nel 1309 dal capitano Genovese Lodovico Moresco, successivamente per un altro breve periodo l'isola fu controllata dall'Ordine degli ospedalieri di Rodi; le schermaglie proseguirono ma infine i Veneziani di Candia furono accettati dai Genovesi nel 1429 grazie al matrimonio di Andrea V Corner con Margherita Moresco, una discendente del \"clan\" Genovese dei Vignolo-Moresco .\nNel 1538 il pirata Barbarossa la conquist\u00f2 in nome della Sublime porta. Nel maggio 1557 vi fu uno scontro tra 5 galere dell\u2019Ordine di Malta al comando di Francesco di Lorena e 4 turche di Gi\u00e0\u201bfar Pasci\u00e0, governatore di Rodi, che ebbe la meglio. Nei successivi 3 secoli l'isola, fuori dalle principali rotte ottomane, and\u00f3 incontro ad un lento decadimento, impoverimento e spopolamento.\nNel 1821 l'isola partecip\u00f2 ai moti insurrezionali che portarono all'indipendenza della Grecia ma ne rimase esclusa e dall'anno seguente, il 1822, torn\u00f3 ad essere parte dell'impero ottomano fino al 1912 anno in cui, in seguito alla guerra italo-turca fu annessa all'Italia insieme alle altre isole del Dodecaneso come \"Isole Occupate\", poi \"Colonia del Dodecaneso\"; dal 1930 al 12 settembre 1943 fece parte delle Isole italiane dell'Egeo; dopo l'armistizio, fu occupato dalle truppe tedesche, che disarmarono gli italiani, facendoli prigionieri. Liberatasi dall'occupazione nazi-fascista grazie ad una rivolta nel 1944, alla fine della Seconda guerra mondiale sebbene formalmente facente ancora parte delle Isole italiane dell'Egeo fino al 10 febbraio 1947, ma che comunque l'italia non controllava pi\u00f9, fu occupata dagli Inglesi. Nel marzo del 1948 Scarpanto, assieme a tutto il Dodecaneso, divenne parte integrante dello Stato greco.\nNel XIX e nel XX secolo Scarpanto conobbe un intenso flusso di emigrazione diretto soprattutto verso gli Stati Uniti d'America e l'Australia. Molti dei vecchi emigrati tornarono e restaurarono le loro case. Grazie a questo rinnovato impulso Scarpanto gode di un intenso movimento turistico, attraendo soprattutto giovani turisti amanti del windsurfing di origine greco-americana o greco-australiana.\nGeografia antropica.\nL'isola \u00e8 formata dal comune omonimo che amministra anche l'isola di Saria. I centri abitati principali di Scarpanto sono:\nSpiagge.\nLe spiagge dell'isola di Scarpanto possono essere divise in 4 grossi raggruppamenti: le spiagge della costa est pi\u00f9 riparate e di dimensioni pi\u00f9 ridotte e tendenzialmente ghiaiose o ciottolose; le spiagge della parte meridionale dell'isola in zona aeroporto, di sabbia fine e bianca; le spiagge della costa ovest sono le pi\u00f9 esposte al meltemi per cui sono accessibili solo in condizioni di scarso vento; e le spiagge della parte nord dell'isola, accessibili solamente via mare e in parte con i fuoristrada.\nAmministrazione.\nDal punto di vista amministrativo l'isola di Scarpanto costituisce, insieme all'isolotto di Saria, un comune sotto la giurisdizione della prefettura del Dodecaneso, facente parte a sua volta della regione amministrativa dell'Egeo meridionale.\nIl villaggio di Olimpo a nord \u00e8 organizzato in un'entit\u00e0 amministrativa separata, detta comunit\u00e0 di Olimpo.\nCuriosit\u00e0.\nEsiste l'ipotesi che il cognome italiano Scarpa (e forme derivate come Scarpanti, Scarpato, Scarpati, ecc.) tragga le proprie origini proprio dal nome dell'isola di Scarpanto che dal XIV secolo al 1538 fece parte dello Stato da Mar veneziano e dalla quale si ipotizza alcuni abitanti si trasferirono nell\u2019isola di Pellestrina, della laguna veneta, dando il nome a una parte di citt\u00e0. Ancora oggi il cognome Scarpa rimane uno dei quattro pi\u00f9 diffusi nella localit\u00e0 lagunare."}
{"id": "335248", "revid": "1226", "url": "https://it.wikipedia.org/wiki?curid=335248", "title": "Lady Hawke", "text": ""}
{"id": "335249", "revid": "212348", "url": "https://it.wikipedia.org/wiki?curid=335249", "title": "Gallo", "text": ""}
{"id": "335251", "revid": "767487", "url": "https://it.wikipedia.org/wiki?curid=335251", "title": "Gallo (nome)", "text": "Origine e diffusione.\nDeriva dal \"supernomen\" romano, di et\u00e0 repubblicana, \"Gallus\"; pu\u00f2 trattarsi tanto di un etnonimo, col significato di \"Gallo\", \"abitante della Gallia\", quanto di uno zoonimo, riferito al gallo (il maschio della gallina).\nPiuttosto diffuso in epoca romana, nell'Italia di oggi \u00e8 scarsamente usato (perlopi\u00f9 grazie al culto dei vari santi cos\u00ec chiamati), ed \u00e8 distribuito nel Centro e nel Nord.\nOnomastico.\nL'onomastico pu\u00f2 essere festeggiato in memoria di pi\u00f9 santi, nei giorni seguenti:"}
{"id": "335254", "revid": "21880", "url": "https://it.wikipedia.org/wiki?curid=335254", "title": "Riserva naturale La Timpa", "text": ""}
{"id": "335255", "revid": "287204", "url": "https://it.wikipedia.org/wiki?curid=335255", "title": "Routing", "text": ""}
{"id": "335256", "revid": "1452073", "url": "https://it.wikipedia.org/wiki?curid=335256", "title": "Abeir-Toril", "text": "Abeir-Toril (Ai-BEER-toh-RILL \u00e8 la pronuncia in inglese), usualmente abbreviato in Toril, \u00e8 il pianeta immaginario in cui hanno luogo gli eventi dell'ambientazione \"Forgotten Realms\".\nIl nome, in una lingua arcaica dell'ambientazione, significa \"culla della vita\".\nIl pianeta viene pi\u00f9 spesso chiamato solamente Toril anzich\u00e9 con il nome completo. In origine il pianeta si chiamava Toril, nome dato da Jeff Grubb al pianeta usato nella sua campagna personale, ma successivamente Ed Greenwood ha deciso di inserire il prefisso \"Abeir\" (facendolo diventare Abeir-Toril) per farlo comparire come prima voce in ordine alfabetico del volume \"Cyclopedia of the Realms\" presente nel \"Forgotten Realms Campaign Set\", il primo manuale pubblicato per \"Forgotten Realms\" e scritto appunto da Grubb e Greenwood.\nCollocazione.\nToril \u00e8 il terzo pianeta in ordine di distanza dal sole del Realmspace, sfera dalle pareti cristalline di dieci miliardi di chilometri di diametro il cui interno \u00e8 simile al sistema solare. Il Realmspace \u00e8 descritto nell'ambientazione \"Spelljammer\" per \"Advanced Dungeons &amp; Dragons Seconda Edizione\" e, non essendo stata sviluppata una revisione di questa ambientazione per \"Dungeons &amp; Dragons\" Terza Edizione, il Realmspace non viene citato nei nuovi manuali dei FR. Le caratteristiche orbitali, fisiche e atmosferiche del pianeta sono del tutto simili a quelle della Terra. Nella cosmologia di \"Forgotten Realms\", Toril \u00e8 collocato nel Piano Materiale. Gli altri pianeti presenti nel Realmspace sono, in ordine di distanza dal sole:\nDagli abitanti di Toril, Anadia e Coliar sono chiamati \"gli Araldi dell'Alba\", mentre gli altri sono chiamati \"i Cinque Viandanti\". H'Catha \u00e8 meglio conosciuto come \"pianeta dei beholder\".\nCreazione.\nMolto tempo prima che Toril fosse creato, nell'universo creato da Lord Ao esisteva solo un nulla fatto di luce ed ombra, fuse insieme. Da questo nulla nacquero due gemelle: Sel\u00fbne, dea della luce, e Shar dea dell'ombra e dell'assenza di luce. Le due sorelle iniziarono a creare nell'universo i corpi celesti, e da tale azione nacque Chauntea, dea della terra, il cui corpo sul Piano Materiale era il pianeta Toril. Chauntea chiese supplicando che le venisse concesso un po' di calore per originare la vita sul suo corpo, ma le due dee non riuscirono a mettersi d'accordo su come questo andasse fatto: da questi scontri nacquero le divinit\u00e0 della guerra, della morte, della malattia e altri poteri malvagi. Sel\u00fbne decise di raggiungere un piano del fuoco per poter accendere uno dei corpi celesti affinch\u00e9 il calore generato riuscisse a scaldare Toril. Riusc\u00ec nell'impresa, creando Lathander, il Sole, ma Shar si infuri\u00f2 e inizi\u00f2 a tentare di spegnere tutte le luci e le fonti di calore dell'universo; le due dee iniziarono una battaglia che dura ancora tutt'oggi. Alla fine Sel\u00fbne, stanca e indebolita, decise di strappare dal suo corpo una parte di s\u00e9 per lanciarla a Shar, che venne trapassata da questa energia e a sua volta ne perse altrettanta: l'energia sottratta alle due dee diede origine su Toril alla Trama, ovvero la dea della magia Mystryl.\nCaratteristiche geofisiche.\nLa grandezza di Toril \u00e8 simile a quella della Terra (circa 12.800\u00a0km di diametro), cos\u00ec come sono simili le leggi fisiche che lo governano. Sulla sua superficie, coperta d'acqua per il 60%, sono presenti alcuni continenti; quelli finora conosciuti nell'ambientazione sono:\nIl continente pi\u00f9 importante (cio\u00e8 punto centrale dell'ambientazione) \u00e8 di gran lunga Faer\u00fbn. Vi sono numerosi deserti, fra cui spicca lo sterminato Anauroch, nel Faer\u00fbn (che per\u00f2 non \u00e8 di origine naturale). Gli oceani conosciuti sono tre: il Mare Senza Tracce, il Grande Mare e il Mare Celestiale. Questi sono i nomi faer\u00fbniani degli oceani, ma vengono chiamati in modi diversi a seconda del continente: in Maztica, il Mare Senza Tracce \u00e8 chiamato Taylola, mentre il Mare Celestiale \u00e8 chiamato Patzcoatl; il Grande Mare \u00e8 chiamato Bahr al-Kibar a Zakhara.\nSel\u00fbne.\nAttorno al pianeta ruota, a 293.000\u00a0km di distanza, similmente alla luna terrestre, un satellite naturale chiamato, nel Faer\u00fbn, Sel\u00fbne \u2014 lo stesso nome della divinit\u00e0. Sel\u00fbne, di cui solo una faccia \u00e8 visibile a Toril, \u00e8 seguita da uno sciame di asteroidi (di cui il pi\u00f9 famoso \u00e8 la Roccia di Bral, un porto spelljamming) chiamato, nel Faer\u00fbn, Lacrime di Sel\u00fbne, apparso dal nulla nel cielo di Toril circa 4.800 anni fa; forma dietro la luna una sorta di scia. La luna impiega trenta giorni a compiere un giro completo attorno al pianeta; per i primi 15 giorni di questo periodo gli vengono attribuite fasi simili alle fasi lunari terrestri. Per molti Sel\u00fbne \u00e8 solo una semplice luna, ma alcune leggende raccontano dei suoi abitanti e dei pirati che periodicamente scendono dalle Lacrime per saccheggiare Toril. In realt\u00e0 \u00e8 abitata da elfi marini e da una piccola percentuale di umani. La temperatura oscilla fra 0 e 15\u00a0\u00b0C. Gli astrologi di Toril non possono vedere la vita presente su Sel\u00fbne, n\u00e9 la sua atmosfera, poich\u00e9 la faccia visibile \u00e8 coperta da un'illusione magica a circa 150 metri di altitudine, creata dalla dea Leira come dono per la sfrenata devozione degli abitanti; sotto questa maschera, Sel\u00fbne mostra mari, montagne e citt\u00e0. Anche le Lacrime sono abitate da elfi ed umani.\nPopolazione.\nIn tutte le terre conosciute, l'evoluzione storica della societ\u00e0 \u00e8 accomunabile a quella della Terra del XIII e XIV secolo.\nSu Toril vivono una miriade di razze diverse, anche se quella umana rimane numericamente la prevalente su tutti i continenti conosciuti. Alcune di esse sono nate su Toril, altre si stanno evolvendo su di esso, ma sono originariamente giunte da altri pianeti attraverso portali magici. Altre ancora sono state portate probabilmente a scopo di studio."}
{"id": "335257", "revid": "1226", "url": "https://it.wikipedia.org/wiki?curid=335257", "title": "Lingue Paleosiberiane", "text": ""}
{"id": "335258", "revid": "729019", "url": "https://it.wikipedia.org/wiki?curid=335258", "title": "Armata Confederata della Virginia Settentrionale", "text": "LArmata Confederata della Virginia Settentrionale (\"Confederate Army of Northern Virginia\") fu la principale forza militare degli Stati Confederati d'America sul fronte orientale della Guerra di secessione americana. Fu assai spesso schierata contro l'Armata del Potomac unionista. Essa \u00e8 annoverata fra le pi\u00f9 prestigiose \u00e9lite militari della storia.\nIl nome \"Armata della Virginia Settentrionale\" si riferisce alla sua area principale d'operazioni, cos\u00ec come la maggior parte dei nomi delle Armate Confederate. L'Armata inizialmente ebbe il nome di Armata del Potomac, nata dal riassetto dell'Armata dello Shenandoah, ed ebbe il nuovo nome di \"Armata della Virginia Settentrionale\" il 14 marzo 1862. In aggiunta ai Virginiani, essa inglob\u00f2 reggimenti provenienti da ogni parte della Confederazione, anche quelli lontani come il Texas e l'Arkansas. Milizie dei Territori del Nuovo Messico e dell'Arizona servirono anch'essi nell'Armata.\nStruttura di comando.\nIl primo comandante dell'Armata della Virginia Settentrionale fu il generale Pierre Gustave Toutant Beauregard, seguito da Joseph E. Johnston. Il generale Robert E. Lee, il suo pi\u00f9 noto e definitivo comandante, ne assunse il comando il 1\u00ba giugno 1862, dopo che Johnston fu ferito nella battaglia di Seven Pines.\nNel primo anno del suo comando, Lee ebbe due comandanti principali subordinati. L'\"ala destra\" dell'esercito fu sotto il comando del tenente generale James Longstreet e l'\"ala sinistra\" sotto il tenente generale Thomas J. \"Stonewall\" Jackson. La cavalleria fu guidata dal maggior generale \"Jeb\" Stuart e la Riserva d'Artiglieria dal brigadier generale William N. Pendleton. A seguito della morte di Jackson dopo la battaglia di Chancellorsville, Lee riorganizz\u00f2 l'Armata in tre Corpi, sotto James Longstreet, Richard S. Ewell e Ambrose P. Hill. Questa riforma in 3 Corpi d'Armata rest\u00f2 valida fino alla fine della guerra sebbene i loro comandanti cambiassero frequentemente nel 1864 e 1865.\nArmata confederata del Potomac.\nLArmata del Potomac (confederata), il cui nome ebbe corta vita, fu comandata dal brigadier generale Pierre Gustave Toutant Beauregard. Il suo principale impegno combattente fu la prima battaglia di Bull Run (battaglia della Prima Manassas, nel lessico militare confederato). Dopo Bull Run, l'Armata dello Shenandoah conflu\u00ec nell'Armata del Potomac con il generale Joseph E. Johnston, comandante dell'Armata dello Shenandoah, che ne assunse il comando. L'Armata del Potomac fu ribattezzata Armata della Virginia Settentrionale il 14 marzo 1862, con l'originaria Armata di Beauregard dispiegato nuovamente come I Corpo d'armata dell'Armata della Virginia Settentrionale.\nCampagne e battaglie.\nL'Armata combatt\u00e9 in un certo numero di campagne e di battaglie, fra cui:\nIl 9 aprile 1865 l'Armata della Virginia Settentrionale si arrese all'Armata del Potomac ad Appomattox Court House mettendo fine alla Guerra di secessione, col generale Lee che firm\u00f2 i documenti di resa al generale Ulysses S. Grant.\nCaratteristiche.\nL'Armata era nota per la sua aggressivit\u00e0 e la sua audacia, quasi sempre espresse in battaglia contro un avversario che numericamente la surclassava, talora (come ad Antietam e Chancellorsville) con un rapporto 2:1.\nL\"'Addio all'Armata della Virginia Settentrionale\" di Robert E. Lee mostr\u00f2 tutta l'ammirazione dei suoi uomini nei suoi confronti e la devozione di Lee per i suoi uomini:"}
{"id": "335259", "revid": "125669209", "url": "https://it.wikipedia.org/wiki?curid=335259", "title": "Internazionale Torino", "text": "L'International Football Club di Torino, pi\u00f9 brevemente citata nella forma italica di Internazionale Torino, \u00e8 stata una delle pi\u00f9 antiche squadre italiane di calcio, la cui fondazione avvenne nel capoluogo piemontese nel 1891 tra i mesi di settembre e dicembre e che fu protagonista delle prime due edizioni del campionato italiano di calcio.\nStoria.\nFusione di due antichissime squadre.\nLa squadra fu fondata raccogliendo giocatori e dirigenti del di Edoardo Bosio e del , il primo club nato nel 1887 ed il secondo nel 1889. Quest'ultimo gruppo raccoglieva giovani di alto lignaggio della nobilt\u00e0 torinese, capeggiati dal Duca degli Abruzzi, che divenne presidente della nuova societ\u00e0.\nTra i fondatori anche Herbert Kilpin, pioniere del calcio in Italia, che in seguito fonder\u00e0 a Milano il .\nLa prima casacca adottata fu di colore granata, ispirata alla divisa \"maroon\" dello , che \u00e8 considerato il pi\u00f9 antico club di calcio al mondo. Il granata fu presto abbandonato in favore di una casacca bianco-nera, ma possibilmente diede origine, anni dopo, ai colori sociali del .\nL'antagonismo col Genoa.\nUna delle prime partite amichevoli del calcio italiano, regolarmente registrata, viene giocata da una rappresentativa formata da giocatori dell'Internazionale Torino, del e dal genoano Fausto Ghigliotti, contro il , il 6 gennaio 1898, sul campo genovese di Ponte Carrega. Vinse la rappresentativa piemontese per uno a zero con rete del marchese Savage, davanti a 212 spettatori per un incasso netto di 284 lire e 50 centesimi.\nLa rivalit\u00e0 continu\u00f2 per anni in quanto l'Internazionale partecip\u00f2 al primo campionato italiano di calcio perdendo la finale ai tempi supplementari contro lo stesso , mentre al successivo campionato si ripet\u00e9 ancora la stessa finale, ancora con la sconfitta dell'Internazionale di stretta misura.\nPer l'occasione la squadra aveva una divisa a strisce verticali giallo-nere, con ogni probabilit\u00e0 prestatale dai cugini della , ed era capitanata da Gordon Thomas Savage.\nLa fusione con l'FC Torinese.\nA causa di una crisi finanziaria il club nel 1900 venne assorbito dal .\nLa fusione con l'Internazionale Torino risult\u00f2 decisiva in quanto grazie all'apporto di molti ex-bianconeri, il nuovo Football Club Torinese arriv\u00f2 a giocare la finale del campionato del 1900."}
{"id": "335260", "revid": "93436", "url": "https://it.wikipedia.org/wiki?curid=335260", "title": "Getuli", "text": "I Getuli (in latino: \"Gaetuli\") erano una popolazione antica del Nordafrica, nomade, che abitava nelle regioni predesertiche e desertiche dell'interno circa all'altezza degli attuali Algeria e Marocco. Essi avevano a nord la Numidia e la Mauretania e ad est i Garamanti.\nTroviamo infatti il nome dei Getuli utilizzato dagli scrittori romani per riferirsi alle trib\u00f9 nomadi che popolavano le pendici meridionali del \"Mons Aurasius\" (il massiccio dell'Aur\u00e8s) e della catena dell'Atlante fino all'Oceano Atlantico, nonch\u00e9 le oasi della parte nord del Sahara. Essi erano sempre ben distinti dagli Africani neri delle regioni subsahariane, e quasi certamente appartenevano alla stessa popolazione berbera che costituiva la base degli abitanti della Numidia e della Mauretania. \u00c8 possibile che le trib\u00f9 che oggi si trovano su quei territori siano dello stesso gruppo etnico e mantengano le stesse abitudini nomadiche; ed \u00e8 anche possibile che in alcuni luoghi essi mantengano tuttora il nome dei loro antenati Getuli (a detta di Vivien-St.-Martin, \"Le Nord de l'Afrique\", 1863). A commistioni con le popolazioni nere del Sahara sembra rimandare l'accenno di Tolomeo ai \"Melanogaetuli\" (IV. 6. 5.). Erano rinomati per l'allevamento dei cavalli, e secondo Strabone avrebbero avuto 100.000 puledri in un solo anno. Vestivano di pelli, vivevano di carne e di latte e il solo prodotto artigianale connesso col loro nome \u00e8 un colorante color porpora che divenne di moda a partire dall'epoca di Augusto, e veniva prodotta dalla conchiglia purpurea \"Murex brandaris\" che si trova sulla costa sia delle Sirti sia dell'Atlantico. La tintura nell'antica Roma (in inglese)\nStoria.\nProbabilmente i primi riferimenti ai Getuli sono i cenni fatti da Polibio nella relazione del viaggio di esplorazione da lui compiuto sulle coste dell'Atlantico nel 146 a.C. Successivamente ne fa menzione Sallustio nel \"Bellum Jugurthinum\", che osserva come essi non conoscessero nemmeno il nome di Roma. Essi combatterono insieme a Giugurta contro l'Urbe. Ma quando se ne sente parlare di nuovo, essi sono alleati di Giulio Cesare contro Giuba I di Numidia. (\"Bell. Afr.\" 32). Nel 25 a.C. sembra che Augusto abbia concesso parte della Getulia a Giuba II, insieme al regno della Mauretania, senza dubbio allo scopo di controllare quelle trib\u00f9 turbolente. Ma i Getuli si sollevarono e uccisero i residenti romani, e si sottomisero al re solo dopo una grave sconfitta inflitta loro nel 6 d.C. da Cosso Cornelio Lentulo (che in seguito a ci\u00f2 acquis\u00ec l'epiteto di \"Getulico\"). Dopo che la Mauretania divenne una provincia romana nel 40 d.C., i governatori romani effettuarono frequenti spedizioni nei territori meridionali occupati dai Getuli, e sembra che il punto di vista ufficiale fosse quello espresso da Plinio (v. 4. 30), il quale afferma che tutta la Getulia fino al fiume Niger e alla frontiera con gli \"Etiopi\" era considerata soggetta all'Impero. Non \u00e8 chiaro fino a che punto questa opinione corrispondesse alla realt\u00e0 dei fatti; si possiedono per\u00f2 delle iscrizioni che provano che combattenti getuli furono reclutati come truppe ausiliarie dell'impero e si pu\u00f2 pensare che il paese fosse passato nella sfera di influenza dei Romani, anche se \u00e8 ben difficile che abbia avuto anche pieno accesso alla civilt\u00e0 latina."}
{"id": "335261", "revid": "125656348", "url": "https://it.wikipedia.org/wiki?curid=335261", "title": "Football Club Torinese", "text": "Il Foot-Ball Club Torinese \u00e8 stata una societ\u00e0 di calcio fondata a Torino nel 1894.\nStoria.\nLa squadra era in origine la sezione calcistica del Circolo Pattinatori Valentino Torino, club di pattinaggio (e in seguito di hockey su ghiaccio) nato nel 1874: il primo presidente della compagine fu il marchese Alfonso Ferrero de Gubernatis Ventimiglia. Nel febbraio 1897, la Torinese divenne un sodalizio autonomo e Ferrero di Ventimiglia lasci\u00f2 la presidenza a Luigi Amedeo di Savoia-Aosta, il Duca degli Abruzzi.\nFu tra i club pi\u00f9 forti in Italia ai tempi del calcio pionieristico e partecip\u00f2 al primo campionato italiano; per l'occasione vest\u00ec una divisa a strisce verticali oro-nere maglia che fu poi sempre mantenuta. Per diversi anni vi milit\u00f2 come calciatore il futuro commissario tecnico della nazionale Vittorio Pozzo.\nNel 1900 assorb\u00ec un altro importante club della citt\u00e0, l' fondato nel 1891. Il 3 dicembre 1906 accolse un gruppo di dissidenti dalla , capitanato da Alfred Dick, con cui oper\u00f2 una fusione per dare vita al .\nIl \"revival\" nel 2018.\nIl 6 settembre 2018 il club giovanile \"ASD Talent Scout Italia\", previa richiesta alla FIGC, ha effettuato il cambio di denominazione in \"FC Torinese 1894\" come forma di omaggio alla societ\u00e0 ottocentesca e ne ha assunto i relativi colori sociali giallo e nero."}
{"id": "335262", "revid": "1652635", "url": "https://it.wikipedia.org/wiki?curid=335262", "title": "Riserva naturale orientata La Timpa", "text": "La riserva naturale orientata La Timpa \u00e8 un'area naturale protetta situata nel comune di Acireale, in provincia di Catania.\nTerritorio.\nLa Timpa \u00e8 un promontorio di circa 80 m di altezza a ridosso della costa di Acireale ed \u00e8 situata lungo la costa che da Catania porta a Riposto.\nLa riserva \u00e8 caratterizzata da rocce di origine vulcanica gradinate e da diverse faglie dove cresce una fitta vegetazione.\nL'estensione totale \u00e8 di 225,34 ettari, distinte in Riserva (Zona A) di 140,20 ha e Preriserva (Zona B) di 85,14 ettari.\nRiferimenti geografici: I.G.M. I. 1:25.000 (V), Fg. 270 IV NE; Carta Tecnica Regionale 1:10.000 Fogli numeri 625140; 625150; 624030.\nIl territorio \u00e8 costituito da una striscia che corre parallela ed a ridosso della costa di circa 6\u00a0km, che va da \"Acque Grandi\" (nella frazione di Capomulini) sino ai piedi della frazione di Santa Maria degli Ammalati.\nSi tratta di un massiccio formato a gradinate e faglie, originato sin dal cratere centrale sembra emergere con le sue lave dal mare. \u00c8 formato da una sovrapposizione di strati avvenute nelle varie epoche. Grazie alla particolare conformazione, che rende impervio l'accesso e la fruizione, il territorio della riserva si presenta conservato ed in larga parte assolutamente incontaminato, pur se inserita in un contesto particolarmente antropizzato, come la costa orientale a nord di Catania.\nAi piedi del tratto centrale della riserva si trova il borgo marinaro di Santa Maria La Scala, che si pu\u00f2 raggiungere anche con una scalinata che partendo da Acireale attraversa a \"zig-zag\" la parte centrale della Timpa (chiamate \"le chiazzette\").Per la particolarit\u00e0 il promontorio fu nei secoli utilizzato come piazzaforte militare, soprattutto per scopi di difesa dalle incursioni piratesche tramite la Fortezza del Tocco.\nFlora.\nLa flora della riserva \u00e8 costituita da alcune tipiche piante pioniere mediterranee. Fra gli arbusti si pu\u00f2 osservare l'euforbia arborea caratterizzata da arbusti di color rossiccio e dalla fioritura di mazzolini di colore giallo-verde.\nFauna.\nLa fauna \u00e8 costituita da alcuni piccoli rapaci. Inoltre vi nidifica l'occhiocotto tipico uccello mediterraneo caratterizzato da un cappuccio nero e dal piumaggio, grigio biancastro."}
{"id": "335264", "revid": "228587", "url": "https://it.wikipedia.org/wiki?curid=335264", "title": "E.L.O.", "text": ""}
{"id": "335268", "revid": "4506", "url": "https://it.wikipedia.org/wiki?curid=335268", "title": "F.C.Torinese", "text": ""}
{"id": "335269", "revid": "290023", "url": "https://it.wikipedia.org/wiki?curid=335269", "title": "Universit\u00e0 McGill", "text": "L'Universit\u00e0 McGill (in inglese McGill University, in francese Universit\u00e9 McGill) \u00e8 un'universit\u00e0 pubblica con sede a Montr\u00e9al, in Canada. I corsi si tengono in lingua inglese.\nL'Universit\u00e0 McGill possiede una delle pi\u00f9 prestigiose scuole di medicina a livello mondiale che \u00e8 eccellenza assoluta nella ricerca e nelle scienze neurologiche.\nStoria.\nFondata nel 1821 da James McGill, un mercante di Montr\u00e9al, oggi l'Universit\u00e0 McGill \u00e8 considerata una delle maggiori del Canada e dell'intera zona nordamericana.\nNel 2013 fu presentato il BigBRAIN un atlante anatomico in 3D, progetto in cui l'universit\u00e0 partecip\u00f2 alla sua realizzazione insieme ad un ateneo tedesco.\nSport universitario.\nIl campus principale dell'Universit\u00e0 McGill \u00e8 situato nel centro di Montr\u00e9al, ai piedi del Monte Royal che si erge nella metropoli quebecchese. L'universit\u00e0 \u00e8 rappresentata a livello sportivo da due squadre, i McGill Redmen (maschile) e i McGill Martlets (femminile)."}
{"id": "335271", "revid": "430", "url": "https://it.wikipedia.org/wiki?curid=335271", "title": "McGill University", "text": ""}
{"id": "335274", "revid": "2057509", "url": "https://it.wikipedia.org/wiki?curid=335274", "title": "Pierre et Gilles", "text": "Biografia.\nDopo che Gilles complet\u00f2 i suoi studi artistici a Le Havre, i due si trasferirono a Parigi nello stesso anno, il 1973. Pierre lavor\u00f2 per qualche giornale, ma fu solo dal 1976, anno del loro incontro, che cominciarono una vita comune.\nSono famosi per le loro fotografie ritoccate con la pittura, che realizzano assieme fin dal loro incontro. Queste opere affrontano i temi della cultura pop, gay (compresa la pornografia) e temi religiosi (con una rappresentazione di San Sebastiano), e fanno l'uso deliberato e cosciente del kitsch che \u00e8 tipico dell'estetica camp. \nPierre e Gilles definiscono cos\u00ec la loro ricerca artistica:\nPierre e Gilles hanno fotografato: Amanda Lear, Marc Almond, Lio, Cheb Khaled, Catherine Deneuve, Serge Gainsbourg, \u00c9tienne Daho, Jean-Paul Gaultier, Nina Hagen, Madonna, Salim K\u00e9chiouche, J\u00e9r\u00e9mie Renier, Am\u00e9lie Nothomb.\nNel 1997 \u00e8 stato girato il documentario - \"Pierre and Gilles, Love Stories\" di Mike Aho.\nOpere.\nEsposizioni.\nLista delle mostre principali:"}
{"id": "335275", "revid": "767487", "url": "https://it.wikipedia.org/wiki?curid=335275", "title": "Gaspare Sensi", "text": "Biografia.\nNato a Perugia nel 1794, fu allievo di Tommaso Minardi, il caposcuola della corrente pittorica Purista.\nDopo aver terminato la sua formazione tra l'Accademia di Belle Arti di Perugia e l'Accademia di San Luca a Roma, si trasfer\u00ec nel 1825 a Madrid per partecipare, in qualit\u00e0 di litografo con Augusto Guglielmi e Gaetano Palmaroli, all'edizione del primo catalogo del Museo del Prado, che proprio in quegli anni venne inaugurato per volere di Ferdinando VII di Spagna. All'interno del Catalogo, vennero raccolte alcune litografie di Gaspare Sensi, rappresentanti i principali quadri della Collezione Reale.\nNel 1839 pubblic\u00f2 in collaborazione con Achille Jubinal, storico ed archeologo francese, il catalogo di un'altra importante Collezione della Casa Reale spagnola, quella della Real Armeria.\nIn questa seconda opera sono racchiuse litografie rappresentanti le armature dei sovrani spagnoli a partire da Carlo V.\nOltre a produrre il Catalogo, Gaspare Sensi si occup\u00f2 anche del riallestimento del Museo dell'Armer\u00eda Reale, per il quale recuper\u00f2 e restaur\u00f2 tutte le armature che negli anni si erano disperse e profondamente rovinate.\nMolto importante per lui fu l'amicizia con Federico de Madrazo, primo pittore di Corte e Direttore del Museo del Prado che lo ritrasse pi\u00f9 volte durante gli ultimi anni della sua vita.\nGaspare Sensi mor\u00ec a Madrid il 30 gennaio del 1880."}
{"id": "335277", "revid": "11694", "url": "https://it.wikipedia.org/wiki?curid=335277", "title": "Strano attrattore", "text": ""}
{"id": "335282", "revid": "729019", "url": "https://it.wikipedia.org/wiki?curid=335282", "title": "Saria", "text": "Sar\u00eca (in greco \u03a3\u03b1\u03c1\u03af\u03b1) \u00e8 un'isola dell'Egeo posta a settentrione di Scarpanto, nel Dodecaneso, cui appartiene geograficamente e amministrativamente e da cui \u00e8 separata da un braccio di mare di appena 100 metri.\nSaria \u00e8 ad una latitudine di 35\u00b0 51' 35\" N e ad una longitudine di 27\u00b0 12' 35\" E.\nL'isola \u00e8 per lo pi\u00f9 rocciosa. Costituisce una zona protetta per quanto riguarda la fauna ornitologica. Qui si trovava il sito di un'antica citt\u00e0 Ilyssos."}
{"id": "335283", "revid": "23390", "url": "https://it.wikipedia.org/wiki?curid=335283", "title": "Pierre e Gilles", "text": ""}
{"id": "335284", "revid": "23390", "url": "https://it.wikipedia.org/wiki?curid=335284", "title": "Pierre &amp; Gilles", "text": ""}
{"id": "335285", "revid": "6923", "url": "https://it.wikipedia.org/wiki?curid=335285", "title": "Woden Valley", "text": "Woden Valley \u00e8 un distretto di Canberra, la capitale dell'Australia. Nel 1964 \u00e8 stato dichiarato primo distretto della capitale. Oggi \u00e8 abbastanza sviluppato con tanti uffici e negozi.\nQuartieri di Woden Valley.\nCi sono 13 quartieri di Woden Valley che si trovano attorno al centro del distretto (\"Woden Town Centre\"), ricordando che la citt\u00e0 di Canberra fu completamente progettata \"ex novo\", compresi i distretti e quartieri."}
{"id": "335301", "revid": "2359457", "url": "https://it.wikipedia.org/wiki?curid=335301", "title": "La Vera Chiesa del Ges\u00f9", "text": ""}
{"id": "335302", "revid": "253269", "url": "https://it.wikipedia.org/wiki?curid=335302", "title": "Alessandro Blasetti", "text": "Viene considerato, insieme a Mario Camerini, il massimo regista italiano del cinema di propaganda fascista, del quale fu anche, in qualche caso, apologeta: \"Sole\" (1929), il suo film d'esordio, \u00e8 un'epica esaltazione delle bonifiche del regime e piacque molto a Benito Mussolini; \"Vecchia guardia\" (1935) \u00e8 un'apologia della marcia su Roma.\nNei cinque decenni della sua attivit\u00e0, si \u00e8 misurato con successo nei generi pi\u00f9 diversi, dall'epopea storica alla commedia sentimentale, inventandone letteralmente di nuovi come il \"fantasy\" con \"La corona di ferro\" (1941), il film a episodi con \"Altri tempi - Zibaldone n. 1\" (1952), il reportage-sexy con \"Europa di notte\" (1958), ed \u00e8 stato tra i primi registi cinematografici a cimentarsi con il mezzo televisivo.\n\u00c8 stato un grande innovatore, ha sperimentato per primo in Italia il sonoro con \"Resurrectio\" (1930) e il colore con \"Caccia alla volpe nella campagna romana\" (1938), ha forzato i limiti di quanto fosse lecito mostrare su grande schermo, proponendo le prime nudit\u00e0 del cinema italiano in \"La corona di ferro\" (1941) e \"La cena delle beffe\" (1942), ha lanciato nuovi autori come Pietro Germi e la coppia divistica Sophia Loren-Marcello Mastroianni in \"Peccato che sia una canaglia\" (1954), e rilanciato come attore brillante Vittorio De Sica in \"Altri tempi\" (1951), dopo il suo successo neorealistico.\nBiografia.\nGli inizi.\nFiglio di Cesare, professore di oboe e corno inglese all'Accademia Nazionale di Santa Cecilia, e di Augusta Lulani, Alessandro Blasetti studia presso i padri somaschi al collegio Rosi di Spello, frequenta il liceo al Collegio Militare di Roma e compie gli studi universitari in legge alla Sapienza di Roma, assecondando la tradizione della famiglia materna. Sposatosi nel 1923, lavora come impiegato presso la filiale romana della \"Banca Popolare Triestina\" e nel 1924 si laurea, dedicandosi nel frattempo all'attivit\u00e0 di giornalista e critico cinematografico.\nA partire dal 1923 scrive per \"L'Impero\", su cui nel 1925 inaugura la prima rubrica cinematografica apparsa su un quotidiano, intitolata \"Lo Schermo\". Fonda poi con Renzo Cesana e Jacopo Comin \"Il mondo e lo schermo\", \u00absettimanale illustrato del cinematografo\u00bb, il cui primo numero esce il 15 maggio 1926, diventato dal 23 agosto 1926 \"Lo Schermo\", di cui vengono pubblicati in tutto 22 numeri ed in seguito trasformato dal marzo 1927 in \"cinematografo\" (con l'iniziale minuscola), pubblicato fino al maggio 1931, a cui affianca \"Lo Spettacolo d'Italia\", pubblicato dall'ottobre 1927 al giugno 1928. Attorno a \"cinematografo\", si raccolgono personalit\u00e0 interessate alla ripresa (che nella prosa del tempo veniva definita una \"rinascita\") del cinema italiano, quali Anton Giulio Bragaglia e Massimo Bontempelli, e giovani appassionati di cinematografia, alcuni dei quali (Francesco Pasinetti, Umberto Barbaro, Ferdinando Maria Poggioli, Goffredo Alessandrini, Raffaello Matarazzo, Aldo Vergano, Gastone Medin) avranno ruoli importanti nel cinema italiano degli anni successivi; per questo gruppo il cinema viene considerato nei vari aspetti finanziari, industriali, tecnici, politici, artistici), e questo li spinge a \u00abpassare dalle parole ai fatti\u00bb.\nL'approdo al cinema.\nAlla fine del 1928, fonda la cooperativa \"Augustus\", con cui produce il suo film d'esordio, \"Sole\", sul tema della bonifica agraria, in linea con la politica ruralista del regime fascista, che si rivela un insuccesso commerciale e segna il precoce fallimento di questa esperienza produttiva indipendente.\nBlasetti accetta quindi la chiamata da parte di Stefano Pittaluga alla rifondata Cines, bench\u00e9 in un recente passato avesse pesantemente criticato Pittaluga sulle pagine di \"Cinematografo\", tacciandolo di \u00abincapacit\u00e0 industriale, artistica, politica e commerciale\u00bb, dovendo ora riconoscere invece che il suo \u00e8 l'unico progetto produttivo con le potenzialit\u00e0 per risollevare il cinema italiano. Il primo film prodotto dalla nuova Cines, scritto e diretto da Blasetti, \u00e8 il pionieristico \"Resurrectio\" (1930), il primo film sonoro italiano, anche se distribuito dopo il successivo \"La canzone dell'amore\" di Gennaro Righelli, per considerazioni di natura commerciale. Si tratta di un nuovo insuccesso, ma per il regista \u00e8 soprattutto l'occasione di sperimentare le possibilit\u00e0 del sonoro in tutte le sue forme (musica, rumori, dialoghi).\nSi mette quindi al servizio di Ettore Petrolini per il film \"Nerone\" (1930), interamente incentrato sul protagonista, anche sceneggiatore, che si esibisce nelle sue maschere pi\u00f9 popolari. Non si tratta per\u00f2 di puro teatro filmato, perch\u00e9 Blasetti, pur definendosi solo \"coordinatore tecnico\", fa ben sentire la sua presenza, mettendo in scena il teatro stesso, compreso il pubblico in sala, e lasciando il suo segno nella scelta delle inquadrature e nei movimenti di macchina, fra cui l'elaborato carrello iniziale, dalla realizzazione tecnicamente molto impegnativa per l'epoca.\nIl successivo \"Terra madre\" (1931) affronta il tema del \u00abritorno alla terra\u00bb, proponendo una storia costruita sull'opposizione tra vita cittadina corrotta e vita rurale sana, ed \u00e8 funzionale alla politica ruralista del regime, tanto da godere dell'appoggio governativo. Malgrado l'accoglienza critica non positiva, il film ha un ampio successo di pubblico. Di analoga impostazione fortemente populista \u00e8 \"Palio\" (1931), che ripropone l'opposizione del film precedente con il contrasto tra aristocratici e popolani, un film dalla debole struttura narrativa, che si fa notare per gli aspetti figurativi e formali con cui presenta l'ambiente senese.\nScomparso Pittaluga nel 1931, la direzione generale della produzione Cines viene presa dal letterato Emilio Cecchi, con cui Blasetti instaura un rapporto molto proficuo. Durante la sua gestione dirige il cortometraggio \"Assisi\" (1932), il \"meno blasettiano\" dei suoi film \"La tavola dei poveri\" (1932), dall'omonima opera teatrale di Raffaele Viviani, i remake di successi stranieri \"Il caso Haller\" (1933) e \"L'impiegata di pap\u00e0\" (1934), puri lavori professionali girati in pochi giorni, e soprattutto quello \u00e8 che quasi unanimemente considerato il suo capolavoro, \"1860\" (1934), un'antiretorica rievocazione della spedizione dei Mille. Il film, in seguito riconosciuto tra gli antesignani del neorealismo per il tema trattato e per la scelta di attori non professionisti, viene accolto favorevolmente dalla critica, snobbato dal pubblico, poco interessato al tema risorgimentale, e non molto amato dal regime, perch\u00e9 poco celebrativo, bench\u00e9, pur non essendo rozzamente propagandistico, sia sotto diversi aspetti in perfetta consonanza con la politica ufficiale fascista.\nSempre nel 1934, anno fatidico per il cinema italiano, per la fortunata congiuntura di molti titoli importanti e per l'istituzione della Direzione Generale della cinematografia, Blasetti raggiunge l'apice del suo impegno politico e del suo coinvolgimento con il regime fascista, con due celebrazioni della fascistizzazione dell'Italia, il film \"Vecchia guardia\" e lo spettacolo teatrale \"18 BL\". Il primo ha molti punti in comune con il precedente \"1860\", compreso l'insuccesso di pubblico, malgrado l'apprezzamento da parte di Mussolini; il secondo viene rappresentato un'unica volta, a Firenze.\nDa qui in avanti il regista intraprende un percorso di progressivo disimpegno dai grandi temi sociali e di ridimensionamento della valenza politica del suo cinema. Dopo un paio di opere minori, \"Aldebaran\" (1935) e \"Contessa di Parma\" (1937), gira il film storico \"Ettore Fieramosca\", basato sul romanzo di Massimo d'Azeglio, nel quale la ricerca della messinscena spettacolare affianca gli intenti ideologici nazionalisti e che rappresenta la transizione verso i successivi film in costume di pura evasione, \"Un'avventura di Salvator Rosa\" (1939), \"La corona di ferro\" (1941) e \"La cena delle beffe\" (1942), che raccolgono ampi consensi di critica e pubblico.\nRispetto a questi film, \"4 passi fra le nuvole\" (1942), un fittizio idillio agreste dai toni dimessi e dal cupo pessimismo, segna una svolta radicale, che non \u00e8 deliberatamente ricercata da Blasetti, il quale accetta questa regia solo dopo il fallimento di alcuni progetti in linea con le sue opere precedenti (su Francesca da Rimini, sui Vespri siciliani, dalla \"Figlia di Iorio\" di Gabriele D'Annunzio, \"Harlem\", sull'emigrazione italiana, poi diretto da Gallone), ma riflette lo spirito dei tempi. Insieme a \"Ossessione\" di Luchino Visconti e \"I bambini ci guardano\" di Vittorio De Sica, questo film costituisce non tanto un'anticipazione del neorealismo, quanto una rottura con il cinema italiano dell'ultimo decennio.\nL'ultima opera di Blasetti prima della Liberazione \u00e8 il dramma psicologico femminile \"Nessuno torna indietro\", dall'omonimo romanzo di Alba de C\u00e9spedes, che riunisce le maggiori attrici italiane dell'epoca. Girato nel 1943, nel pieno del conflitto (bombardamenti colpiscono Roma poco lontano dagli stabilimenti in cui sono in corso le riprese), viene distribuito solo nel 1945, senza successo.\nDopo la caduta del Fascismo.\nDopo l'8 settembre 1943, Blasetti non aderisce alla Repubblica di Sal\u00f2 e, a guerra conclusa, prevalsa la linea dell'amnistia generale su quella dell'epurazione, pu\u00f2 non solo riprendere il lavoro come pressoch\u00e9 tutti i registi pi\u00f9 o meno compromessi col regime fascista, ma anche riassumere un ruolo di primo piano all'interno del dibattito estetico, politico ed economico sul cinema italiano, presentandosi come uomo della mediazione e della collaborazione ed intervenendo soprattutto in difesa della produzione nazionale contro l'invadenza del cinema americano.\nNella seconda met\u00e0 degli anni quaranta collabora, tramite Salvo D'Angelo, con due case produttrici cattoliche, l'Orbis, che produce \"Un giorno nella vita\" (1945), e l'Universalia, che produce \"Fabiola\" (1949), \"Prima comunione\" (1950) e alcuni cortometraggi. Il primo film \"Un giorno nella vita\" si potrebbe definire un film pacifista, secondo le intenzioni del regista avrebbe dovuto fare riflettere sulla brutalit\u00e0 della guerra e sulla necessit\u00e0 del dialogo pi\u00f9 che della vendetta ma probabilmente non fu capito.\nIl colossal religioso \"Fabiola\", dal romanzo \"Fabiola o la Chiesa delle catacombe\" di Nicholas Patrick Stephen Wiseman, \u00e8 la prima superproduzione del dopoguerra ed ottiene un ampio successo di pubblico (miglior incasso della sua stagione), ma viene bocciato dalla critica e suscita ostilit\u00e0 proprio nell'ambiente cattolico, per certe immagini sessualmente trasgressive.\nNegli anni cinquanta, tornato alla Cines, Blasetti dimostra di aver ancora voglia e capacit\u00e0 di sperimentare, inaugurando con il dittico \"Altri tempi - Zibaldone n. 1\" (1952) e \"Tempi nostri - Zibaldone n. 2\" (1954) il filone del film a episodi (o racconto breve), che raggiunger\u00e0 il massimo successo negli anni sessanta, quando praticamente ogni regista italiano vi si cimenter\u00e0. Contribuisce inoltre in modo sostanziale alla nascita del divismo nazionale: nell'ultimo episodio di \"Altri tempi\", \"Il processo di Frine\", in cui viene coniato il termine maggiorata, a indicare l'immagine di donna che si imporr\u00e0 sullo schermo nel corso del decennio, costituisce la coppia Vittorio De Sica-Gina Lollobrigida, poi consacrata da Luigi Comencini in \"Pane, amore e fantasia\" (1953); nelle fortunate commedie \"Peccato che sia una canaglia\" (1954) e \"La fortuna di essere donna\" (1956) crea e lancia una coppia indimenticabile, destinata a ricomporsi ciclicamente nei successivi decenni, Sophia Loren e Marcello Mastroianni. In questi anni, precisamente nel 1954, riceve una \"Medaglia d'oro\" - Una vita per il cinema.\nCon \"Europa di notte\" (1958), documentario antologico sugli spettacoli notturni della maggiori citt\u00e0 europee, Blasetti \u00e8 precursore di un nuovo genere di grande successo popolare, il reportage sexy, tra erotismo ed esotismo, che a partire da \"Mondo cane\" (1962) prender\u00e0 anche la forma dei violenti mondo movies.\nUltimi anni.\nA partire dal 1962, Blasetti \u00e8 fra i primi registi cinematografici italiani a cimentarsi con la televisione ed in quelli stesso anno cura il film-inchiesta La lunga strada del ritorno, forse uno dei primi casi, almeno nella televisione italiana, di riutilizzo sistematico dei materiali di repertorio, combinati con interviste appositamente realizzate, per costruire un\u2019opera documentaristica d\u2019autore finalizzata alla memoria storica. Considerata la sua concezione del cinema come spettacolo destinato alla massa, \u00e8 inevitabile il suo passaggio ad un mezzo di comunicazione che gli offre di rivolgersi a platee ancor pi\u00f9 ampie. A differenza di Roberto Rossellini, si dedica quasi esclusivamente al documentario e al film di montaggio.\nLa sua ultima opera cinematografica \"Simon Bolivar\" \u00e8 del 1969, mentre l'ultimo lavoro per la televisione \"\" \u00e8 del 1981."}
{"id": "335303", "revid": "1833940", "url": "https://it.wikipedia.org/wiki?curid=335303", "title": "Lina Cavalieri", "text": "Biografia.\nNacque a Roma in Via del Mattonato n.14, primogenita di un assistente edile marchigiano, Florindo Cavalieri ( \u2020 1909) e di una sarta di Onano (in provincia di Viterbo) di nome Teonilla Peconi (1848 - 1931). Il padre fu licenziato per aver difeso la moglie dalle molestie del suo datore di lavoro.\nLa giovane Lina fu costretta a svolgere umili lavori, tra cui piegatrice di giornali e sarta. L'abitudine della ragazza a cantare anche durante il lavoro indusse la madre a farle prendere lezioni di canto dal Maestro A. Molfetta, che per\u00f2 mise incinta la sua allieva, che a 17 anni partor\u00ec il suo unico figlio. Fu coniugata anche con Giovanni Campari (e non con il quasi omonimo Giuseppe, pilota automobilistico, come a volte erroneamente riportato). \nLa popolarit\u00e0 di canzonettista della Cavalieri fu in continua ascesa grazie alla sua bellissima voce, ma anche grazie alla sua notevole bellezza e a un temperamento focoso. Si esib\u00ec al teatro Orfeo per dieci lire al giorno, poi al teatro Diocleziano per quindici lire. Era arrivato il momento del grande salto nel regno italiano dei caf\u00e8-chantant: Napoli. \nA ventun anni la Cavalieri raggiunse il primo successo di ampio respiro al Salone Margherita, sicuramente il traguardo pi\u00f9 prestigioso per una canzonettista del tempo e trampolino di lancio per l'Europa. A Parigi trionf\u00f2 alle \"Folies B\u00e9rg\u00e8re\" cantando un programma di canzoni napoletane, accompagnata da un'orchestra completamente femminile di chitarre e mandolini.\nLa Belle \u00e9poque fu affascinata dalla sua bellezza e dalla sua grazia. Nonostante le sue origini modeste, aveva il portamento e i modi della gran dama. Gabriele d'Annunzio le dedic\u00f2 una copia del romanzo \"Il piacere\" (1899) definendola \"la massima testimonianza di Venere in Terra\".\nIl debutto.\nGiunta al culmine della popolarit\u00e0, la Cavalieri si trasform\u00f2 in cantante lirica, debuttando nel 1900 ne \"La boh\u00e8me\" di Giacomo Puccini al Teatro San Carlo di Napoli il 4 marzo dello stesso anno. Ebbe ancora enorme successo e da allora si dedic\u00f2 alla lirica. Da Napoli le si apre una carriera che la porter\u00e0 nei pi\u00f9 importanti teatri lirici d'Europa e d'America, al fianco di nomi celebri della lirica, quali Enrico Caruso e Francesco Tamagno. I suoi mezzi canori come soprano lirico erano piuttosto limitati, ma al pubblico interessava pi\u00f9 vederla che udirla, per la splendida bellezza, l'eleganza del portamento, le acconciature sontuose. Nel puritanesimo della scena lirica, la Cavalieri portava un'eccitante atmosfera di raffinata sensualit\u00e0. Importantissimi gli ingaggi che la Cavalieri ottenne oltreoceano, per la Metropolitan Opera Company e per la Manhattan Opera Company di New York, dove nel 1906 fu protagonista accanto a Caruso ed Antonio Scotti della \"Fedora\" di Umberto Giordano bissando il finale del II Atto e nel 1907 della \"Adriana Lecouvreur\" di Francesco Cilea.\nLa Cavalieri incarnava l'esatto prototipo di bellezza femminile della sua epoca, una bellezza trasognata e in grado di sottolineare il carattere delle sue eroine; inoltre la sua presenza scenica e la sua recitazione erano notevoli e questo nell'epoca del verismo rappresentava una carta decisiva.\nNel 1914 diede l'addio al teatro, ma non per questo rinunci\u00f2 a far parlare di s\u00e9: negli anni successivi tent\u00f2 una carriera cinematografica con \"Manon Lescaut\" e fino al 1920 interpret\u00f2 altri sette film; ma sullo schermo non aveva lo stesso carisma che sulla scena.\nNel 1920 diede il suo addio definitivo alle scene dicendo: \nNel 1921 si trasfer\u00ec a Parigi, dove, sfruttando la fama che la circondava, apr\u00ec un istituto di bellezza, che cominci\u00f2 ad essere frequentato da molte signore incuriosite dal mito di una donna che aveva scatenato passioni di ogni tipo, era stata corteggiata da principi e milionari e la cui vita sentimentale aveva dato la stura a molte voci.\nMatrimoni.\n\u00c8 difficile distinguere tra verit\u00e0 e leggende il numero di proposte di matrimonio ricevute, ben 840 secondo alcuni. I matrimoni effettivi raggiunsero il numero di cinque, senza durare a lungo. Il primo celebrato a Pietroburgo nel 1899 con il principe Alexander Vladimirovich Baryatinsky (1870\u20131910) dal quale divorzi\u00f2 in fretta dopo la richiesta di lasciare la vita teatrale. La decisione venne dettata dall'etichetta e dalla volont\u00e0 dello zar Nicola II; pare che il nobile russo fosse disperato a tal punto che, sposata una sosia della Cavalieri, si diede all'alcool e mor\u00ec a soli quarant'anni, dopo aver espresso la volont\u00e0 di essere sepolto a Firenze, la citt\u00e0 preferita dalla \u00absua\u00bb Lina.\nIl secondo marito fu Robert E. Chanler, un ricchissimo americano conosciuto nel 1907 durante le rappresentazioni di \"Fedora\" al Metropolitan. Chanler era convinto di legare a s\u00e9 l'artista per tutta la vita grazie alle sue ricchezze, ma anche lui venne liquidato in una settimana per aver pensato di trasformare la cantante in una moglie. Un'immensa quantit\u00e0 di beni, comprendente addirittura tre palazzi, trasmigr\u00f2 prima del divorzio dal patrimonio dell'americano nelle mani della Cavalieri. Solo il compagno d'arte, il tenore Lucien Muratore (Marsiglia 1878 - Parigi 1954), sposato nel 1913, riusc\u00ec l\u00e0 dove altri avevano fallito, farle cio\u00e8 abbandonare il teatro.\nIl 26 luglio del 1927 divorzi\u00f2 per\u00f2 anche da quest'ultimo per sposare Giovanni Campari, imprenditore membro della celebre famiglia creatrice dell'omonimo drink, che le fu accanto al momento del ritorno in Italia e nella vecchiaia. Nell'ultimo decennio si leg\u00f2 ad Arnaldo Pavoni (Roma 1892 - Firenze 1944) noto con lo pseudonimo di Paolo D'Arvanni, suo impresario, segretario.\nI suoi ammiratori.\nTra i tanti gustosi aneddoti sulle follie maschili che accompagnarono il successo della Cavalieri, all'inizio del '900 vi fu quello di Davide Campari, figlio di Gaspare, cui si deve la creazione del celebre aperitivo. Innamoratosi della cantante, per giustificare le fughe al suo seguito, Davide us\u00f2 con la famiglia un abile stratagemma, quello della ricerca di contatti esteri per smerciare il prodotto.\nNei suoi viaggi il giovane Campari instaur\u00f2 davvero proficui rapporti con il mercato estero, ma, a quanto pare, non ottenne mai il favore della sua stella. Curiosamente, anni dopo Lina Cavalieri sposer\u00e0 un altro membro della famiglia Campari, Giovanni.\nUn'altra presenza importante nella folta schiera degli appassionati fu il famoso designer Piero Fornasetti. Il viso serigrafato che ricorre nelle realizzazioni di Fornasetti, e che costituisce la cifra distintiva delle sue opere, altro non \u00e8 che un ritratto di Lina Cavalieri preso da una rivista del tardo '800.\nIl principe russo Alessandro Bariatinsky le regal\u00f2 una collana di smeraldi cos\u00ec lunga che, nonostante i tre giri intorno al collo, ricadeva comunque sul suo ventre.\nUn duca siciliano, (probabilmente il Duca di Carcaci) si offr\u00ec per due mesi come suo autista pur di starle accanto ma dovette desistere perch\u00e9, come spieg\u00f2 in una sua lettera, \"\u00ab\u00e8 follia sperare di essere amato da voi, che non pensate e non vivete adesso che per la vostra arte\u00bb\".\nLa morte.\nNegli ultimi anni della sua vita, Lina Cavalieri visse nella villa Cappuccina presso Rieti, dove aveva raccolto i numerosi cimeli della sua vita professionale, in compagnia del suo unico figlio Alessandro (1892-1993), nato dal maestro di canto Arrigo Molfetta e sempre tenuto nascosto. In quel periodo, dett\u00f2 al giornalista Paolo D'Arvanni le sue memorie. L'avvento della seconda guerra mondiale imped\u00ec all'azienda cinematografica Paramount di fare un film sulla vita della nota cantante e cost\u00f2 la vita alla Cavalieri, che mor\u00ec nella sua villa di Firenze, dietro al Poggio Imperiale, durante il bombardamento aereo alleato dell'8 febbraio 1944.\nAlla morte, fu tumulata nella cappella di famiglia al cimitero del Verano, dove sono sepolti anche i genitori.\nLa sua vita fu rievocata da Gina Lollobrigida nel film \"La donna pi\u00f9 bella del mondo\" (1955)."}
{"id": "335333", "revid": "104458", "url": "https://it.wikipedia.org/wiki?curid=335333", "title": "Andegavia", "text": ""}
{"id": "335340", "revid": "125885131", "url": "https://it.wikipedia.org/wiki?curid=335340", "title": "La cagna", "text": ""}
{"id": "335343", "revid": "438678", "url": "https://it.wikipedia.org/wiki?curid=335343", "title": "La cagna (film 1931)", "text": "La cagna (\"La chienne\") \u00e8 un film del 1931 diretto da Jean Renoir.\nSi tratta del secondo film sonoro di Renoir.\nTrama.\nParigi. Periodo fra le due guerre mondiali. Maurice Legrand \u00e8 cassiere contabile di una ditta all'ingrosso di abbigliamento. \u00c8 tiranneggiato dalla moglie Ad\u00e8le, una vedova autoritaria e poco attraente.\nUna notte incontra Lulu, una giovane prostituta, che lui soccorre e sottrae ad un'aggressione. Lulu \u00e8 dolce e bella e Maurice se ne innamora. Le racconta della passione per la pittura a cui egli si dedica nel tempo libero e le regala dei quadri. D\u00e9d\u00e9, l'amico e sfruttatore della donna, per ricavare denaro, tenta di vendere i quadri, fingendo siano eseguiti da lei, che li firma con il nome d'arte Clara Wood. Gli intenditori intravedono nell'autore un artista originale e ispirato e le tele ottengono un inaspettato successo. Ma i denari che Lulu pretende non sono mai abbastanza e Maurice, per accontentarla, deruba il datore di lavoro, il quale, scoprendo successivamente l'ammanco, anzich\u00e9 denunciarlo, si limiter\u00e0 a licenziarlo.\nAll'improvviso un evento libera Maurice dall'insopportabile legame coniugale: il precedente marito di Ad\u00e8le, creduto morto in guerra, in realt\u00e0 \u00e8 vivo: \u00e8 un truffatore, e ricompare per ricattarlo. Il piano fallisce e Maurice \u00e8 cos\u00ec finalmente libero di raggiungere Lulu. Immenso \u00e8 lo sconforto quando la trova in intimit\u00e0 con D\u00e9d\u00e9. Malgrado l'evidente relazione esistente fra i due, la scongiura di non abbandonarlo e quasi si inginocchia a pregarla. Di fronte alla risata di scherno con cui la donna accoglie il suo amore, perde la testa. Il tagliacarte si trasforma, nelle mani dell'uomo sconvolto, in un'arma mortale.\nLa portinaia scopre il cadavere e la notizia che la pittrice Clara Wood \u00e8 stata trovata assassinata si diffonde in tutta Parigi. Dell'omicidio \u00e8 accusato Ded\u00e9 che viene processato e condannato a morte.\nL\u00e9grand, senza lavoro e senza famiglia, sporco e lacero, vagabonda per le vie della citt\u00e0 e incontra Alexis Godard, l'ex marito di Ad\u00e9le, diventato un barbone come lui. Intanto il suo autoritratto, venduto a un prezzo molto alto in una galleria d'arte che espone quadri di impressionisti famosi, \u00e8 caricato su una lussuosa auto scoperta e viene portato via.\nProduzione.\nLa circostanza che rese possibile a Renoir la realizzazione di questo film che da tempo aveva in progetto, fu la nomina di Pierre Braunberger, suo amico, a co-direttore degli stabilimenti Billancourt. Socio della casa produttrice era Roger Richeb\u00e9, figlio di un grosso esercente proprietario di molte sale nella regione di Marsiglia. A favore del progetto si espresse autorevolmente un altro finanziatore importante, Monteux, proprietario di un importante marchio di calzature francesi.\nSoggetto.\nIl soggetto \u00e8 tratto dal romanzo omonimo di Georges de La Fouchardi\u00e8re (1874-1946) pubblicato a Parigi nel 1930. Dal libro, pochi mesi dopo, il commediografo Andr\u00e9 Mou\u00e9zy-\u00c9on trasse una \"pi\u00e8ce\" teatrale che debutt\u00f2 il 12 dicembre 1930 al Th\u00e9\u00e2tre de la Renaissance, nel 1936 il regista teatrale messicano Fernando de Fuentes una commedia dal titolo \"Las mujeres mandan\" e nel 1945 il regista Fritz Lang il film \"La strada scarlatta\".\nRenoir conosceva il romanzo e il lavoro teatrale di Andr\u00e9 Mou\u00e9zy-\u00c9on.\nLa Parigi di Renoir.\n\"La chienne\" si ambienta a Montmartre, nel quartiere degli artisti e dei pittori, dove il regista era nato il 15 settembre 1894. Renoir comincia a tracciare il ritratto della \"sua\" Francia, quella da lui conosciuta ed amata. L'atmosfera \u00e8 boh\u00e8mienne e popolare. Maurice incontra Lulu in place Emile Goudeau e la uccide in rue Ravignan. I quadri sono esposti nelle gallerie de la rue Matignon.\n\u00abLe scene di strada, l'onnipresenza di Montmartre, delle sue scalinate e dei suoi lampioni a gas, conferiscono a quest'opera, che d\u00e0 cos\u00ec spesso l'impressione di essere stata girata in esterni, una patina d'epoca e ne fa quasi un documento etnografico. [...] Oltre l'apparenza di documento sociologico (il popolo parigino, la piccola borghesia e i mercanti d'arte) Renoir filma l'\"invisibile\": quello che avviene \"dietro le fronti, dentro le teste\" \u00bb.\nTecnica cinematografica.\nDialettica interno/esterno, chiuso/aperto.\n\u00abIl movimento proprio del film \u00e8 la dialettica interno-esterno: in questo senso \"La cagna\" \u00e8 un film modello sia per il cinema successivo di Renoir, sia per molto altro cinema moderno\u00bb.\nNella prima sequenza la tavolata dei colleghi di Simon viene inquadrata dall'interno di un montacarichi porta cibo. \u00abLe inquadrature seguenti - fisse - passano dal corridoio al montacarichi, per poi muoversi in una serie di brevi panoramiche - orizzontali e circolari \u2013 ed inquadrare i commensali uno ad uno; ogni movimento di macchina \u00e8 alternato da un'inquadratura fissa di raccordo che mostra una porzione della tavolata; ogni inquadratura - fissa o di movimento \u2013 \u00e8 presa da un punto diverso della sala. Lo spazio \u00e8 cos\u00ec letteralmente \u201cavvolto\u201d dallo sguardo ovunque della macchina da presa che, cos\u00ec facendo, mostra, insieme all'interno della stanza, anche un \u201cfuori\u201d, la citt\u00e0 di notte le cui luci \u2013 le pale illuminate del Moulin Rouge \u2013 che si vedono dalle finestre della sala, alludono ad un ulteriore movimento che si svolge all'esterno\u00bb\nLa finestra mostra l'esterno, l'inquadratura ingloba il fuori, rendendolo visibile: nella sequenza che mostra Legrand che dipinge nel suo salotto dalla finestra si vede il cortile interno e dalla finestra della casa di fronte una ragazzina che fa esercizi al pianoforte.\n\u00c8 nella strada immersa nella notte che Legrand incontra Lulu; dalla strada emerge l'ex marito ricattatore; mentre avviene l'omicidio, la strada vive e canta, \u00e8 indifferente al dramma della passione; la strada \u00e8 il rifugio ultimo di Legrand ormai fuori dal contesto sociale borghese.\nIl sonoro.\n\"La chienne\" \u00e8 il secondo film sonoro di Jean Renoir. Nel 1931 il sonoro \u00e8 vissuto come un campo di sperimentazione e un nuovo spazio di creativit\u00e0. Nelle sue memorie il regista confessa la sua passione per il sonoro:\n\u00abIo credo al \"dialogo\" ma \u00e8 una parte soltanto del \"sonoro\". Per me un sospiro, lo scricchiolio di una porta, dei passi sul selciato possono essere altrettanto eloquenti di un dialogo\u00bb.\nNel film non c'\u00e8 neanche un metro di filo doppiato. L'assistente al suono di Renoir, Joseph de Bretagne, che poi avrebbe collaborato con lui anche nei suoi successivi film francesi, era un sostenitore dell'\"autenticit\u00e0 sonora\": giravano per strada e filtravano i rumori di fondo, che altrimenti sarebbero stati troppo forti, con coperte e materassi; volevano sfruttare la realt\u00e0 delle case vere, dei veri selciati, della vera circolazione.\nCon \"La chienne\", il suono diventa un elemento essenziale nella costruzione e nella creazione del film.\nLa messa in scena.\nIl film inizia con un sipario che si alza su un teatrino di burattini.\n\"Non \u00e8 un dramma n\u00e9 una commedia morale, e non vuole provare nulla\" dice Guignol alzando il sipario.\nMentre i burattini descrivono i personaggi, si sovrappongono in \"sovrimpressione\" i primi piani dei protagonisti del triangolo amoroso, \u00ab lui, lei e l'altro \u00bb, secondo la scansione prevista dal romanzo di La Fouchardi\u00e8re.\nI personaggi.\nDi lui il burattino dice: \u00abSi \u00e8 fatto una cultura intellettuale e sentimentale al di sopra del suo ambiente, cosicch\u00e9 in questo ambiente egli fa la figura di un imbecille\u00bb.\nDi lei il burattino dice: \u00ab\u00c8 sempre sincera e mente in ogni momento\u00bb.\nDi lui Guignol ci dice solamente: \u00ab\u00c8 il bellimbusto D\u00e9d\u00e9, e nient'altro\u00bb.\nLe canzoni popolari.\nRenoir racconta che ne \"La chienne\" vide l'opportunit\u00e0 di costruire una situazione drammatica su una \"chanson des rues\" che adorava. La canzone \u00e8 \"S\u00e9r\u00e9nade du Pav\u00e9\" scritta da Jean Varney nel 1895 e cantata da Eug\u00e9nie Buffet.\nNella sequenza in cui avviene il tragico confronto fra Maurice e Lulu, culminante nell'assassinio della donna, la macchina da presa entra ed esce alternativamente dall'interno, nella stanza da letto,in cui si trovano i due protagonisti, all'esterno, nella strada in cui si \u00e8 raccolto un capannello di spettatori attorno ad un cantastorie che canta la ballata, accompagnato da un violino e da una chitarra.\nNei film di Renoir spesso le canzoni popolari sono usate per creare una certa situazione: ne \"La grande illusione\" \u00e8 \"Petit Navire\" intonato dal flauto di Pierre Fresnay; in \"Toni\" sono le canzoni popolari piemontesi e corse; ne \"L'angelo del male\" \u00e8 un'altra canzone popolare di strada, \"Le Petit Coeur de Ninon\".\nTesto e parole della ballata.\n\"S\u00e9r\u00e9nade du Pav\u00e9\" (scritta da Jean Varney nel 1895 e portata al successo dalla cantante Eug\u00e9nie Buffet)\nRitornello\nRitornello\nAccoglienza.\nIl film fu respinto e fischiato dal pubblico del 1931; \u00e8 considerato oggi il capolavoro di un'epoca.\nPi\u00f9 dettagliatamente Renoir stesso racconta che all'anteprima tenutasi al Palais de Rochechouart, alla presenza di un buon numero di intenditori, il film ebbe successo. Fu a Nancy che per iniziativa di gruppi politici, fra cui le \"Croix de Feu\", il film fu contestato e costretto al ritiro.\nRitorn\u00f2 successivamente in circolazione grazie ad un esercente di nome Siritzky, conosciuto dal regista per mezzo dell'amico Marcel Pagnol, che inizi\u00f2 a ripresentarlo nella sua mezza dozzina di sale, fra cui una a Biarritz. Il film rimase in cartellone diverse settimane e ci\u00f2 attir\u00f2 l'attenzione del \"Colis\u00e9e\" di Parigi che propose a Richeb\u00e9 di proiettare di nuovo il film, e \"La chienne\" rimase \u00abtrionfalmente in cartellone per un periodo record\u00bb\nCritica.\nPaolo Mereghetti:\n\u00ab...tragico e sardonico ritratto dell'eterna commedia degli errori e degli inganni in cui viviamo (per il delitto viene condannato un innocente, l'autore dei quadri che tutti vogliono \u00e8 un barbone)\u00bb\nCarlo Felice Venegoni:\n\u00abCon \"La chienne\" il regista comincia la sistematica esplorazione di un mondo esattamente determinato nei suoi parametri storici, sociali, di costume e di classe. [...] Rileggendo uno dopo l'altro i film che vanno da \"La chienne\" a \"La r\u00e8gle du jeu\" si ha l'impressione di assistere alla graduale composizione del quadro di una \"commedia umana\" tanto complessa quanto fedele interprete dello sfaccettato humus storico-sociale di una nazione\u00bb.\nGiorgio De Vincenti:\n\u00abE se \"La chienne\" venne pensato anche come prosecuzione di \"Nan\u00e0\", i cinque anni che intercorrono fra i due film sembrano valere per cinquanta: ci\u00f2 che in \"Nan\u00e0\" \u00e8 solo desiderato, e forse non \u00e8 ancora neppure visto interamente, vale a dire l'ancoraggio dello spettacolo al quotidiano, del sentimento forte e anche del tragico alla vita di ciascuno, \"La chienne\" lo realizza compiutamente. E lo realizza in quanto testo scritto nel linguaggio del cinema e non altrimenti scrivibile: carrelli, panoramiche, profondit\u00e0 di campo, gru, e quello straordinario sonoro che attualizza tutto, portandoci dentro un contesto materiale fatto di piazze, vie, cantanti di strada, e di personaggi concretissimi che si muovono con una verit\u00e0 che \u00e8 anzitutto il piacere del cinema...\u00bb"}
{"id": "335347", "revid": "599013", "url": "https://it.wikipedia.org/wiki?curid=335347", "title": "Fms", "text": ""}
{"id": "335349", "revid": "260676", "url": "https://it.wikipedia.org/wiki?curid=335349", "title": "Ornavasso", "text": " \nOrnavasso (\"Urnafasch\" in walser, \"Urnavass\" in dialetto ossolano) \u00e8 un comune italiano di abitanti della provincia del Verbano-Cusio-Ossola in Piemonte.\nGeografia fisica.\nIl territorio comunale di Ornavasso \u00e8 situato nella bassa Val d'Ossola.\nStoria.\nLeponzi.\nEnrico Bianchetti scopr\u00ec nel 1890 una necropoli, divisa nelle due siti \"San Bernardo\" (165 tombe, a cui se ne aggiunsero altre 7 nel 1941 e ancora 9 nel 1952) e \"In Persona\" (165 tombe). Le tombe, prevalentemente ad inumazione, sono datate tra il II secolo a.C. e il I secolo d.C. e si inseriscono nella cultura leponzio-celtica, gi\u00e0 influenzata dal contatto con i Romani.\nLe due necropoli dovevano appartenere ad un unico grande villaggio, forse sullo sperone roccioso che domina la localit\u00e0, con la presenza di diversi strati sociali e di attivit\u00e0 legate all'allevamento degli ovini e allo sfruttamento del legname. L'abitato doveva trovarsi sul percorso delle vie che dal Lago Maggiore, all'epoca esteso fino a Gravellona Toce, dove sono state rinvenute strutture portuali, proseguivano verso i passi alpini.\nI reperti sono sia celtici che italici e in particolare deriva forse dalla cultura di Golasecca una particolare forma di vaso \"a trottola\". Tipiche sono inoltre le grandi fibule (spille per i vestiti), di un tipo detto appunto \"di Ornavasso\". Sul cosiddetto \"vaso di \"Latumarus\"\", proveniente dalla necropoli di San Bernardo e databile al I secolo a.C., sono presenti iscrizioni in alfabeto leponzio-ligure. I materiali rinvenuti sono stati donati al Museo del paesaggio di Verbania nel 1961 e sono esposti in una sezione staccata presso il palazzo comunale di Ornavasso.\nIsola linguistica tedesca.\nIntorno al 1300 sulla montagna di Ornavasso si insediarono gruppi di coloni walser provenienti dalla regione del Sempione, che apparteneva alla stessa casa feudale di Ornavasso. Da questi iniziali insediamenti (Bach, Grube, Ronch, Wasser, Boden, Casalecchio) i coloni si spostarono verso il basso, sulla destra del torrente Stagalo nel Dorf e sulla sinistra nel Roll.\nForse la peste nera del 1348 contribu\u00ec a diradare ulteriormente la gi\u00e0 scarsa popolazione romanza del luogo. Alla fine del XIV secolo Ornavasso era gi\u00e0 diventato isola linguistica tedesca e i coloni avevano appreso l'arte dell'estrazione del marmo, che veniva convogliato poi lungo il fiume Toce fino a Milano, dove venne utilizzato nel Duomo. Nei documenti dell'epoca il marmo di Ornavasso risultava per i milanesi pi\u00f9 conveniente del marmo di Candoglia, perch\u00e9 di minor qualit\u00e0.\nAnche Migiandone (Dorf, in lingua walser), un tempo comune autonomo (aggregato ad Ornavasso a seguito del regio decreto 6 settembre 1929, n. 1516), era gi\u00e0 germanizzato alla fine del XV secolo.\nLa lingua tedesca vallesana (lingua walser) and\u00f2 via via scomparendo nel corso del XIX secolo: le ultime testimonianze scritte, in documenti pubblici, risalgono intorno al 1863. Nel parlato la lingua walser attualmente \u00e8 parlata da una piccola minoranza ed \u00e8 affiancata soprattutto dal dialetto ossolano il quale \u00e8 stato contaminato da termini di lessico tedesco e una spiccata pronuncia. Alla lingua walser appartengono numerosi toponimi, soprattutto sulle montagne di Ornavasso e Migiandone. L'origine tedesca ha lasciato influssi, oltre che nella lingua e toponomastica, nelle tradizioni, specie quella del Carnevale, che si celebra per settimane con veglie danzanti itineranti.\nSeconda guerra mondiale.\nDurante la seconda guerra mondiale, Ornavasso vide la nascita della formazione partigiana Divisione Valtoce, dal caratteristico fazzoletto azzurro. Dopo la caduta della Repubblica dell'Ossola, essa venne ricostituita con il nome di \"2a Valtoce\" e inserita nel \"Raggruppamento Di Dio\".\nSociet\u00e0.\nEtnie e minoranze straniere.\nSecondo i dati ISTAT al 31 dicembre 2010 la popolazione straniera residente era di 162 persone. Le nazionalit\u00e0 maggiormente rappresentate in base alla loro percentuale sul totale della popolazione residente erano:\nAmministrazione.\nAmministrazioni che si sono succedute:\nFa parte dell'unione di comuni montana delle Valli dell'Ossola."}
{"id": "335352", "revid": "1226", "url": "https://it.wikipedia.org/wiki?curid=335352", "title": "Gonzo (fotografia)", "text": "Gonzo \u00e8 uno stile di ripresa fotografica, cinematografica o qualunque altra produzione multimediale nella quale l'autore della ripresa, il regista o il creatore \u00e8 coinvolto nell'azione piuttosto che esserne un osservatore passivo. \u00c8 evidente il suo debito nei confronti del concetto di \"Gonzo\", ideato dallo scrittore e giornalista statunitense Hunter Stockton Thompson, nel quale l'autore dell'articolo diventa il \"protagonista\" dell'articolo stesso."}
{"id": "335356", "revid": "1543377", "url": "https://it.wikipedia.org/wiki?curid=335356", "title": "Libro dei morti", "text": "Il Libro dei morti \u00e8 un antico testo funerario egizio, utilizzato stabilmente dall'inizio del Nuovo Regno (1550 a.C. circa) fino alla met\u00e0 del I secolo a.C. Il titolo originale del testo, traslitterato \"ru nu peret em heru\"\",\" \u00e8 traducibile come Libro per uscire al giorno (altra possibile traduzione \u00e8 Libro per emergere dalla luce). \"Libro\" \u00e8 il termine che pi\u00f9 si avvicina a indicare l'intera raccolta dei testi: il \"Libro dei morti\" si compone di una raccolta di formule magico-religiose (anche di notevole lunghezza: in un'edizione del 2008 della traduzione di Budge, il solo testo raggiunge le 700 pagine) che dovevano servire al defunto come protezione e aiuto nel suo viaggio verso la Duat, il mondo dei morti, che si riteneva irto di insidie e difficolt\u00e0, e verso l'immortalit\u00e0. Fu composto da vari sacerdoti egizi nell'arco di un millennio, indicativamente a partire dal XVII secolo a.C.\nIl \"Libro dei morti\" si inser\u00ec in una tradizione di testi funerari che include i ben pi\u00f9 antichi cosiddetti \"testi delle piramidi\", tipici dell'Antico regno (XXVII\u2013XXII secolo a.C.) e i cosiddetti \"Testi dei sarcofagi\", risalenti al Primo Periodo Intermedio e al Medio regno (XXI\u2013XVII secolo a.C.), che erano appunto inscritti su pareti di camere funerarie o su sarcofagi, ma non su papiri. Alcune delle formule del \"Libro dei morti\" derivano da tali raccolte precedenti, altre furono composte in epoche successive della storia egizia, risalendo via via al Terzo periodo intermedio (XI\u2013VII secolo a.C.). I papiri delle varie copie del \"Libro dei morti\", o di parte di esso, erano comunemente deposti nei feretri insieme alle mummie nell'ambito dei riti funebri egizi.\nNon vi fu mai un'edizione canonica e unitaria del \"Libro dei morti\" e non ne esistono due esemplari uguali: i papiri conservatisi contengono svariate selezioni di formule magiche, testi religiosi e illustrazioni. Alcuni individui sembrano aver commissionato copie del tutto personali del \"Libro dei morti\", scegliendo probabilmente, con una certa libert\u00e0, frasi e formule che ritenevano importanti per il proprio accesso nell'aldil\u00e0. Il \"Libro dei morti\" era quasi sempre redatto in caratteri geroglifici o ieratici su rotoli di papiro, e talvolta decorato con illustrazioni o vignette (aventi, talvolta, un notevole valore artistico oltrech\u00e9 archeologico e paleografico) del defunto e delle tappe del suo viaggio ultraterreno.\nFormazione dei testi.\nTesti delle piramidi.\nIl \"Libro dei morti\" si form\u00f2 nell'ambito di una tradizione di manoscritti funerari risalenti all'Antico Regno dell'Egitto. I primi testi funerari furono i Testi delle piramidi, impiegati per la prima volta nella piramide del faraone Unis della V dinastia (morto intorno al 2350 a.C.); tali testi erano scolpiti sulle pareti delle camere sepolcrali all'interno delle piramidi dei soli faraoni (e, a partire dalla VI dinastia, di importanti \"spose reali\"). Molti dei Testi delle piramidi furono redatti con geroglifici oscuri e inusuali; molti segni raffiguranti esseri umani o animali venivano lasciati incompleti o mutilati per impedire, simbolicamente, che arrecassero un qualsiasi danno al sovrano defunto. Lo scopo dei Testi delle piramidi era aiutare il re a prendere il proprio posto fra gli dei, in particolare a riunirsi con Ra, il suo genitore divino; l'aldil\u00e0 era immaginato, in tale fase storica, nei cieli, non come l'oltretomba sotterraneo descritto nel \"Libro dei morti\". Alla fine della VI dinastia i Testi delle piramidi cessarono di essere un'esclusiva dei faraoni e furono adottati anche da nobili, alti funzionari e governatori locali (nomarchi).\nTesti dei sarcofagi.\nDurante il Medio Regno (2055\u20131650 a.C.) emerse una nuova tipologia di testi funerari: i Testi dei sarcofagi. I Testi dei sarcofagi si servirono di un linguaggio molto meno arcaico, di nuove formule e, per la prima volta, di illustrazioni e figure: venivano incisi sui coperchi e sulle pareti esterne e, pi\u00f9 comunemente, interne dei sarcofagi, bench\u00e9 siano stati sporadicamente rinvenuti anche su pareti e papiri. I Testi dei sarcofagi erano accessibili a chiunque fosse abbastanza ricco da permettersi un sarcofago, allargando cos\u00ec il numero di coloro che avrebbero potuto aspirare alla vita eterna, proprio come i gli antichi faraoni dei secoli precedenti; questo processo \u00e8 stato definito una \"democratizzazione dell'aldil\u00e0\".\nXVI\u2013I secolo a.C..\nIl \"Libro dei morti\" cominci\u00f2 a prendere forma a Tebe verso l'inizio del Secondo periodo intermedio dell'Egitto, intorno al 1700/1650 a.C. La pi\u00f9 antica occorrenza conosciuta delle formule confluite nel \"Libro dei morti\" \u00e8 stata rilevata sulla bara di Mentuhotep, \"grande sposa reale\" dello sconosciuto faraone Sekhemra-Sementaui Djeuti della XIII o XVI dinastia, dove nuove formule furono inserite in mezzo ad altre provenienti dai vecchi Testi delle piramidi e dei sarcofagi. Alcune delle formule cos\u00ec introdotte hanno, comunque, vistosi paralleli con il passato: per esempio, una glossa alla Formula 30B indica che sarebbe stata scoperta dal principe Djedefhor durante il regno di Micerino (2530\u20132512 a.C. circa), cio\u00e8 con molte centinaia di anni di anticipo rispetto alla sua prima attestazione archeologica. Con la XVII dinastia egizia il \"Libro dei morti\" ebbe vasta diffusione non solo fra i membri della famiglia reale, ma anche fra cortigiani e funzionari: all'epoca le formule venivano trascritte su sudari di lino avvolti intorno alla mummia, sebbene siano state occasionalmente scoperte anche su feretri e papiri.\nDurante il Nuovo Regno l'articolazione e la diffusione del \"Libro dei morti\" raggiunsero l'apice. Uno dei pi\u00f9 antichi esemplari conosciuti \u00e8 il Papiro di Yuya, risalente al regno di Amenofi III (1388\u20131350 a.C. circa) e conservato presso il Museo egizio del Cairo. La famosa Formula 125, la \"Pesatura del cuore\", comparve durante i regni di Hatshepsut e Thutmose III, intorno al 1475 a.C. Da allora il \"Libro dei morti\" fu trascritto sempre su rotoli di papiro, con l'aggiunta di illustrazioni anche complesse; sotto la XIX dinastia tali vignette si fecero sontuose, talvolta a discapito del testo stesso.\nNel Terzo periodo intermedio dell'Egitto il \"Libro dei morti\" apparve anche in caratteri ieratici, il corsivo dei geroglifici. I papiri in ieratico erano pi\u00f9 economici e semplici da realizzare, con l'esclusione delle elaborate vignette in voga nei secoli precedenti, a eccezione di una sola immagine all'inizio del testo. Varie sepolture contemporanee fecero uso di testi funerari d'altro genere, come l\"'Amduat\". Sotto la XXV e la XXVI dinastia il \"Libro dei morti\" fu sensibilmente modificato, aggiornato e riadattato a nuovi standard: le formule furono riorganizzate e, per la prima volta, numerate: si tratta della versione riveduta nota come \"recensione saita\" poich\u00e9 realizzata sotto la XXVI dinastia, la quale regnava dalla nuova capitale Tanis, nel Basso Egitto. Nel Periodo tardo e in quello tolemaico le riproduzioni del \"Libro dei morti\" seguitarono a basarsi sulla \"recensione saita\"\",\" bench\u00e9 sottoposta a frequenti tagli sempre pi\u00f9 consistenti. Apparvero nuovi testi funerari quali il \"Libro del respirare\" (circa 350 a.C.) e il \"Libro per trascorrere l'eternit\u00e0\" (circa 330 a.C.). L'ultimo uso documentato del \"Libro dei morti\" risale alla met\u00e0 del I secolo a.C., sebbene alcuni dei suoi motivi artistici si siano perpetuati anche nell'Egitto romano: il Papiro demotico di Pamonthes, conservato presso la Biblioth\u00e8que nationale de France, \u00e8 datato al 10\u00ba anno di regno dell'imperatore romano (e faraone) Nerone, cio\u00e8 al 63/64 d.C.\nFormule.\nIl \"Libro dei morti\" \u00e8 composto di una serie di singoli testi accompagnati da illustrazioni. Molti di questi sotto-testi iniziano con la parola \"ro\", che pu\u00f2 significare \"bocca\", \"discorso\", \"capitolo\", \"formula\" o \"incantesimo\": questa pluralit\u00e0 di significati evidenzia l'ambiguit\u00e0 del pensiero egizio sui concetti di formula rituale e poteri magici. La scelta del termine \"formula\" piuttosto che di \"discorso\" \u00e8 perci\u00f2 puramente convenzionale.\nLe formule finora conosciute sono 192, anche se nessuno dei manoscritti scoperti fino ad ora le contiene tutte. Esse servivano a differenti scopi rituali: alcune avrebbero dovuto infondere nel defunto una conoscenza mistica dell'aldil\u00e0 oppure identificarlo con le divinit\u00e0: per esempio, la Formula 117 \u00e8 una lunga, oscura descrizione del dio Atum. Altri incantesimi tendevano all'unit\u00e0 e alla conservazione eterna delle parti del defunto, a fornirgli magicamente il pieno controllo del mondo che lo avrebbe circondato, proteggerlo dalle forze malefiche che lo avrebbero insidiato nel mondo dei morti oppure aiutarlo a superare i molti ostacoli dell'aldil\u00e0. Due formule molto celebri concernono il giudizio dell'anima del defunto nella cerimonia ultraterrena della \"psicostasia\" (pesatura del cuore). Le Formule 26\u201330, ma anche la 6 e la 126, relative al cuore del defunto, potevano essere inscritte su amuleti a forma di scarabeo.\nAutori.\nThot, l'autore mitico.\nNella concezione egizia, ogni volta che il defunto avesse recitato una delle formule ne sarebbe divenuto, automaticamente e magicamente, l'autore: in quel momento ciascuna formula sarebbe stata \"vivificata\" dal potere magico e creatore che gli Egizi attribuivano alla parola. \u00c8 comunque ovvio osservare che tutte le formule furono redatte una prima volta. \nI sacerdoti egizi identificarono, nel corso dei secoli, tale autore originario: un dio, mai chiamato per nome, originario di Ermopoli (in egizio Khemenu). \u00c8 probabile che pensassero a Thot, dio lunare della scrittura e della conoscenza originario appunto di Ermopoli, anche se tale paternit\u00e0 \u00e8 segnalata molto raramente nel Libro dei morti, comparendo nelle glosse alle Formule 30B, 64, 137A e 148. La potenza magica delle formule era acuita dall'alone d'antichit\u00e0 che gi\u00e0 gli Egizi del Nuovo Regno percepivano intorno a tali testi. Il principe Djedefhor, che fu uno dei figli di Cheope (2589\u20132566 a.C.) e venne annoverato tra i sapienti egizi come fine letterato, \u00e8 nominato in una glossa alle Formula 30B e 137A: \nPer certificare la potenza magica della Formula 167, trovata sulla testa di un'antica mummia, gli scribi la posero sotto il patronato di due celebri sapienti del Nuovo Regno (vedi Filosofia nell'antico Egitto): Khaemuaset, uno degli innumerevoli figli di Ramses II e un appassionato riscopritore e restauratore dei monumenti che alla sua epoca erano gi\u00e0 molto antichi e dei loro testi, e Amenhotep (figlio di Hapu), uno scriba e precettore della corte di Amenofi III, divinizzato dopo la morte.\nMagia nelle formule.\nI testi e le immagini del Libro dei morti erano magici e religiosi allo stesso tempo: pregare gli dei e compiere incantesimi erano, per gli Egizi, la stessa cosa (questi ultimi credevano addirittura di poter controllare le divinit\u00e0 mediante le pratiche magiche). La religione egizia coincideva, di fatto, con la pratica magica. Il concetto di magia (\"heka\", personificata dal dio Heka) era intimamente connesso a quello di parola, sia pronunciata che scritta: l'azione di pronunciare una formula magica era un atto di creazione: in questo senso, parlare e creare erano percepiti come la medesima azione. La potenza magica delle parole si estendeva, naturalmente, anche alla scrittura: gli Egizi ne attribuivano l'invenzione al dio Thot e perci\u00f2 gli stessi geroglifici detenevano un'\"energia\" magica, anche qualora il testo sacro fosse abbreviato, omesso o antologizzato, il che era normale per i papiri del \"Libro dei morti\" (soprattutto in presenza delle vignette d'accompagnamento). Si credeva poi che conoscere il nome di qualcosa desse potere sulla cosa stessa, cos\u00ec il \"Libro dei morti\" fornisce i nomi di molte delle entit\u00e0 che l'anima avrebbe incontrato nel Duat, dandogli cos\u00ec il potere di affrontarle.\nLe tecniche magiche presentate da alcune formule del \"Libro dei morti\" possono essere individuate nella vita quotidiana nell'antico Egitto, e non era raro che venissero copiate su oggetti quotidiani (come i poggiatesta) o su amuleti protettivi, sia d'uso comune che inseriti fra le bende delle mummie. Al di l\u00e0 degli oggetti d'uso comune, alcune formule descrivono la potenza, taumaturgica attribuita alla saliva. Nessuna formula era intesa per essere \"utilizzata\" dai viventi: l'efficacia del \"Libro dei morti\" riguardava esclusivamente gli spiriti dei defunti.\nSuddivisione.\nQuasi ogni copia del \"Libro dei morti\" era un pezzo unico, poich\u00e9 conteneva una commistione di formule scelte dal corpus di quelle disponibili a discrezione del committente e proprietario. Per la maggior parte della storia del \"Libro dei morti\" non esist\u00e9 una struttura ordinata e definita. Difatti, prima dello studio pionieristico condotto dall'egittologo francese Paul Barguet nel 1967 sui temi ricorrenti fra i testi, gli egittologi erano dell'opinione che non esistesse alcuna struttura interna al \"Libro dei morti\". Solo a partire dal \"periodo saitico\" (VII\u2013VI secolo a.C.) si ebbe un'ordinata suddivisione del testo. A partire dalla \"recensione saita\" i Capitoli del \"Libro dei morti\" vennero generalmente suddivisi in quattro sezioni:\nConcezione egizia di morte e aldil\u00e0.\nLe formule del \"Libro dei morti\" illustrano le credenze egizie circa la natura della morte, dell'aldil\u00e0 e della vita dopo la morte (ci\u00f2 vale per l'epoca della plurimillenaria storia egizia che coincide con la composizione del \"Libro dei morti\" stesso: la spiritualit\u00e0 dell'Antico Regno, suggerita dai Testi delle piramidi, era notevolmente diversa da quella del \"Libro dei morti\"). Il \"Libro dei morti\" \u00e8 una fonte di informazioni essenziale in questo campo.\nPreservazione.\nUno degli aspetti della morte era la disintegrazione dei vari \"kheperu\", le forme dell'esistenza: i rituali funerari avrebbero dovuto reintegrare e riunire tali differenti aspetti dell'essere. La mummificazione avrebbe trasformato il corpo, preservandolo, in un sah, una forma idealizzata con prerogative divine; nel \"Libro dei morti\" erano fissate formule finalizzate alla preservazione del corpo del defunto e forse recitate durante il processo di mummificazione. Esemplare, in tal senso, la lunga Formula 154:\nIl cuore (in egizio ib), che gli Egizi credevano sede dell'intelligenza e della memoria, era pure protetto da formule, e pronto per essere simbolicamente sostituito da amuleti a forma di scarabei nel caso fosse accaduto qualcosa al cuore vero del defunto. Il ka, cio\u00e8 la forza vitale, sarebbe rimasto nella tomba insieme alla salma e avrebbe avuto bisogno di provviste di cibo, acqua e incenso per nutrirsi; qualora i sacerdoti e i famigliari si fossero dimenticati o avessero cessato di presentare tali offerte, la Formula 105 avrebbe magicamente provveduto ai bisogni del \"ka\". Il nome proprio del defunto, che ne costituiva l'individualit\u00e0 ed era necessario per la prosecuzione della vita nell'aldil\u00e0, compariva in numerosi punti del \"Libro dei morti\"; la Formula 25 avrebbe permesso al defunto di ricordarsi il proprio nome. Il ba era la parte del defunto, della sua \"anima\", libera di \"uscire al giorno\" e di andare e venire dalla tomba: raffigurato come uccello dalla testa umana. Le Formule 61, molto breve, e 89, pi\u00f9 estesa, erano finalizzate a preservarlo:\nInfine lo shut, cio\u00e8 la stessa ombra del defunto, era posto sotto la protezione dalle Formule 91, 92 e 188. Se tutte queste parti (\"ka\", \"ba\", \"ib\", \"sah\", \"shut\", ecc.) della persona fossero state correttamente salvaguardate, ricordate e nutrite, allora il morto avrebbe vissuto nella forma di akh: l\"'akh\" era considerato uno spirito beato con poteri magici, residente in mezzo alle divinit\u00e0.\nVita dopo la morte.\nLa natura della vita di cui il defunto avrebbe goduto dopo la morte \u00e8 difficile da definire a causa delle differenti tradizioni all'interno del pensiero religioso egizio. Nel \"Libro dei morti\" lo spirito \u00e8 condotto al cospetto di Osiride, che era confinato a regnare nel sotterraneo Duat, il mondo dei morti. Alcune formule avrebbero dovuto aiutare il \"ba\" e l\"akh\" del morto a congiungersi con Ra nel suo attraversamento del cielo sulla barca solare, e a sconfiggere il perfido demone Apopi (Formule 100\u20132, 129\u2013131, 133\u2013136). Nel \"Libro dei morti\" il defunto \u00e8 inoltre rappresentato mentre accede ai Campi dei giunchi (\"Aaru\"), una \"copia paradisiaca\", perfetta e felice della vita terrena (Formule 109\u201310, 149). Il morto si sarebbe trovato al cospetto della Grande Enneade: gli dei Atum, Shu, Geb, Osiride, Seth e le dee Tefnut, Nut, Iside e Nefti. Sebbene la vita nei Campi dei giunchi sia rappresentata come gioiosa e opulenta, \u00e8 anche evidente che le anime avrebbero dovuto svolgervi tutti i lavori manuali della vita in terra: per questi motivo le tombe erano riempite con decine o centinaia di statuette (ushabti) di servitori ricoperte di formule, incluse nel \"Libro dei morti\", perch\u00e9 svolgessero ogni attivit\u00e0 manuale al posto del defunto che le possedeva. \u00c8 chiaro che il defunto non si sarebbe limitato ad accedere in un luogo dove, secondo la concezione egizia, risiedevano le divinit\u00e0, ma che egli stesso si sarebbe trasformato in un'entit\u00e0 divina; vari passaggi del Libro dei morti menzionano il morto come \"[nome] l'Osiride\".\nIl tragitto per il mondo dei morti descritto dal \"Libro dei morti\" \u00e8 particolarmente irto di difficolt\u00e0 e insidie. Il defunto avrebbe dovuto superare una serie di cancelli, caverne e colli sorvegliati da divinit\u00e0 sovrannaturali: terrificanti entit\u00e0 armate di lunghi coltelli, raffigurate in forme grottesche (uomini dalle teste d'animali minacciosi, oppure feroci chimere d'aspetto orrendo). I loro nomi, per esempio \"Colui che vive sui serpenti\" o \"Colui che danza sul sangue\", sono egualmente grotteschi. Queste creature avrebbero dovuto essere ammansite recitando apposite formule contenute nel \"Libro dei morti\": una volta pacificate non avrebbero pi\u00f9 costituito una minaccia per lo spirito, anzi l'avrebbero protetto a loro volta. Altre creature sovrannaturali che il defunto avrebbe incontrato erano i \"Macellatori\", incaricati di massacrare i malvagi per conto di Osiride: il \"Libro dei morti\" indicava il modo migliore per non destare la loro attenzione. Anche comuni animali terrestri avrebbero costituito una minaccia per i defunti lungo il cammino per l'aldil\u00e0: coccodrilli, serpenti, scarafaggi.\nGiudizio.\nUna volta superate o eluse le insidie del Duat, il defunto sarebbe stato sottoposto a giudizio mediante il rituale della \"pesatura del cuore\" (psicostasia) descritto dalla lunghissima Formula 125. Lo spirito sarebbe stato accompagnato dal dio psicopompo Anubi al cospetto di Osiride, dove avrebbe dichiarato di non essere colpevole d'alcuno dei \"42 peccati\" contro la giustizia e la verit\u00e0 recitando un testo noto come \"Confessioni negative\". Il cuore del defunto sarebbe poi stato pesato su una bilancia a due piatti: un piatto per il cuore, l'altro per la piuma di Maat. Maat era la dea che personificava la verit\u00e0, la giustizia, la rettitudine e l'ordine del cosmo ed era spesso simboleggiata da una piuma di struzzo (segno geroglifico del suo nome). Gli Egizi temevano che, davanti a Osiride, il cuore si sarebbe rivolto contro il defunto accusandolo ed elencando i peccati che questi avrebbe commesso in vita: tale eventualit\u00e0 catastrofica era scongiurata dalla Formula 30B:\nSe il cuore e la piuma si fossero eguagliati, allora le divinit\u00e0 si sarebbero convinte della rettitudine del defunto, il quale avrebbe perci\u00f2 potuto accedere alla vita eterna divenendo \"maa-kheru\", che significa \"vendicato/giustificato\", letteralmente \"giusto di voce\" (\"beato\" in senso lato); ma se il cuore fossero risultato pi\u00f9 pesante della piuma di Maat, allora un mostro terrificante di nome Ammit, la \"Divoratrice\", l'avrebbe divorato distruggendo lo spirito del defunto.\nL'episodio della psicostasia \u00e8 notevole non solo per la sua vivacit\u00e0 simbolica e perfino drammatica, ma anche perch\u00e9 \u00e8 una delle poche parti del \"Libro dei morti\" con connotazioni morali. Il giudizio da parte di Osiride con altre 42 deit\u00e0 giudicanti e le altrettante \"Confessioni negative\" dipingono l'etica e la morale egizie. Queste 42 dichiarazioni di innocenza del defunto (\"1: Non ho commesso peccato. 2: Non ho commesso furti con violenza. 3: Non ho rubato. 4: Non ho ucciso n\u00e9 uomini n\u00e9 donne [...]\") sono state interpretate da alcuni come possibili precedenti storici dei Dieci comandamenti: ma, mentre i Dieci comandamenti dell'etica giudeo\u2013cristiana constano di norme attribuite a una rivelazione divina, le \"Confessioni negative\" si presentavano piuttosto come trasposizioni divine (ciascuna corrispondeva infatti a una delle 42 deit\u00e0 giudicanti) di una moralit\u00e0 quotidiana. Esiste un dibattito egittologico sul presunto valore morale assoluto delle \"Confessioni negative\" e sulla eventuale necessit\u00e0 di una purezza etica del defunto per accedere alla vita dopo la morte. John Taylor del British Museum \u00e8 del parere che la Formule 30B e 125 evidenzierebbero un approccio pragmatico alla moralit\u00e0: esistendo la possibilit\u00e0 di costringere, mediante la magia delle formule, il cuore a tacere i peccati e le eventuali verit\u00e0 scomode sul defunto, sembra che fosse possibile entrare nell'aldil\u00e0 anche avendo alle spalle una vita non irreprensibile.\nProduzione dei manoscritti.\nUn papiro del \"Libro dei morti\" veniva prodotto su commissione dagli scribi. I committenti erano coloro che intendevano predisporre i propri funerali, o i congiunti di qualcuno morto di recente. Si trattava di beni costosi: una fonte testimonia che il prezzo di un papiro del \"Libro dei morti\" si sarebbe attestato su un \"deben\", cio\u00e8 91 grammi, d'argento: la met\u00e0 della paga annuale di un modesto lavoratore. Gi\u00e0 solo il papiro aveva un alto prezzo, e si hanno innumerevoli testimonianze del suo riutilizzo previa raschiatura di testi precedenti (palinsesto); anche un \"Libro dei morti\", in un caso di cui si ha notizia, fu scritto su un papiro di seconda mano.\nLa maggior parte di proprietari di un \"Libro dei morti\" facevano chiaramente parte di un'\u00e9lite sociale; inizialmente riservato ai membri della famiglia reale, sue redazioni sono state scoperte in successive tombe di scribi, sacerdoti e funzionari. I destinatari erano perlopi\u00f9 uomini, ma le vignette ne raffiguravano sovente anche le mogli; dalla comparsa dei primi esemplari, si ha notizia di almeno dieci copie destinate a uomini per ogni copia destinata a donne, ma nel Terzo periodo intermedio i 2/3 furono realizzati per donne, e sempre le donne possedettero 1/3 dei papiri ieratici del Periodo tardo e tolemaico.\nL'estensione del \"Libro dei morti\" varia sensibilmente nelle diverse redazioni: il rotolo di papiro pi\u00f9 lungo \u00e8 di 40 metri, altri non superano il metro (i rotoli furono realizzati unendo pi\u00f9 fogli, lunghi ciascuno dai 15 ai 45 centimetri). Mediamente, gli scribi all'opera sul \"Libro dei morti\" ponevano pi\u00f9 cura nel proprio lavoro rispetto a quelli addetti a testi pi\u00f9 \"profani\"; tale perizia era esemplificata dalla loro attenzione a non scrivere sulle giunture tra un foglio e l'altro, o dal perfetto equilibrio tra testo e immagini. Le parole \"peret em heru\", \"per uscire al giorno\", compare talvolta dietro al margine esterno, probabilmente per identificare immediatamente il rotolo in mezzo ad altri. Le copie erano probabilmente prefabbricate in laboratori specializzati nella produzione di oggetti e testi funerari: i passaggi destinati al nome del defunto, lasciati vuoti, sarebbero stati compilati al momento dell'acquisto. \u00c8 il caso del celebre Papiro di Ani, nel quale il nome proprio \"Ani\" compare in cima o alla fine delle colonne, o subito dopo una premessa che lo identifica come \"parlante\" di una serie di formule in prima persona; lo stesso nome appare nella grafia di una mano differente nel resto del manoscritto, e in alcuni punti \u00e8 scritto male o completamente omesso.\nUn qualsiasi \"Libro dei morti\" del Nuovo Regno era comunemente scritto in geroglifici corsivi, a volte da destra a sinistra ma pi\u00f9 spesso al contrario. I geroglifici erano in colonne separate da linee (cos\u00ec come nel caso di testi incisi su pareti, statue o rocce) in inchiostro nero, mentre le immagini e vignette occupavano spezi ricavati fra le linee di testo (ma poteva capitare che fossero realizzate ricche raffigurazioni grandi come un foglio intero). A partire dalla XXI dinastia (1069 a.C.) vi fu un aumento di copie del \"Libro dei morti\" in scrittura ieratica: la grafia non differiva particolarmente da quella degli altri papiri ieratici del Nuovo Regno e il testo era disposto in righe orizzontali di larghe colonne (frequentemente la riga di testo era larga quanto l'intero foglio). Un \"Libro dei morti\" interamente in ieratico poteva contenere passaggi in geroglifici \"monumentali\". Poteva avvenire che nel testo si alternassero inchiostro bianco e rosso: il nero, usato prevalentemente, lasciava posto al rosso nei titoli delle formule, all'inizio e alla fine di sezioni di formule, nelle premesse che spiegavano come eseguire correttamente il rituale connesso a una formula e per i nomi di creature pericolose come il demone Apopi. Lo stile e la natura delle vignette scelte per illustrare il \"Libro dei morti\" si sono rivelati eterogenei: alcune illustrazioni in foglia d'oro erano particolarmente sontuose, mentre in altre redazioni potevano comparire semplici immagini compiute con rapidi tratti d'inchiostro nero (talvolta anche solo una all'inizio del rotolo). I papiri del \"Libro dei morti\" erano normalmente frutto del lavoro di pi\u00f9 scribi e artisti con compiti ben stabiliti, al punto che esistono copie i cui testi risultano completi mentre le immagini risultano incompiute. \u00c8 possibile in genere identificare lo stile di pi\u00f9 di uno scriba su un dato manoscritto anche su redazioni di dimensioni ridotte.\nScoperta, traduzione, interpretazione.\nL'esistenza del \"Libro dei morti\" era gi\u00e0 nota nel Medioevo, ben prima che i suoi contenuti potessero essere compresi. Dal momento che veniva spesso osservato all'interno di tombe, fu subito reputato un testo religioso: ci\u00f2 port\u00f2 al grande fraintendimento che il \"Libro dei morti\" fosse l'equivalente egizio della Bibbia e del Corano.\nNel 1805, quattro anni dopo la Campagna napoleonica d'Egitto (1798\u20131801), fu pubblicato a Parigi il primo facsimile d'un esemplare del \"Libro dei morti\" noto come Papiro Cadet, realizzato in epoca tolemaica per un uomo di nome Padiamonnebnesuttaui. Nel 1824 l'egittologo tedesco Karl Richard Lepsius pubblic\u00f2 la traduzione di un manoscritto d'epoca tolemaica (IV\u2013I secolo a.C.) conservato al Museo Egizio di Torino e noto come \"Libro dei Morti di Iuefankh\" e fu proprio per questa traduzione che lo studioso coni\u00f2 il titolo di \"Libro dei morti\" ( \"(das) Todtenbuch der \u00c4gypter nach dem hieroglyphischen papyrus in Turin\").\nInoltre introdusse il sistema di numerazione delle formule tuttora in uso, identificandone dapprima 165. Lepsius promosse l'idea di un'edizione comparativa del \"Libro dei morti\" che attingesse da tutti i manoscritti pi\u00f9 importanti. Il progetto fu intrapreso dallo svizzero \u00c9douard Naville nel 1875 e terminato nel 1886 con la pubblicazione di un'opera in tre volumi che includeva inoltre: una selezione di vignette per ciascuna delle 186 formule prese in esame, le variazioni pi\u00f9 significative tra i vari passaggi e un commentario. Nel 1867 Samuel Birch del British Museum pubblic\u00f2 la prima traduzione in inglese cui segu\u00ec, nel 1876, una copia fotografica del Papiro di Nebseni.\nLa traduzione del 1895 di Sir Ernest Alfred Wallis Budge, successore di Birch al British Museum, \u00e8 ancora estremamente diffusa (raccoglie sia la sua edizione geroglifica che la sua traduzione del \"Libro dei morti\" del Papiro di Ani), anche se ritenuta oggi inaccurata e obsoleta. Traduzioni pi\u00f9 recenti sono quelle di Raymond Oliver Faulkner (1972) e di Thomas George Allen (1974). Con l'accumularsi di studi e ricerche sul Libro dei morti \u00e8 stato possibile individuare altre formule: attualmente ammontano a 192. Negli anni '70 Ursula R\u00f6\u00dfler-K\u00f6hler dell'Universit\u00e0 di Bonn inaugur\u00f2 un gruppo di ricerca per aumentare le conoscenze scientifiche sulla storia del \"Libro dei morti\"; il progetto ebbe poi il supporto dello Stato federato della Renania Settentrionale-Vestfalia e della German Research Foundation passando, nel 2004, sotto gli auspici delle Accademie tedesche delle Scienze e delle Arti. Oggi il \"Book of the Dead\" Project (Progetto Libro dei morti) gestisce e mette a disposizione degli egittologi un archivio di informazioni, documenti e fotografie che copre l'80% delle copie e dei frammenti conservatisi del corpus del \"Libro dei morti\". La sua sede \u00e8 l'Universit\u00e0 di Bonn e molto materiale \u00e8 disponibile online. Gli studiosi accreditati danno vita a studi monografici, gli \"Studien zum Alt\u00e4gyptischen Totenbuch\" (Studi sul Libro egizio dei morti), oltre a pubblicare gli stessi manoscritti, gli \"Handschriften des Alt\u00e4gyptischen Totenbuches\" (Manoscritti dei Libro egizio dei morti); entrambe le serie sono pubblicate dalla casa editrice Harassowitz. Orientverlag ha rilasciato un'altra collana di monografie relative al \"Libro dei morti\", \"Totenbuchtexte\", incentrate sull'analisi, sulla comparazione sinottica e sulla critica testuale."}
{"id": "335357", "revid": "767487", "url": "https://it.wikipedia.org/wiki?curid=335357", "title": "Flying Foxes", "text": "I \u201cFlying Foxes\u201d o \u201cVolpini Volanti\u201d sono nati a met\u00e0 degli anni ottanta come gruppo accompagnatore del cantautore Alberto Fortis. Il gruppo era composto da Franco Cristaldi (basso), Betty Vittori (voce), e dai fratelli Cazzago conosciuti come Beppe Gemelli (batteria) deceduto nel 2017 e Piero Gemelli (chitarra) deceduto nel 2016.\nIl primo album del gruppo \u00e8 intitolato \"Volpini Volanti\", prodotto nel 1984 per l'etichetta CGD da cui realizzano un video musicale che si rivela un successo nella programmazione televisiva di \"Mister Fantasy\", il programma condotto da Carlo Massarini che per primo si occupa del genere videoclip in Italia. Vi partecipano Rossana Casale (che con loro costituisce il gruppo che accompagna le esibizioni del cantautore Alberto Fortis, ormai avviata alla carriera solista) e Angelo Felipe Gonzales.\nNel 1985 i Flying Foxes lanciano il secondo album prodotto a Londra da Claudio Fabi e Mike Pela\n. L'album viene registrato al Power Plant di Londra e contiene canzoni scritte dalla stessa Betty Vittori tra cui spicca \"London town\".&lt;br&gt;\nL'album riscuote grande successo soprattutto in Germania e contribuisce alla valorizzazione dei singoli membri del gruppo che vedono crescere sensibilmente il numero di collaborazioni con alcuni dei nomi pi\u00f9 importanti della musica italiana tra cui: Eros Ramazzotti, Renato Zero, Mango, Ornella Vanoni, Fausto Leali, Anna Oxa, Gianna Nannini, Laura Pausini, Jaci Velazquez, Jordi, Patty Pravo e Area 305.\nNel 1988 Anna Oxa presenta \"Pensami per te\" accompagnata dai Flying Foxes e con Betty Vittori come cantante."}
{"id": "335358", "revid": "124208560", "url": "https://it.wikipedia.org/wiki?curid=335358", "title": "Maya (disambigua)", "text": ""}
