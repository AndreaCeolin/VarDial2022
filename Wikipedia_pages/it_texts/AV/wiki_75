{"id": "3871825", "revid": "287204", "url": "https://it.wikipedia.org/wiki?curid=3871825", "title": "Campionato europeo di pallamano maschile 2010", "text": "Il Campionato europeo di pallamano maschile 2010 \u00e8 stata la 9\u00aa edizione del torneo organizzato dalla European Handball Federation, valido anche come qualificazione al Mondiale 2011. Il torneo si \u00e8 svolto dal 19 al 31 gennaio 2010 in Austria. Il torneo ha visto l'affermazione della Francia per la seconda volta nella sua storia.\nGli incontri si disputarono in 5 stadi: il Wiener Stadthalle di Vienna, l'Arena Nova di Wiener Neustadt, lo Stadthalle Graz di Graz, l'Intersport Arena di Linz e l'Olympiaworld Innsbruck di Innsbruck.\nAssegnazione del torneo.\nL'Austria ha ottenuto l'organizzazione del torneo il 5 maggio 2006, durante il Congresso dell'European Handball Federation svolto a Vilamoura. L'Austria ha ottenuto 28 voti, contro i 18 della candidatura della Grecia.\nSorteggio.\nIl sorteggio dei gironi si \u00e8 svolto il 24 giugno 2009 a Vienna\nRegolamento.\nLe 16 squadre partecipanti sono state divise in quattro gruppi di 4. Le prime tre classificate si sono qualificate per la seconda fase.\nLe 12 squadre qualificate alla seconda fase sono state divise in due gruppi di 6, conservando i risultati degli scontri diretti della prima fase. Le prime due di ogni girone si sono qualificate per le semifinali.\nLe prime tre squadre della classifica finale si sono qualificate per il Mondiale 2011; Svezia e Francia erano gi\u00e0 qualificate rispettivamente come paese organizzatore e come campione del mondo in carica. Avendo vinto la Francia la manifestazione, si sono qualificate al Mondiale 2011 la seconda, terza e quarta nazionale."}
{"id": "3871826", "revid": "682087", "url": "https://it.wikipedia.org/wiki?curid=3871826", "title": "Hans Kehr", "text": ""}
{"id": "3871831", "revid": "62748", "url": "https://it.wikipedia.org/wiki?curid=3871831", "title": "SS Eugenio C", "text": ""}
{"id": "3871837", "revid": "1573940", "url": "https://it.wikipedia.org/wiki?curid=3871837", "title": "Mulloidichthys mimicus", "text": "Mulloidichthys mimicus () \u00e8 un pesce appartenente alla famiglia Mullidae proveniente dalle regioni tropicali dell'Indo-Pacifico. Raggiunge i 30 cm."}
{"id": "3871838", "revid": "6923", "url": "https://it.wikipedia.org/wiki?curid=3871838", "title": "Podocominae", "text": "Podocominae \u00e8 una sottotrib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Asteroideae, trib\u00f9 Astereae).\nEtimologia.\nIl nome della sottotrib\u00f9 deriva dal suo genere \"Podocoma\" la cui etimologia a sua volta deriva da due parole greche: \"podo\" (= piede, gambo, estremit\u00e0) \u00e8 \"coma\" (= chioma, peloso, piumato, frondoso).\nll nome scientifico della sottotrib\u00f9 \u00e8 stato definito per la prima volta dal botanico contemporaneo Guy L. Nesom (1945 -) nella pubblicazione \"Phytologia; Designed to Expedite Botanical Publication. New York - 76: 209-210. 1994\" del 1994.\nDescrizione.\nLe specie di questa sottotrib\u00f9 hanno un ciclo biologico annuale o perenne con un habitus di tipo erbaceo. Spesso con superfici ghiandolose-punteggiate.\nLe foglie lungo il caule sono disposte in modo alterno; le lamine sono intere, dentate o divise.\nLe infiorescenze sono formate da capolini per lo pi\u00f9 solitari, oppure in alcuni generi sono in formazioni panicolate o corimbose. I capolini sono formati da un involucro composto da diverse brattee (o squame) disposte in modo embricato che fanno da protezione al ricettacolo sul quale sono inseriti due tipi di fiori: i fiori del raggio ligulati e i fiori del disco tubulosi. Le brattee dell'involucro sono di tipo erbaceo con bordi leggermente cigliati. Il ricettacolo \u00e8 piano-convesso e senza pagliette di protezione alla base di fiori.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). In particolare i fiori ligulati esterni sono femminili e fertili, e i fiori centrali tubulosi sono ermafroditi o in alcuni casi funzionalmente maschili. I fiori del raggio sono disposti su 2 \u2013 3 serie.\nI frutti sono degli acheni con due nervature longitudinali; la forma \u00e8 compressa e spesso l'achenio termina con un collo o un becco; la sua superficie alle estremit\u00e0 pu\u00f2 essere ghiandolare o provvista di setole a punta senza la forma di ancora. Il pappo \u00e8 formato da setole disposte su 2 \u2013 3 serie (spesso la serie pi\u00f9 esterna \u00e8 formata da setole pi\u00f9 brevi).\nDistribuzione e habitat.\nL'habitat delle piante di questa sottotrib\u00f9 \u00e8 relativo alle zone tropicali e subtropicali. Le specie di questo gruppo sono distribuire soprattutto in America del Sud e Australia. Nella tabella sottostante sono indicate in dettaglio le distribuzioni relative ai vari generi della sottotrib\u00f9.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Astereae \u00e8 una delle 21 trib\u00f9 della sottofamiglia. La trib\u00f9 Astereae a sua volta \u00e8 suddivisa in 18 sottotrib\u00f9 (Podocominae \u00e8 una di queste). \nIl numero cromosomico delle specie di questo gruppo \u00e8: 2n = 18.\nFilogenesi.\nSecondo gli ultimi studi la trib\u00f9 Astereae \u00e8 suddivisa in pi\u00f9 linee filogenetiche (lignaggi o gruppi) e/o cladi: (1) gruppo basale (per lo pi\u00f9 lignaggio africano, ma anche eurasiatico), (2) clade paleo-sudamericano, (3) clade della Nuova Zelanda, (4) lignaggio dell'Australasia, (5) lignaggio del Sudamerica, (6) clade nord-americano. La sottotrib\u00f9 Podocominae \u00e8 relativa sia al lignaggio dell'Australasia che al lignaggio del Sudamerica.\nAlcuni studi filogenetici sia di tipo molecolare che morfologico hanno evidenziato la non monofilia di questa sottotrib\u00f9. In particolare le analisi filogenetiche sui dati molecolari non confermano le relazioni morfologiche tra i taxa sud americani e quelli australiani. Solamente alcuni gruppi come l'insieme di \"Asteropsis\", \"Inulopsis\", \"Microgynella\" e \"Sommerfeltia\" hanno dimostrato uno stretto collegamento tra di essi. Sembra quindi che per il momento questa sottotrib\u00f9 sia stata costruita su omoplasie morfologiche, ossia su caratteri analoghi in quanto non hanno un'origine comune ma condividono la stessa funzione. Sono necessari quindi ulteriori studi per migliorare la conoscenza di questo gruppo.\nIl cladogramma a lato (tratto dallo studio citato e semplificato) dimostra la struttura filogenetica della sottotrib\u00f9.\nComposizione della sottotrib\u00f9.\nLa sottotrib\u00f9 comprende 18 generi e circa 130 specie.\nChiave per i generi.\nPer meglio comprendere ed individuare i vari generi della sottotrib\u00f9 l'elenco seguente utilizza il sistema delle chiavi analitiche."}
{"id": "3871840", "revid": "46821383", "url": "https://it.wikipedia.org/wiki?curid=3871840", "title": "Cotiche", "text": ""}
{"id": "3871841", "revid": "1573940", "url": "https://it.wikipedia.org/wiki?curid=3871841", "title": "Mulloidichthys pfluegeri", "text": "Mulloidichthys pfluegeri () \u00e8 un pesce della famiglia Mullidae proveniente dalle regioni tropicali dell'Indo-Pacifico.\nDistribuzione e habitat.\n\u00c8 diffuso dalle coste orientali dell'Africa alla Micronesia e pu\u00f2 essere trovato anche oltre i 100 m di profondit\u00e0, sempre su fondali sabbiosi.\nDescrizione.\nLa lunghezza massima registrata \u00e8 di 40 cm. La colorazione varia tra l'arancione e il rossastro, pi\u00f9 chiara sul ventre.\nBiologia.\nComportamento.\n\u00c8 una specie diurna che nuota in banchi.\nAlimentazione.\nSi nutre sia di pesci ossei pi\u00f9 piccoli che di invertebrati marini, in particolare crostacei."}
{"id": "3871849", "revid": "686936", "url": "https://it.wikipedia.org/wiki?curid=3871849", "title": "Alex Smith (giocatore di football americano 1984)", "text": "Carriera professionistica.\nSan Francisco 49ers.\n2005-2010.\nIl nuovo coach dei 49ers Mike Nolan, un allenatore dalla forte personalit\u00e0, scelse Smith come prima scelta assoluta del draft del 2005. Nolan valut\u00f2 anche di prendere Aaron Rodgers ma non credette che la personalit\u00e0 di Rodgers avrebbe potuto coesistere con la sua.\nAlex gioc\u00f2 la sua prima partita da titolare alla settimana 5 della sua stagione di debutto, rimpiazzando l'ex titolare Tim Rattay. Malgrado avesse iniziato sette gare da titolare, in quella stagione non gioc\u00f2 bene, lanciando un solo touchdown contro gli Houston Texans, a fronte di 11 intercetti. Nel 2006, Smith fu nominato quarterback titolare prima dell'inizio della stagione e gioc\u00f2 tutte e 16 le partite della squadra. Nel 2007 gioc\u00f2 le prime sette partite prima di essere operato per un infortunio alla spalla che lo tenne fuori per tutto il resto della stagione e per quella successiva. Fece ritorno nel 2009 alternando il ruolo di titolare con Shaun Hill. La stagione 2010 la inizi\u00f2 come titolare ma diversi infortuni alla spalla gli fecero saltare diverse gare di quell'annata.\n2011.\nNella stagione 2011, sotto la guida del nuovo capo-allenatore Jim Harbaugh, gioc\u00f2 tutte le 16 partite da titolare portando i 49ers a vincere la propria division con 17 passaggi da touchdown e 5 soli intercetti. Nel Divisional round dei playoff, guid\u00f2 i 49ers alla vittoria sui New Orleans Saints, con un punteggio finale di 36-32. Smith lanci\u00f2 per 299 yard, tre passaggi da touchdown, nessun intercetto ed un altro TD su corsa. In quella gara guid\u00f2 due drive da touchdown dalle 80 e 85 yard negli ultimi 4 minuti. Segn\u00f2 un TD su corsa da 28 yard e lanci\u00f2 quello vincente per Vernon Davis da 14 yard con 9 secondi rimanenti, evitando di optare per una giocata conservativa che avrebbe portato a calciare il field goal del pareggio. La corsa dei 49ers verso il Super Bowl si interruppe nella finale della NFC, persa ai supplementari contro i New York Giants.\n2012.\nIl 21 marzo 2012, Smith firm\u00f2 un prolungamento contrattuale coi 49ers. Il 9 settembre, nella prima gara della stagione 2012, Smith gioc\u00f2 una grande partita guidando i 49ers alla vittoria in casa dei Green Bay Packers, completando 20 passaggi su 26 per 211 yard, 2 touchdown e nessun intercetto subito. Nel corso della partita, stabil\u00ec il record di franchigia con 185 passaggi consecutivi senza un intercetto, un'impresa non riuscita nemmeno a Steve Young (184) e Joe Montana (154). I 49ers vinsero anche nel turno successivo contro i Detroit Lions. Smith gioc\u00f2 ancora bene passando 226 yard e due touchdown, entrambi per Vernon Davis, e portando la sua striscia a 216 passaggi consecutivi senza un intercetto.\nNella settimana 3 i 49ers persero a sorpresa la prima gara della stagione contro i Minnesota Vikings: Smith pass\u00f2 204 yard e un touchdown e dovette dire addio alla sua striscia record di passaggi senza un intercetto, fermandosi a 249 dopo quello subito dal rookie Josh Robinson.\nI 49ers si rifecero nella settimana 4 superando per 34-0 in trasferta i New York Jets con Alex che pass\u00f2 143 yard. Nel turno successivo i 49ers salirono a un record di 4-1 in una partita senza storia contro i Buffalo Bills vinta per 45-3: il quarterback gioc\u00f2 una prova positiva completando 18 passaggi su 24 per 303 yard e 2 touchdown senza intercetti, oltre a correre altre 49 yard con un passer rating quasi perfetto di 156,2. In quella partita i 49ers stabilirono il nuovo primato di franchigia per yard totali guadagnate in una singola gara con 621, superando le 598 guadagnate nel 1992 coi Niners guidati da Steve Young. Per questa prestazione, il giocatore vinse per la prima volta in carriera il premio di miglior quarterback della settimana.\nNella sesta settimana, i 49ers subirono una brutta sconfitta contro i Giants nella rivincita della finale della NFC dell'anno precedente: Smith, dopo aver lanciato un solo intercetto nelle prime 5 partite, ne lanci\u00f2 ben tre contro l'arcigna difesa di New York. Nel Thursday Night Football della settimana 7, i 49ers vinsero contro i Seattle Seahawks nella gara che avrebbe assicurato al vincitore la leadership nella NFC West: Smith pass\u00f2 140 yard con un touchdown e un intercetto.\nNella vittoria del Monday Night della settimana 8 sui Cardinals per 24-3, Smith gioc\u00f2 la una partita quasi perfetta sfiorando il record NFL per percentuale di completamento dei passaggi, completandone 18 su 19 per 232 yard e tre touchdown, per un passer rating di 157,1. Per questa prestazione fu premiato per la prima volta come miglior giocatore offensivo della settimana della NFC.\nDopo la settimana di pausa, Niners e Rams pareggiarono la prima partita della NFL negli ultimi quattro anni: dopo aver completato sette dei primi otto passaggi e lanciato un touchdown, con la squadra sotto per 7 a 14, Smith fu costretto a lasciare la partita per una commozione cerebrale dopo uno scontro con un difensore avversario, non facendo pi\u00f9 ritorno in campo. A causa di questo infortunio, Smith salt\u00f2 la gara successiva contro i Chicago Bears, mentre nella seguente fu nominato titolare Colin Kaepernick per scelta tecnica, dopo l'ottima partita disputata da quest'ultimo coi Bears.\nSmith non disput\u00f2 pi\u00f9 alcuna partita nella stagione, mentre i Niners guidati da Kaepernick avanzarono fino al Super Bowl XLVII dove furono sconfitti dai Baltimore Ravens.\nKansas City Chiefs.\nIl 27 febbraio 2013, i 49ers acconsentirono allo scambio del giocatore coi Chiefs in cambio di una scelta del secondo giro del Draft NFL 2013. L'accordo divenne ufficiale con l'inizio della nuova stagione NFL, il 12 marzo 2013.\nStagione 2013.\nSmith inizi\u00f2 con una netta vittoria la sua esperienza coi Chiefs, passando 173 yard e 2 touchdown contro i Jacksonville Jaguars nella settimana 1. Nella vittoria sui Cowboys della settimana successiva Smith pass\u00f2 223 yard e altri due touchdown. I Chiefs partirono per la prima volta con un record di 3-0 dal 2010 grazie alla vittoria in trasferta nel \"Thursday Night\" sugli Eagles in cui Alex pass\u00f2 273 yard, senza touchdown e intercetti. L'imbattibilit\u00e0 continu\u00f2 anche la settimana successiva, superando una squadra in grandissima difficolt\u00e0 come i Giants, con 288 yard, 3 touchdown e i primi due intercetti di Smith in maglia Chiefs. Con la quinta vittoria consecutiva contro i Tennessee Titans, i Chiefs ebbero la loro miglior partenza dal 2003. Smith pass\u00f2 245 yard e sub\u00ec un intercetto.\nMalgrado solamente 14 passaggi completati su 31 tentativi per 128 yard, Smith guid\u00f2 i Chiefs alla sesta vittoria consecutiva contro i Raiders nella settimana 6. Con la vittoria sugli Houston Texans la domenica successiva, Kansas City rimase l'unica squadra imbattuta della lega. Smith pass\u00f2 240 yard, sub\u00ec un intercetto e segn\u00f2 un touchdown su corsa. La loro marcia prosegu\u00ec la settimana seguente superando i Browns in cui pass\u00f2 225 yard e 2 TD.\nLa prima sconfitta stagionale di Kansas City giunse nella settimana 11 in casa dei Denver Broncos malgrado 230 yard e 2 touchdown passati da Smith. La domenica seguente, in una gara dalle mille emozioni, i Chiefs uscirono nuovamente sconfitti in casa per 41-38 contro i Chargers nonostante le 294 yard passate e i 3 TD del quarterback (un intercetto subito). La terza sconfitta consecutiva giunse nella rivincita coi Broncos malgrado Smith ancora una volta si fosse caricato il peso dell'attacco sulle spalle. La sua gara termin\u00f2 con 293 yard passate, 2 touchdown e un intercetto, coi ricevitori dei Chiefs che si lasciarono sfuggire dalle mani diversi buoni passaggi.\nLa vittoria torn\u00f2 nella settimana 14 dominando in trasferta i Redskins per 45-10, in una gara in cui Smith pass\u00f2 137 yard e 2 touchdown. La settimana successiva disput\u00f2 una delle migliori gare della carriera completando 17 passaggi su 20 per 287 yard e 5 touchdown passati (4 per Jamaal Charles) nella vittoria per 56-31 sui Raiders. Coi Chiefs gi\u00e0 sicuri del quinto posto nel tabellone dei playoff, Smith e molti suoi compagni furono fatti riposare nell'ultima gara della stagione regolare contro i Chargers.\nIl 4 gennaio 2014, nel primo turno di playoff i Chiefs furono ospiti dei Colts. Malgrado una solida prova di Smith e un vantaggio di 28 punti nel terzo quarto, Kansas City fin\u00ec con l'essere sconfitta per 45-44. Il quarterback termin\u00f2 la gara con 378 yard passate e 4 touchdown (record di franchigia dei playoff pareggiato). A fine anno fu convocato per il suo primo Pro Bowl in sostituzione dell'infortunato Tom Brady.\nStagione 2014.\nIl 31 agosto 2014, Smith firm\u00f2 coi Chiefs un rinnovo contrattuale quadriennale del valore di 68 milioni di dollari, 45 milioni dei quali garantiti. La stagione si apr\u00ec senza lo squalificato Dwayne Bowe e nella prima partita Kansas City cedette in casa ai Titans, con Smith che pass\u00f2 un touchdown e sub\u00ec tre intercetti. La prima vittoria giunse nella settimana 3 in casa dei Dolphins in cui pass\u00f2 186 yard e tre touchdown, cui fece seguito una netta affermazione nel Monday Night Football contro i Patriots in cui complet\u00f2 20 passaggi su 26 per 248 yard e 3 touchdown. Dopo una sconfitta coi 49ers e la settimana di pausa, i Chiefs interruppero una striscia di cinque vittorie consecutive dei Chargers battendoli in trasferta in una gara che Smith concluse con 221 yard passate e un touchdown. Quella fu la prima di cinque vittorie consecutive in cui Smith non sub\u00ec alcun intercetto, segn\u00f2 il primo touchdown su corsa della sua stagione nella settimana 10 contro i Bills e batt\u00e9 i Seahawks campioni in carica nella settimana 11. La striscia positiva si interruppe a sorpresa quattro giorni dopo contro i Raiders ancora senza vittorie sino a quel momento. Seguirono altre due sconfitte prima che Kansas City tornasse a vendicarsi dei Raiders, battendoli 31-13 in casa. La partita di Smith si concluse con un massimo stagionale di 297 yard passate e due touchdown. Prima dell'ultima gara della stagione contro i Chargers, con Kansas City alla ricerca dell'ultimo posto disponibile per i playoff nel tabellone della AFC, Smith fu costretto a dare forfait a causa di un problema alla milza a causa di un colpo all'addome subito nel penultimo turno contro gli Steelers.\nStagione 2015.\nI Chiefs aprirono la stagione con una vittoria sui Texans, prima di una serie di cinque sconfitte consecutive che si interruppe nel settimo turno in casa contro gli Steelers, contro cui Smith pass\u00f2 251 yard e un touchdown. La seconda vittoria consecutiva giunse a Londra contro i Lions sette giorni dopo, in una gara in cui fece registrare la corsa pi\u00f9 lunga della carriera, 49 yard. Nel decimo turno i Chiefs vinsero nuovamente, in casa dei Broncos, con Smith che pass\u00f2 204 yard e un TD. La striscia positiva continu\u00f2 in casa dei Chargers vincendo per 33-3 dove 20 passaggi su 25 per 253 yard. Nel dodicesimo turno giunse la quinta vittoria consecutiva ai danni dei Bills, dove Smith pass\u00f2 255 yard e 2 TD.\nNella settimana 14, il record di franchigia di 312 passaggi di Smith senza un intercetto ebbe termine contro i Chargers ma i Chiefs colsero comunque la settima vittoria consecutiva per 10-3 in una gara condizionata da un violento acquazzone. La nona giunse contro i Browns, grazie a cui la squadra si aggiudic\u00f2 l'accesso ai playoff. La stagione regolare di Smith si chiuse con un nuovo primato personale di 3.486 yard passate, con 20 touchdown e 7 intercetti subiti.\nNella gara del turno delle wild card dei playoff 2015-2016 contro i Texans, Smith complet\u00f2 17 passaggi su 22 per 190 yard e un touchdown nel 30-0 finale dei Chiefs, che conquistarono la prima vittoria nella \"post-season\" dal 1994. La stagione si concluse la settimana successiva con la sconfitta in casa dei Patriots, interrompendo un record di franchigia di 11 vittorie consecutive.\nStagione 2016.\nNella prima gara della stagione 2016 contro i Chargers, Smith guid\u00f2 i Chiefs a rimontare uno svantaggio di 24-3 fino alla vittoria nei supplementari dove segn\u00f2 su corsa da 2 yard il touchdown decisivo nel 33-27 finale. Fu la maggiore rimonta della storia della franchigia. La stagione regolare di Kansas City si concluse con 12 vittorie e 4 sconfitte, vincendo la AFC West e classificandosi al secondo posto della AFC. Smith pass\u00f2 3.502 yard, 15 touchdown e 8 intercetti, con un primato personale di 5 touchdown su corsa, venendo convocato per il suo secondo Pro Bowl al posto dell'infortunato Derek Carr. Il prolifico attacco dei Chiefs si incepp\u00f2 per\u00f2 nel divisional round dei playoff, dove la squadra fu eliminata per 18-16 dai Pittsburgh Steelers.\nStagione 2017.\nI Chiefs e Smith iniziarono la stagione 2017 con una vittoria a sorpresa in casa dei Patriots campioni in carica dove pass\u00f2 368 yard e 4 touchdown nel 42-27 finale, venendo premiato come giocatore offensivo della AFC della settimana e come quarterback della settimana. Kansas City inizi\u00f2 la stagione con cinque vittorie consecutive ma nella seconda met\u00e0 dell'anno ebbe una striscia di quattro sconfitte consecutive. Una di queste venne nel tredicesimo turno contro i Jets, in cui Smith pass\u00f2 366 yard e 4 touchdown, divenendo il primo giocatore dell'era moderna (dal ) ad avere nella stessa gara un passaggio da 70 yard e una corsa da 70 yard. Per questa prestazione fu premiato nuovamente come quarterback della settimana.\nNel penultimo turno, Smith super\u00f2 per la prima volta le 4.000 yard passate in stagione, nella vittoria sui Dolphins che diede ai Chiefs il secondo titolo di division consecutivo. Nell'ultima settimana della stagione regolare i Chiefs optarono per fare riposare Smith, che chiuse la stagione con 4.042 yard passate, 26 touchdown (contro 5 intercetti) guidando la NFL con un passer rating di 104,7, tutti record in carriera. Divenne cos\u00ec il secondo giocatore della storia a passare 4.000 yard con 5 o meno intercetti dopo Aaron Rodgers nel 2014, venendo convocato per il suo terzo Pro Bowl al posto dell'infortunato Philip Rivers.\nNel primo turno di playoff, i Chiefs ospitarono i Tennessee Titans, concludendo il primo tempo in vantaggio per 21-3, con Smith che aveva completato 19 passaggi su 23 con 2 touchdown. Nel secondo tempo invece la squadra non riusc\u00ec a segnare alcun punto, venendo eliminata col punteggio di 22-21 in quella che fu la sua ultima partita con la squadra. Lasci\u00f2 come il secondo quarterback pi\u00f9 vincente della storia del club dopo l'Hall of Famer Len Dawson.\nWashington Redskins/Football Team.\nIl 30 gennaio 2018, i Chiefs scambiarono Smith con i Washington Redskins per una scelta del terzo giro del Draft NFL 2018 e il cornerback Kendall Fuller. Nella prima partita con la nuova maglia pass\u00f2 2 touchdown e complet\u00f2 il 70% dei suoi passaggi nella vittoria sui Cardinals per 24-6. Il 18 novembre 2018, nella partita dell'undicesimo turno contro gli Houston Texans, Smith soffr\u00ec fratture scomposte alla tibia e al perone della gamba destra mentre subiva un sack da Kareem Jackson e J.J. Watt. L'infortunio risult\u00f2 simile nella dinamica e nelle conseguenze a quello subito dall'ex quarterback dei Redskins Joe Theismann il 18 novembre 1985, esattamente 33 anni prima di Smith.\nSmith torn\u00f2 in campo dopo due anni rilevando l'infortunato Kyle Allen nel quinto turno della stagione 2020 completando 9 passaggi su 17 per 37 yard nella sconfitta contro i Los Angeles Rams per 30-10. Quando Allen si infortun\u00f2 gravemente a una caviglia nella settimana 9, Smith fu nominato titolare per il resto della stagione. Nel decimo turno disput\u00f2 la prima gara come partente dopo 728 giorni terminando con i nuovi primati personali in passaggi tentati (55), completati (38) e yard passate (390) nella sconfitta all'ultimo secondo di Washington contro i Detroit Lions. La prima vittoria giunse la settimana seguente contro i Bengals. Nel tredicesimo turno guid\u00f2 Washington alla vittoria a sorpresa sui Pittsburgh Steelers, l'ultima squadra rimasta imbattuta nella lega, con 296 yard passate e un touchdown. Nella settimana successiva si infortun\u00f2 al polpaccio della gamba destra e lasci\u00f2 la partita dopo il primo tempo, saltando le due gare che seguirono. Smith torn\u00f2 in campo per l'ultima gara contro i Philadelphia Eagles, passando due touchdown e guidando la squadra alla vittoria per 20\u201314 e alla conquista del titolo della NFC East division. Tuttavia non riusc\u00ec ad essere in campo nella gara del primo turno di playoff contro i Tampa Bay Buccaneers a causa del persistere del dolore al polpaccio. A fine stagione fu premiato come NFL Comeback Player of the Year da Associated Press, \"Sporting News\", e Pro Football Writers of America. Malgrado ci\u00f2 fu svincolato il 5 marzo 2021 e il 19 aprile annunci\u00f2 il suo ritiro."}
{"id": "3871851", "revid": "287204", "url": "https://it.wikipedia.org/wiki?curid=3871851", "title": "Kyushu J7W", "text": ""}
{"id": "3871853", "revid": "1573940", "url": "https://it.wikipedia.org/wiki?curid=3871853", "title": "Mulloidichthys vanicolensis", "text": "Mulloidichthys vanicolensis () \u00e8 un pesce di mare appartenente alla famiglia Mullidae.\nDistribuzione e habitat.\nProviene dalle barriere coralline dell'oceano Pacifico, del Mar Rosso e dell'oceano Indiano. Proviene dalle isole Tuamotu, Hawaii, Marchesi, Isola di Lord Howe e Giappone. Si trova inoltre in Nuova Zelanda, dalle Seychelles, Chagos e lungo le coste dell'Africa orientale. Nuota fino a 113 m di profondit\u00e0, ma si trova anche in zone costiere.\nDescrizione.\nIl suo corpo \u00e8 compresso lateralmente, con il dorso rosato-giallastro curvo e il ventre piatto e bianco. Circa a met\u00e0 del corpo \u00e8 presente una fascia gialla che parte dall'occhio, grande e bianco o rossastro, e termina sul peduncolo caudale. Le pinne sono gialle, la pinna caudale \u00e8 biforcuta. Ha due barbigli abbastanza lunghi.\nLa lunghezza massima registrata \u00e8 di 38 cm, anche se di solito non supera i 25.\nBiologia.\nComportamento.\nNuota in banchi composti da molti esemplari. Spesso viene trovato con gruppi di esemplari di \"Lutjanus kasmira\", appartenenti alla famiglia Lutjanidae, con i quali condivide l'habitat.\nAlimentazione.\nLa sua dieta, prevalentemente carnivora, \u00e8 composta sia da pesci ossei pi\u00f9 piccoli che da varie specie di invertebrati acquatici, soprattutto vermi e crostacei."}
{"id": "3871870", "revid": "1442080", "url": "https://it.wikipedia.org/wiki?curid=3871870", "title": "Open Sud de France 2012 - Singolare", "text": "Il singolare dell'Open Sud de France 2012 \u00e8 stato un torneo di tennis facente parte dell'ATP World Tour 2012.\nIl detentore del titolo era Ga\u00ebl Monfils ma \u00e8 stato sconfitto in finale da Tom\u00e1\u0161 Berdych per 6-2, 4-6, 6-3.\nTeste di serie.\nLe prime quattro teste di serie ricevono un bye per il secondo turno. "}
{"id": "3871872", "revid": "292162", "url": "https://it.wikipedia.org/wiki?curid=3871872", "title": "Musica popolare siciliana", "text": ""}
{"id": "3871874", "revid": "121658", "url": "https://it.wikipedia.org/wiki?curid=3871874", "title": "...tick...tick...tick", "text": ""}
{"id": "3871876", "revid": "287204", "url": "https://it.wikipedia.org/wiki?curid=3871876", "title": "M\u0161eck\u00e9 \u017dehrovice", "text": "M\u0161eck\u00e9 \u017dehrovice \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3871877", "revid": "287204", "url": "https://it.wikipedia.org/wiki?curid=3871877", "title": "Msecke Zehrovice", "text": ""}
{"id": "3871882", "revid": "1647404", "url": "https://it.wikipedia.org/wiki?curid=3871882", "title": "NRJ Music Award", "text": "Gli NRJ Music Awards, sono una manifestazione nata nel 2000 e organizzata dalla stazione radio francese NRJ, in collaborazione con la rete televisiva TF1. L'evento ha luogo ogni anno a met\u00e0 gennaio a Cannes (Francia) come apertura del MIDEM (March\u00e9 international de l'\u00e9dition musicale). In questa manifestazione, vengo premiati i musicisti pi\u00f9 popolari, di diverse categorie.\nCategorie.\nI premi nelle seguenti categorie, vengono assegnati ai musicisti ogni anno:\nLa NRJ sceglie 5 nominati in ogni categoria, e li sottopone ad una votazione online sul loro sito web. Successivamente, i vincitori sono determinati da un sistema in cui il pubblico detiene il 75% della decisione, e una giuria istituita da NRJ e da TF1 che ne detengono il 25%."}
{"id": "3871887", "revid": "827882", "url": "https://it.wikipedia.org/wiki?curid=3871887", "title": "Programma Extinzione", "text": "Programma Extinzione (\"X-Tinction Agenda\") \u00e8 un crossover che intreccia le testate \"Uncanny X-Men\" (vol. 1), \"X-Factor\" (vol. 1) e \"New Mutants\" (vol. 1), pubblicato dalla Marvel Comics fra il novembre 1990 e il gennaio 1991. Sceneggiata da Chris Claremont e Louise Simonson per i disegni di Jim Lee, Rob Liefeld, Jon Bogdanove e Guang Yap, la storia ruota attorno al rapimento di alcuni membri dei Nuovi mutanti per mano di Cameron Hodge ed al loro salvataggio da parte degli X-Men, creduti morti ma in realt\u00e0 dispersi per il globo senza alcun ricordo, e X-Factor.\nTrama.\nMentre Rictor, Boom-Boom, Warlock, Wolfsbane e Tempesta, fatta regredire fisicamente al suo corpo di adolescente, si rilassano dopo una seduta nella Stanza del Pericolo vengono assaliti e catturati dai Magistrati di Genosha, fra cui Havok che ha perso la memoria, con l'accusa di essere complici della fuga della mutata Jenny Ransome e portati sull'isola per il processo. Qui apprendono che dietro la florida economia locale si cela lo sfruttamento di schiavi mutati a cui lo stesso governo ha dato vita e che a muovere le fila, utilizzando la presidentessa come volto per l'opinione pubblica, \u00e8 il cyborg Cameron Hodge che ha pianificato di assorbire i poteri di Warlock per riacquistare un corpo umanoide. Privati dei loro poteri i prigionieri vengono condotti nelle celle dalle quali riescono a scappare grazie all'aiuto di Warlocke che per\u00f2 rimane indietro e viene catturato; ancora triste per la morte di Cypher, Wolfsbane si distacca dal gruppo dei fuggitivi e corre in soccorso dell'amico vedendolo morire sotto i suoi occhi e finendo di nuovo nelle mani dei Magistrati. Tempesta rinuncia alla fuga e si infiltra nello studio del Geningegnere Moreau, responsabile della procedura per creare mutati, per ucciderlo ma viene sorpresa da Hodge che la cattura sottoponendola alla trasformazione e creando la mutata 20. Nel frattempo Wolverine, Psylocke e Jubilee, venuti a conoscenza del rapimento dei loro amici, raggiungono Genosha ed incontrano Rictor e Boom-Boom che li aggiornano sulla situazione; all'altro capo dell'isola i cinque membri di X-Factor pi\u00f9 Cable, Banshee, Gambit, Forge, Cannonball e Sunspot si accingono a raggiungere la Cittadella, grattacielo sede del potere e luogo in cui avvengono le trasformazioni e sono rinchiusi i prigionieri, per lo stesso motivo. Wolverine e Psylocke si infiltrano nella Cittadella ma vengono riconosciuti da Havok che lentamente sta riacquistando la memoria e catturati dopo uno scontro con Hodge. Stabilito il piano d'azione Ciclope divide il gruppo portando nella missione d'infiltrazione solamente Uomo Ghiaccio e Bestia mentre Cable, Marvel Girl, Gambit, Forge e Sunspot piazzano dell'esplosivo per far crollare la Cittadella ma vengono scoperti dai Magistrati e catturati da Hodge che per torturarli psicologicamente li informa di aver trasformata in mutata Wolfsbane lasciandole per\u00f2 il ricordo della persona che era stata a differenza degli altri che diventano macchine senza alcun pensiero a parte obbedire agli ordini. Ritorvatasi in cella con Wolverine, Marvel Girl comprende che a causa della privazione dei poteri presto morir\u00e0 ed i due si scambiano un bacio appassionato. Ai piani alti della Cittadella Bashee, Arcangelo e Cannonball sferrano il loro attacco contro Hodge e la presidentessa ma anche loro vengono infine catturati cos\u00ec come pure la squadra di Ciclope che si scontra direttamente con Havok facendogli per\u00f2 tornare la memoria. Messi a processo X-Men, X-Factor e Nuovi Mutanti vengono consegnati nelle mani di Hodge che si diverte a torturarli fino a quando, approfittando dell'assenza del loro carceriere, Gambit riesce a liberare tutti. Fingendo di volersi arrendere ed essere trasformata in una mutata Psylocke mette K.O. le guardie che la portano dal Geningegnere e s'imbatte nei Magistrati ribelli contro Hodge che le consegnano Tempesta; insieme tornano nella camera di tortura dove Tempesta tocca Ciclope ridandogli i poteri e ritornando finalmente adulta. Gli X-Men costringono quindi Hodge alla fuga, che gli riesce grazie ad un dispositivo di intangibilit\u00e0, e Tempesta fa ritornare in s\u00e9 Wolfsbane prima di dividersi in squadre e dare la caccia al cyborg che uccide il Geningegnere Moreau e a causa dei danni al suo esoscheletro meccanico \u00e8 costretto a ripiegare sulla cima della Cittadella dove Ciclope e Havok gli staccano la testa dal corpo; tuttavia a causa di un patto con un demone Hodge non pu\u00f2 essere ucciso. Per ovviare a questa difficolt\u00e0 Rictor fa crollare la Cittadella seppellendo la testa sotto le macerie."}
{"id": "3871889", "revid": "287204", "url": "https://it.wikipedia.org/wiki?curid=3871889", "title": "Mut\u011bjovice", "text": "Mut\u011bjovice \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3871891", "revid": "59613608", "url": "https://it.wikipedia.org/wiki?curid=3871891", "title": "Tenuta di strada", "text": ""}
{"id": "3871892", "revid": "287204", "url": "https://it.wikipedia.org/wiki?curid=3871892", "title": "Mutejovice", "text": ""}
{"id": "3871901", "revid": "36426", "url": "https://it.wikipedia.org/wiki?curid=3871901", "title": "Cimitero monumentale di Patern\u00f2", "text": "Il cimitero monumentale di Patern\u00f2 \u00e8 un cimitero che sorge in via degli Svevi nella parte meridionale dello storico colle di origine vulcanica (\"Collina storica\"), situato nella zona occidentale del territorio di Patern\u00f2, in provincia di Catania.\nStoria e descrizione.\nLe leggi eversive del 1866 portarono alla soppressione del convento dei cappuccini situato nel colle paternese. Il terreno ad esso adiacente venne requisito per la costruzione del cimitero, che venne inaugurato nel 1887. Parte dei locali furono adibiti a uffici comunali per i servizi cimiteriali e deposito delle salme.\nDell'ex convento oggi rimane soltanto la cappella dei frati, ossia, la attuale chiesa di Santa Maria delle Grazie, attigua all'ingresso principale del cimitero. Sul lato sinistro dell'ingresso principale del cimitero, vi \u00e8 incisa una lapide che ricorda la sepoltura di militari ungheresi della prima guerra mondiale morti durante la loro prigionia a Patern\u00f2.\nIl cimitero \u00e8 stato costruito secondo alcuni storici su quella che era la citt\u00e0 greco-romana, o per lo pi\u00f9 in quel sito. I vialetti, le scalinate e le stradine interne, erano le vecchie strade che soprattutto in epoca greco-romana solcavano il luogo.\nAll'interno del cimitero si trovano molte cappelle e tombe di nobili e illustri famiglie della citt\u00e0:\nIl cimitero \u00e8 anche sede di tutte le cappelle delle confraternite cittadine, sono 15 in tutto, ma ricordiamo le pi\u00f9 belle e monumentali:\nLa maggior parte delle Cappelle gentilizie e confraternali sono in stile liberty, e rappresentano delle vere e proprie opere d'arte.\nLe tombe-mausoleo per gran parte sono costruite in marmo, ornate da statue di Madonne, Ges\u00f9 angeli, putti santi vari e decorazioni varie, busti marmorei e lapidi elaborate.\nLa superficie si estende per buona parte del lato posteriore della \"Collina storica\" \u00e8 confina con la chiesa di Santa Maria dell'Alto.La parte meridionale si affaccia sulle campagne di contrada San Marco da cui si gode un magnifico panorama sulla valle del Simeto. Questa ubicazione rende il luogo molto suggestivo e quasi unico nel suo genere, per questo \u00e8 considerato tuttora uno dei cimiteri pi\u00f9 romantici e incantevoli d'Italia e nella parte superiore \u00e8 confinante con la chiesa di Santa Maria dell'Alto."}
{"id": "3871902", "revid": "1305772", "url": "https://it.wikipedia.org/wiki?curid=3871902", "title": "Nesuchyn\u011b", "text": "Nesuchyn\u011b \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3871904", "revid": "287204", "url": "https://it.wikipedia.org/wiki?curid=3871904", "title": "Nesuchyne", "text": ""}
{"id": "3871906", "revid": "729019", "url": "https://it.wikipedia.org/wiki?curid=3871906", "title": "Ader Avion III", "text": "L'Avion III fu un aeroplano sperimentale a vapore progettato e costruito negli anni novanta dell'Ottocento dall'ingegnere, inventore e pioniere dell'aviazione francese Cl\u00e9ment Ader con la collaborazione finanziaria dell'esercito. Sviluppato dal monoplano \u00c9ole attraverso il progetto incompiuto dell'Avion II, l'Avion III venne provato due volte, il 12 e il 14 ottobre 1897, ma non riusc\u00ec a staccarsi dal suolo se non per un volo breve e incontrollato.\nStoria del progetto.\nCl\u00e9ment Ader era un ingegnere autodidatta francese il quale, dopo aver costruito a proprie spese un pallone aerostatico durante la guerra franco-prussiana del 1870-1871 e dopo aver sperimentato un aliante nel 1873, decise nel 1876 di abbandonare il suo impiego presso l'amministrazione statale delle vie di comunicazione per dedicarsi invece alla ricerca aeronautica nel campo dei \"pi\u00f9 pesanti dell'aria\".\nTra il 1882 e il 1890 progett\u00f2 e costru\u00ec il suo primo velivolo a motore, l'\u00c9ole o Avion I, un grande aeroplano con un'ala a pipistrello che era spinto da un motore a vapore (a sua volta concepito e costruito da Ader) che sviluppava 20 cavalli vapore e muoveva un'elica quadripala. Esso riusc\u00ec a compiere un breve volo il 9 ottobre 1890, il quale \u00e8 considerato da diverse fonti la prima occasione in cui un aereo si sia sollevato da un terreno pianeggiante con la sola potenza del suo motore.\nAvendo ricevuto all'inizio degli anni 1890 una commissione dell'esercito francese per un nuovo aereo, nel giugno 1893 Ader cominci\u00f2 a costruire la struttura e il motore di una seconda macchina volante a vapore, chiamata Avion II. Essa, stando alle specifiche dei militari, avrebbe dovuto essere in grado di rimanere in volo a un centinaio di metri di quota per diverse ore, trasportando 200 chilogrammi di carico utile. Tuttavia, dopo aver calcolato l'effetto di coppia dovuto all'elica quadripala di 3 metri di diametro che sarebbe stata necessaria per assorbire la potenza di un motore migliorato, Ader abbandon\u00f2 il progetto; si dedic\u00f2 allora allo sviluppo dell'Avion III, sul quale sarebbero stati installati due motori azionanti due eliche separate, simmetriche e controrotanti capaci di assorbire completamente l'effetto di coppia.\nTecnica.\nL'Avion III era un monoplano caratterizzato da una grande ala alta fortemente incurvata simile a quella di un pipistrello, privo di coda e dotato di due motori azionanti due eliche distinte. La leggera struttura dell'aereo era costituita da montanti in legno e in bamb\u00f9 incollati gli uni agli altri e ricoperti da un rivestimento di seta fissato alla struttura da un sistema di bottoni. Le due eliche, che ruotavano in direzioni opposte, erano collocate una leggermente pi\u00f9 avanti dell'altra per evitare che entrassero in contatto, dal momento che le loro estremit\u00e0 descrivevano due circonferenze secanti; la loro struttura era formata da listelli di bamb\u00f9 assemblati proprio come le penne di un uccello.\nLe ali erano articolate in modo piuttosto intricato; la loro struttura si basava su un longherone principale da cui si dipartivano altre travi pi\u00f9 piccole, chiamate \"gomito, mano, pollice e dita\". Il complesso sistema di controllo dell'\u00c9ole era stato semplificato; ora l'ala poteva essere spostata avanti e indietro per muovere il centro di pressione per mezzo di una manovella che richiedeva 20 o 30 giri per spostare la velatura da un'estremit\u00e0 all'altra del suo percorso. Era presente anche un piccolo timone di tela azionato per mezzo di una corda da una coppia di staffe che muovevano anche la ruota posteriore del carrello; le eliche potevano essere fatte ruotare a velocit\u00e0 differenti per contribuire a far virare l'aereo a destra o a sinistra; tuttavia il sistema di controllo del volo era nel complesso inefficiente. e una delle cause dell'insuccesso dell'Avion III fu probabilmente legata al fatto che Ader sopravvalut\u00f2 le sue caratteristiche di manovrabilit\u00e0.\nI motori a vapore erano dotati di un rapporto potenza-peso eccezionalmente buono per l'epoca. L'acqua si trasformava in vapore in una caldaia alimentata ad alcool e collocata davanti al pilota, nella parte frontale della fusoliera; l'aria necessaria alla combustione entrava da un'apertura sotto l'aereo e veniva evacuata da sopra; il vapore cos\u00ec ottenuto alimentava i cilindri dei due motori, poi veniva immesso in un condensatore che lo raffreddava grazie al contatto con l'aria esterna e, riportatolo allo stato liquido, lo reimmetteva nelle tubazioni secondo un ciclo a circuito chiuso.\nTentativi di volo.\nL'esercito francese mise a disposizione di Ader un terreno a Satory, non lontano da Versailles, dove venne costruita una pista circolare concepita appositamente da Ader stesso per facilitare il lancio dell'Avion III. Il 12 ottobre 1897 ebbe luogo una prima prova di rullaggio, in cui si verific\u00f2 che la potenza del motore e l'efficienza delle eliche erano sufficienti a far raggiungere al velivolo una certa velocit\u00e0. L'obiettivo di questa prova non era quello di alzarsi in volo.\nUn vero tentativo di volare venne eseguito due giorni dopo, il 14 ottobre. Il tempo era cattivo, e Ader aveva sottovalutato la pendenza del terreno su cui aveva costruito il circuito di lancio. L'aereo si stacc\u00f2 da terra prima del previsto, sband\u00f2 a causa del vento e della forza centrifuga e si schiant\u00f2 al suolo; slitt\u00f2, comp\u00ec mezzo giro su se stesso e si ferm\u00f2 (danneggiato gravemente) a circa 300 metri di distanza dal punto in cui aveva eseguito il primo balzo.\nIl rapporto (pubblicato nel 1910). del generale Mensier, il rappresentante ufficiale del governo francese, affermava che l'Avion III non aveva volato, ma suggeriva di continuare gli esperimenti. Il ministero della guerra, che aveva gi\u00e0 speso 65\u00a0000 franchi per finanziare Ader, non volle per\u00f2 stanziare ulteriori fondi per nuove prove; nel febbraio 1898 l'esercito cancell\u00f2 tutti i contratti con Ader e rinunci\u00f2 a tutte le ricerche in campo aeronautico.\nAder pensava gi\u00e0 a un Avion IV con motore a benzina che per\u00f2, a causa della mancanza di disponibilit\u00e0 economiche, non pot\u00e9 costruire.\nL'Avion III venne conservato da Ader per qualche anno; fu esposto all'Esposizione universale di Parigi del 1900 (dove fu una fonte d'ispirazione per alcuni giovani aspiranti aviatori, tra cui Gabriel Voisin) e poi nel 1902 venne trasferito al Museo delle arti e dei mestieri di Parigi.\nQuando, nel 1906, gli exploit di Alberto Santos-Dumont e del suo 14-bis suscitarono in Francia un rinnovato interesse per il volo, Ader cominci\u00f2 a sostenere che il suo Avion III aveva volato per almeno 90 metri il 14 ottobre 1897. Questa sua affermazione non \u00e8 ritenuta fondata dagli storici dell'aviazione, ma la controversia non \u00e8 del tutto risolta.\nEsemplari attualmente esistenti.\nL'Avion III originale, l'unico velivolo prodotto da Ader con questa denominazione, \u00e8 tuttora conservato presso il Conservatoire national des arts et m\u00e9tiers (CNAM) di Parigi, dove \u00e8 sospeso al soffitto sopra una scalinata monumentale."}
{"id": "3871907", "revid": "729019", "url": "https://it.wikipedia.org/wiki?curid=3871907", "title": "Francesco II da Carrara", "text": "Biografia.\nNacque da Francesco detto \u201cil Vecchio\u201d, della famiglia dei Carraresi.\nDivenne signore di Padova nel 1388 per abdicazione del padre e dovette combattere contro Gian Galeazzo Visconti che occup\u00f2 la citt\u00e0 nel 1389. Francesco fu costretto a riparare prima a Pisa e in seguito a Firenze. Grazie all'appoggio dei fiorentini e col consenso della Serenissima i Carraresi riacquistarono il dominio di Padova nel giugno 1390 costringendo le milizie viscontee alla resa.\nAl fine di espandere i confini della sua signoria, intraprese una guerra contro Francesco I Gonzaga, che aveva ottimi rapporti con i Visconti, per la conquista del mantovano. L'amicizia con i Gonzaga si rinsald\u00f2 nel luglio 1397, quando il figlio primogenito Francesco spos\u00f2 Alda Gonzaga, primogenita del signore di Mantova. Grazie a questa alleanza strategica i Carraresi andarono in soccorso delle truppe gonzaghesche, appoggiate apertamente dai veneziani, contro i Visconti nella battaglia di Governolo avvenuta il 28 agosto 1397.\nLa guerra contro Milano prosegu\u00ec anche dopo la firma della pace di Pavia del 1400 tra veneziani e milanesi. L'esercito dei Carraresi, al comando del figlio Francesco III, partecip\u00f2 alla alleanza contro i Visconti e scese in campo nella battaglia di Casalecchio del 1402, risultando sconfitto. Nel 1404 strinse alleanza con i Della Scala di Verona contro lo strapotere visconteo. Nel 1405 Padova venne conquistata da Venezia e Francesco Novello col figlio Francesco III finirono nelle prigioni lagunari, dove entrambi furono uccisi nel 1406.\nTermin\u00f2 cos\u00ec anche la signoria dei Carraresi su Padova.\nA Francesco il Novello si deve l'erbario padovano \"El libro agreg\u00e0 de Serapion\" (Londra, British Museum, Egerton Ms.2020), scritto e miniato per lui tra il 1390 e il 1403 da Andrea Amadio.\nDiscendenza.\nFrancesco Novello il 1 giugno 1376 spos\u00f2 Taddea d'Este, figlia di Niccol\u00f2 II d'Este ed ebbero sette figli:\nFrancesco Novello ebbe anche alcuni figli naturali, tra i quali:"}
{"id": "3871908", "revid": "554633", "url": "https://it.wikipedia.org/wiki?curid=3871908", "title": "Avion III", "text": ""}
{"id": "3871909", "revid": "287204", "url": "https://it.wikipedia.org/wiki?curid=3871909", "title": "Waterloo Hawks 1948-1949", "text": "La stagione 1948-1949 dei Waterloo Hawks vide la franchigia impegnata in National Basketball League.\nI Waterloo Hawks chiusero al quarto posto nella Western Division, con un record di 30 vittorie e 32 sconfitte. La squadra disput\u00f2 poi le semifinali di Division, ma venne eliminata dagli Oshkosh All-Stars."}
{"id": "3871911", "revid": "1522738", "url": "https://it.wikipedia.org/wiki?curid=3871911", "title": "Movimento Nazionale Fascista Italo-Rumeno", "text": "Il Movimento Nazionale Fascista Italo-Rumeno (in rumeno: \"Mi\u015fcarea Na\u0163ional\u0103 Fascist\u0103 Italo-Rom\u00e2n\u0103\") fu un piccolo movimento fascista rumeno attivo all'inizio degli anni '20. A fondarlo nel 1921 fu Elena Bacaloglu, una giornalista sposata ad un italiano e conoscente di Benito Mussolini. Il gruppo, che pot\u00e9 contare su circa cento membri, si bas\u00f2 su di una fedele riproposizione degli ideali di cui si era fatto portatore il fascismo italiano ed, inoltre, sottoline\u00f2 con forza la comunanza etnico-storica tra il popolo rumeno e quello italiano. Nel 1923 si fuse con il Fascio Nazional-Rumeno in una nuova formazione politica, il Movimento Nazionale Fascista. Tuttavia, il nuovo partito non ottenne il successo sperato e rimase in una posizione di marginalit\u00e0 rispetto agli altri numerosi movimenti fascisti del paese."}
{"id": "3871913", "revid": "110157", "url": "https://it.wikipedia.org/wiki?curid=3871913", "title": "Nezabudice", "text": "Nezabudice \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3871914", "revid": "1305772", "url": "https://it.wikipedia.org/wiki?curid=3871914", "title": "Talk to Me", "text": ""}
{"id": "3871918", "revid": "287204", "url": "https://it.wikipedia.org/wiki?curid=3871918", "title": "Seneca Wallace", "text": "Carriera professionistica.\nSeattle Seahawks.\nWallace fu scelto al quarto giro del Draft NFL 2003 dai Seattle Seahawks. Il 22 luglio 2013 firm\u00f2 un contratto triennale del valore di 1.220.000 dollari, di cui 310.000 di bonus alla firma. \u00c8 largamente accreditato che il suo valore nel draft scese per la sua insistenza a giocare nel ruolo di quarterback, piuttosto che come wide receiver alla Antwaan Randle El. Intrigati dal suo atletismo, i Seahawks gli diedero una possibilit\u00e0. Wallace lasci\u00f2 la sua prima impronta nei playoff del 2005 quando ricevette in maniera acrobatica un passaggio da 28 yard di Matt Hasselbeck nella finale della NFC contro i Carolina Panthers.\nNel 2006, Wallace gioc\u00f2 quattro gare come quarterback titolare come sostituto di Hasselbeck infortunato al ginocchio destro. Sotto la sua leadership, la squadra vinse due partite e ne perse due. Il suo rating fu di 76,2 nella stagione 2006, passando poco meno di 1000 yard, lanciando 8 touchdown e 7 intercetti.\nIl 23 agosto 2007 firm\u00f2 un contratto quadriennale del valore di 6,2 milioni di dollari, di cui 1,6 milioni di bonus alla firma. Mike Holmgren inizi\u00f2 ad usare Wallace come wide receiver in limitate occasioni. Alla settima settimana Wallace aveva catturato due passaggi, corso due volte e lanciato un passaggio incompleto.\nNel 2008, Wallace inizi\u00f2 due gare di pre-stagione come quarterback ed ebbe buone statistiche contro Minnesota ed Oakland. Dopo che gli indortuni ai wide receiver colpirono i Seahawks, Wallace fu spostato in quella posizione.\nCleveland Browns.\nL'8 marzo 2010 Wallace venne ceduto ai Cleveland Browns per una scelta del draft 2011. Con questo scambio, Wallace si riun\u00ec col suo ex allenatore di Seattle ed attuale presidente dei Browns Mike Holmgren. Fece il suo debutto in stagione regolare il 12 settembre 2010 dopo che il quarterback titolare Jake Delhomme si infortun\u00f2 alla caviglia nella prima partita di stagione contro Tampa Bay. Inizi\u00f2 da titolare le successive quattro partite prima di un infortunio alla caviglia durante la settimana 5 contro Atlanta. Il 3 marzo 2011, Wallace firm\u00f2 un contratto triennale del valore di 9.200.000 dollari di cui 2.000.000 di bonus alla firma coi Browns.\nNew Orleans Saints.\nIl 15 aprile 2013, Wallace firm\u00f2 un contratto annuale coi Saints. Il 19 agosto fu svincolato.\nSan Francisco 49ers.\nIl 22 agosto 2013, Wallace firm\u00f2 un contratto annuale coi San Francisco 49ers, rimanendovi per\u00f2 solo per una settimana.\nGreen Bay Packers.\nIl 2 settembre 2013, Wallace firm\u00f2 con i Green Bay Packers. Quando nel Monday Night Football della settimana 9 contro i Chicago Bears il titolare Aaron Rodgers si infortun\u00f2 a inizio gara, Seneca lo sostitu\u00ec completando 11 passaggi su 19 tentativi e subendo un intercetto, non riuscendo a guidare i Packers alla vittoria. L'infortunio di Rodgers si rivel\u00f2 significativo e Wallace fu nominato titolare per la gara della domenica successiva ma la sua partita dur\u00f2 soli pochi minuti poich\u00e9, dopo aver completato i primi cinque passaggi tentati, dovette abbandonare il campo per un infortunio all'inguine."}
{"id": "3871919", "revid": "52076", "url": "https://it.wikipedia.org/wiki?curid=3871919", "title": "Codice dei beni culturali e ambientali", "text": ""}
{"id": "3871921", "revid": "1240484", "url": "https://it.wikipedia.org/wiki?curid=3871921", "title": "Campionato asiatico di pallamano maschile", "text": "Il Campionato asiatico di pallamano maschile \u00e8 la principale competizione asiatica di pallamano maschile e si svolge ogni due anni. \u00c8 valido anche come torneo di qualificazione per i Giochi olimpici e per il campionato mondiale."}
{"id": "3871924", "revid": "287204", "url": "https://it.wikipedia.org/wiki?curid=3871924", "title": "Nov\u00fd D\u016fm", "text": "Nov\u00fd D\u016fm \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3871925", "revid": "287204", "url": "https://it.wikipedia.org/wiki?curid=3871925", "title": "Novy Dum", "text": ""}
{"id": "3871933", "revid": "298055", "url": "https://it.wikipedia.org/wiki?curid=3871933", "title": "Guerra dei mondi", "text": "La Guerra dei mondi \u00e8 un arco narrativo a fumetti a puntate pubblicato sulla serie \"Nathan Never\", edita in Italia dalla Sergio Bonelli Editore, dal 2011 al 2012. Questo ciclo di storie porta la serie ad avere un nuovo stile narrativo pi\u00f9 drammatico e di taglio cinematografico, con una rivisitazione delle origini della saga del personaggio, dalla eventi drammatici come la morte della moglie e il rapimento della figlia che hanno portato il protagonista in esilio volontario in un tempio shintoista, alla psicologia dei principali comprimari.\nStoria editoriale.\nLa storia \u00e8 stata pubblicata su sedici numeri consecutivi della serie regolare di \"Nathan Never\" dal n. 239 di aprile 2011 al n. 253 del giugno 2012.\nTrama.\nI Pretoriani.\nSul pianeta Marte un pretoriano decide di incontrare un prigioniero mutato catturato nel deserto, suo vecchio amico. Molti anni dopo sulla Terra, poco prima di vincere un importante appalto, Mathusaleum Kopper, viene ucciso e l'appalto viene preso da un'altra societ\u00e0, Imperium, capitanata dal mutato Atticus Kane. Nathan Never \u00e8 chiamato a indagare sull'omicidio e scopre che Atticus potrebbe essere uno dei mutati creati in laboratorio su Marte prima della terraformizzazione e che molte societ\u00e0 che non hanno accettato l'inglobamento nella Imperium, sono state ridotte sul lastrico. Su Marte, un mutato di nome Scipio riesce a prendere il potere. Continuando le indagini si scopre che i cromosomi di Atticus sono compatibili con quelli dei cloni di Mister Alfa. Sigmund ipotizza che forse i mutati come Atticus siano un anello intermedio per un'altra specie di mutati superiori, i Pretoriani. Vengono trovati le prove dell'irregolarit\u00e0 nelle gare d'appalto che potrebbero escludere Imperium ma alla fine gli viene assegnato ugualmente l'appalto.\nIl tempio delle telepati.\nSulla stazione spaziale Melpomene giunge una delegazione marziana per le trattative tra i minatori e la Red Stone, compagnia mineraria. Nell'orbita di Giove, l'astronave mineraria South Vegas, il cui proprietario si era rifiutato di vendersi alla Red Stone, viene distrutta. Sulla Terra con un macchinario si sonda tutto il pianeta per cercare tutti i telepati. Mentre una nave di soccorso raccoglie la superstite della South Vegas, Manuela Hernandez, Nathan e colleghi si recano al tempio delle telepati in cerca di spiegazioni. Resya racconta del suo progetto di riformare l'ordine delle telepati dopo il passato eccidio di Aristotele Skotos e il tradimento di Mr. Alfa e spiega che al mondo esistono anche telepati non naturali, ovvero create artificialmente, chiamate telepati oscure, che si sono riunite in una setta oscura, capeggiata dalla decana Mater. Abraham racconta del suo incontro con una di queste, e offre a Resya la possibilit\u00e0 di aiutarlo ad indagare in quella direzione, con la promessa di futuri riconoscimenti per lei e le sue telepati, da sempre emarginate e malviste dalla societ\u00e0. Resya accetta e chiede di poter visionare il materiale raccolto da Kay nella macchina sinaptica. E mentre Kay confessa a Branko e a May di aver intravisto nell'esperimento un futuro tutt'altro che confortante, la situazione precipita: Yera, la telepate oscura, si infiltra nella villa di Abraham e lo uccide brutalmente, fermandogli il cuore con la forza della mente. La notizia ha un'eco inquietante, e inaspettatamente Sigmund riceve nel suo database tutti i dati della macchina di Abraham, che alla morte dell'ex presidente, si autodistrugge; i dati sono tuttavia incomprensibili, e Nathan cerca aiuto presso la neurofisica telepate Diane Weston per decifrarli. Gloria Anderson, nel frattempo, interroga la povera Manuela Hernandez e scopre che i suoi sospetti sono fondati: La Red Stone sta facendo piazza pulita dei minatori raminghi per conquistare il monopolio sui metalli. Su Marte, invece, l'entourage di archeologi di Scipio trova un antico portale sepolto nella Ma'Adim Vallis e mostra ad Atticus Kane il progetto di conquista che si appresta ad attuare.\nLe abitatrici dell'oscurit\u00e0.\nIl terzo numero si apre con le esequie funebri di Abraham. In disparte, anche Resya presenzia al funerale e Nathan, su indicazione di Solomon, la raggiunge e con lei si dirige in un locale dove parlare pi\u00f9 tranquillamente. Entrati in un Bar, Resya percepisce la presenza di una telepate e dice a Nathan di uscire e trovarla. Guidato telepaticamente, Nathan incontra Yera, che gli confessa di avere ucciso Abraham e gli predice che l'ora degli umani sta per finire e che tutti loro saranno spazzati via il primo giorno. La telepate oscura svanisce nell'oscurit\u00e0. In un'auto in citt\u00e0, intanto, si riuniscono Solomon Darver, Gloria Anderson ed Elania Elmore per discutere di cosa sta succedendo all'ombra della ricostruzione della citt\u00e0; Darver, appoggiato dalla Anderson, afferma di aver scoperto che i metalli acquisiti dalla Red Stone non sono stati messi sul mercato e ipotizza il coinvolgimento dei Pretoriani, ma la Elmore non sembra convinta e vorrebbe delle prove. Nel frattempo Yera torna nel covo delle telepati oscure, sotto il primo livello della citt\u00e0 e incontra la decana Mater che le d\u00e0 ulteriori istruzioni. Su Marte, invece, gli archeologi di Scipio riescono ad aprire l'arcano portale della Ma'Adim Vallis, che rivela una camera funebre: su un sarcofago cesellato, sono visibili le iscrizioni \"Kos Aradan Zero\", che Scipio sembra sapere interpretare. Nel frattempo, mentre Resya invia Keiko in Medioriente alla ricerca di una particolare telepate di nome Yumi, Kay riesce ad elaborare i codici psionici della macchina di Abraham e con la mappatura di Diane Weston, riescono a individuare il nascondiglio delle telepati oscure. Darver convoca tutti i suoi agenti di maggior fiducia a rapporto e la missione inizia cos\u00ec a delinearsi chiaramente: Nathan, Betty Hayworth, Branko, Link, May e la telepate Yumi si infiltreranno attraverso il primo livello, e Resya e Keiko seguiranno l'assalto dall'esterno, portando sostegno con i loro poteri mentali. Nonostante l'attacco di numerosi Robot di difesa, gli agenti alfa procedono e decidono di dividersi: May rimane a presidio della nave, Nathan e Betty Hayworth, utilizzando un esoscheletro armato, si dirigono verso l'area dei laboratori, Branko e Link verso il server centrale, mentre Yumi se la vedr\u00e0 direttamente con Mater. Nathan e Betty raggiungono un laboratorio di clonazione, dove creature gigantesche, simili ai cloni di Mr. Alfa, sono immerse in grandi sfere di liquido e sono collegate da innesti cerebrali. Link e Branko arrivano al server centrale, e l'androide, interfacciandosi con la struttura del computer, comprende che i dati si stanno progressivamente cancellando e che \u00e8 possibile acquisirne solo una piccola parte. Yera raggiunge May e inizia a bloccarne le funzioni vitali grazie alla sua forza mentale, mentre Yumi raggiunge Mater e gli rivela di essere una telepate empatica: attraverso la sua corteccia cerebrale, sar\u00e0 la stessa Resya, sebbene lontana, a condurre gli attacchi. Mater, sgomenta, sta per essere sopraffatta, Yera percepisce che \u00e8 accaduto qualcosa di grave e in un momento di distrazione, May le taglia la gola con un coltello, uccidendola. Mater viene definitivamente uccisa, ma l'energia scatenatasi nel conflitto non risparmia neanche Yumi, che crolla esanime. Mentre il covo delle telepati oscure crolla in mille pezzi, gli agenti alfa fanno appena in tempo ad uscire e a salvarsi. Resya e Keiko tornano al tempio e Nathan racconta a Solomon di ci\u00f2 che ha visto nel laboratorio sotterraneo, ipotizzando che le telepati oscure stessero architettando qualcosa per conto dei Pretoriani.\nImperium.\nIl quarto numero esordisce con un excursus sulla storia di Marte; la colonizzazione umana del pianeta era iniziata sia con la stabilizzazione di insediamenti scientifici in grado sviluppare la terraformazione sia tramite la creazione di mutati fisicamente pi\u00f9 coriacei, in grado di abituarsi meglio all'atmosfera del pianeta. Ma nella sezione degli esperimenti genetici del Dottor Crowley l'ambizione era ancora pi\u00f9 clamorosa: creare esseri superiori, sia fisicamente che intellettualmente, da destinare in una casta chiusa di eletti al vertice del potere di Marte. Atticus e Scipio, giovani, ingenui, e costretti a lavori umilianti e a cavie per le sperimentazioni tentano di fuggire dalla base, rubando due tute termiche e uscendo dai condotti di aerazione. Scattato l'allarme, il Dottor Crowley decide di non catturarli subito, e preferisce farli seguire per verificare chi tra i due sviluppasse una maggiore resistenza. Riportata la scena sul presente, in un cantiere della Imperium Enterprise viene ritrovato il cadavere semitumefatto di Goldberg, scomparso due giorni prima: l'incidente si chiude ufficialmente come fatalit\u00e0, ma l'insabbiamento \u00e8 evidente e all'Agenzia Alfa vogliono vederci chiaro. Sigmund compie delle ricerche, e scopre un fatto clamoroso: nel complotto sembra essere pesantemente coinvolto anche il presidente delle Nazioni Unite Kassavidis, che tramite un complesso giro di tangenti aveva favorito sia l'elezione di Eleonor Klint sia la concessione dell'appalto alla Imperium. Solomon, in nome della loro vecchia amicizia, incontra Kassavidis e tenta di persuaderlo a collaborare per incastrare Kane, in cambio di una reputazione parzialmente ancora salvabile; ma \u00e8 troppo tardi, e Kassavidis, congedato Solomon, si avvicina una pistola alla tempia e si uccide. Con un flashback la scena torna ancora su Marte di molti anni prima, dove Atticus e Scipio sono ancora in fuga attraverso le intricate caverne di arenaria della Valle Marineris, costantemente monitorati dallo staff della base; giunti fino al cuore della montagna, Crowley disattiva con un comando a distanza i respiratori delle loro tute, facendo perdere i sensi ai due fuggitivi, che vengono prontamente catturati e riportati alla base. Nel presente, invece, Solomon, sconcertato dal suicidio di Kassavidis, invia Sigmund e Olivia Olling a presentare ricorso in appello per l'appalto alla Imperium; in aula, nonostante le documentazioni e le prove delle tangenti di Kassavidis, Eleonor Klint ha gioco facile e con la sua influenza riesce addirittura a deferire l'agenzia con un richiamo ufficiale che determina una sospensione per un mese. Solomon \u00e8 alle spalle al muro, ma intende giocare ancora l'asso nella manica: convincere la moglie di Kane, l'attrice Mary Jane Lamarr, a collaborare per incastrare il marito. Ancora nel passato, su Marte, Crowley ha invece ottenuto ci\u00f2 che voleva: Scipio, durante la fuga, si \u00e8 rivelato psicofisicamente superiore ad Atticus e ha inconsapevolmente posto le basi per una divisione gerarchica nuova. Atticus, continuer\u00e0 a fare parte della forza lavoro umile, mentre Scipio diverr\u00e0 un Pretoriano, un massimo esponente della casta di Marte; Atticus tenta di sfuggire ai soldati della base, ma viene fermato e brutalmente inibito con le fruste elettriche, il tutto sotto gli occhi di Scipio, che promette a s\u00e9 stesso che se un giorno avr\u00e0 abbastanza potere, aiuter\u00e0 Atticus. E mentre, nel presente, il tentativo di persuasione di Nathan con Mary Jane Lamarr non ottiene apparentemente risultati, in orbita terrestre, presso il centro smistamento trasporti, Atticus Kane in persona \u00e8 l\u00ec per trattare un accordo con il direttore commerciale Freeman: l'obiettivo \u00e8 quello di far passare sottotraccia un convoglio di trasporti destinato sulla Terra, dal contenuto segreto, mediante denaro. Freeman, impassibile dinnanzi al tentativo di corruzione, accetta di buon grado e anzi, strappa un accordo pi\u00f9 favorevole. Intanto Mary Jane Lamarr torna sull'isola artificiale del viaggio di Nozze e trova sul fondo della piscina il cellulare di Atticus che aveva scagliato durante la passata colluttazione; di tutta fretta, torna sulla Terra, mostrando a Nathan il volto del mittente della chiamata ricevuta da Atticus: \u00e8 Scipio, ed \u00e8 la definitiva conferma che i Pretoriani sono coinvolti nel complotto. Intanto Atticus, su volont\u00e0 dello stesso Scipio, \u00e8 gi\u00e0 atterrato sulla Terra.\nIncursione notturna.\nFreeman ha ormai certificato il passaggio del cargo segreto diretto da Marte sulla Terra, ufficialmente contenente materiali per la costruzione, e cancella ogni traccia della illegalit\u00e0 rimuovendo la memoria del drone addetto all'archivio informazioni. All'improvviso, tuttavia, giunge sulla stazione doganale il sicario di Eleonor Klint, che si dice disposto a chiudere l'affare e consegnare il denaro a Freeman; ma \u00e8 un inganno, e non appena si presenta l'occasione, Freeman viene freddato e il corpo disperso nello spazio. Sulla Terra, invece, mentre i lavori di ricostruzione della citt\u00e0 sono ormai in via di completamento a tempi di record, la stampa e i cittadini osannano quello che appare come il salvatore della citt\u00e0, Atticus Kane; Sigmund, per\u00f2, riesce a ricavare dal cellulare consegnato da Mary Jane Lamarr una conversazione tra Kane e Scipio, in cui parlano di un importante carico da consegnare, col beneplacito di Freeman, a un astroporto il cui nome \u00e8 offuscato parzialmente dalla comunicazione disturbata. Intanto Kane raggiunge la moglie Mary a Love Island e le chiede spiegazioni sulla sua collaborazione con l'Agenzia Alfa; Mary Jane, irritata e risentita dal suo comportamento, racconta ad Atticus del cellulare. Atticus, inquietato, si allontana e ordina al sicario di uccidere Mary Jane. E mentre all'Alfa scoprono che un cargo della Imperium contenente ufficialmente materiali per l'edilizia sarebbe atterrato nella notte all'astroporto di Makland, Eleonor Klint irrompe nel palazzo Alfa, con in mano un mandato di perquisizione e, peggio, un provvedimento di sospensione che revoca temporaneamente all'agenzia ogni possibilit\u00e0 di indagine o azione; Olivia Olling consiglia di soprassedere, almeno fino alla riunione del consiglio di giustizia, mentre una notizia sconvolgente echeggia nei telegiornali: Mary Jane Lamarr \u00e8 morta, ufficialmente suicida, soltanto un mese dopo il suo matrimonio con Kane. Sorvegliati e spiati costantemente, Sigmund, Solomon e Nathan decidono di trovarsi segretamente presso l'antico monumento che simboleggia il discorso della rinascita di Gregorio XII, per capire come meglio agire: Sigmund prover\u00e0 ad indagare pi\u00f9 a fondo su Eleonor Klint, il cui odio per l'Alfa sembra inspiegabilmente acceso, Nathan continuer\u00e0 a seguire le vicende sul cargo in arrivo a Makland. E mentre Kane presenzia al funerale della moglie recitando un discorso struggente quanto falso, Solomon decide che \u00e8 il momento di rischiare: nonostante la sospensione, ordina a Nathan di chiedere aiuto a una squadra armata di supporto e di tentare un blitz all'astroporto di Makland, per scoprire cosa contengono davvero i container della Imperium. L'incursione sembra avere successo, ma entrati nei carghi, Nathan scopre clamorosamente che le casse contengono davvero materiali per l'edilizia e per l'arredamento: una seconda astronave marziana ha creato un diversivo, atterrando nel Territorio e trasferendo il carico su alcuni camion. La situazione si aggrava, Solomon riceve un ordine di convocazione in commissione per lui e tutti gli agenti alfa per la revoca delle licenze; Nathan e la squadra di supporto, ostacolati dai robot di difesa del cargo, vengono prontamente salvati da Jerry Lone, ma la missione \u00e8 fallita, e l'Agenzia sembra trovarsi a un passo dal baratro. Solomon si gioca allora, l'ultima carta: manda segretamente Sigmund dal neogovernatore Gomez, da poco subentrato a Kassavidis, e, grazie a un cavillo legale, prende tempo e costringe la commissione di giustizia a rinviare la seduta per la revoca delle licenze, mandando su tutte le furie Eleonor Klint. Ma poche ore dopo, accade l'impensabile: Grygor Gomez indice una conferenza straordinaria per giudicare la documentazione dell'Alfa ed esprimersi definitivamente sulla questione; il pessimismo regna sovrano, ma incomprensibilmente, il governatore scagiona l'Agenzia Alfa da ogni accusa, e, anzi, decreta il fermo di tutti i cantieri e la sospensione dell'appalto concesso all'Imperium. Tra l'incredulit\u00e0 generale e l'aperto dissenso della stampa e dei cittadini, Nathan si reca in Agenzia per chiedere come fosse potuto accadere: la risposta di Sigmund e Solomon \u00e8 eloquente, l'Agenzia Alfa, in possesso di informazioni compromettenti, ha ricattato il governatore, piegandolo alle loro volont\u00e0. Nathan, sconcertato e infuriato per una tale dimostrazione di immoralit\u00e0, consegna il distintivo e minaccia le dimissioni. Intanto, Atticus, incredulo e consapevole che la situazione si \u00e8 rovesciata, chiede istruzioni a Scipio sul da farsi: il Pretoriano, intuendo che l'arresto di Kane sarebbe stato solo questione di tempo, ordina all'amico di anticipare i tempi e passare alla fase cruciale. E in un attimo, accade qualcosa di sconvolgente: Centinaia di Tripodi meccanici emergono dagli edifici appena eretti dalla Imperium, distruggendo ogni cosa che trovano sulla loro strada; nel palazzo dell'agenzia, scosso dalle esplosioni, Branko e gli altri agenti osservano attoniti l'apocalisse che si sta consumando in citt\u00e0. Solomon decide di dirigersi nei sotterranei per attivare lo scudo di energia a difesa dell'edificio e chiede a Nathan cosa abbia intenzione di fare: dopo un istante di indecisione, Nathan afferra la pistola, e si unisce al gruppo.\nDistruzione!\nLa notizia dell'invasione si diffonde rapidamente e presso Marutha Bay scatta l'allarme di evasione dalla cella 01: Aran Darko, avvolto da una sfera di energia, annuncia che il futuro della Terra sta cambiando e che tutto inizier\u00e0 proprio dalla prigione, che, pochi secondi dopo, viene disintegrata. Intanto nella Citt\u00e0 Est si sta consumando la tragedia, i proconsoli tentano di dare il loro contributo, ma la strage continua drammaticamente e i caccia militari della difesa vedono incredibilmente respinti i loro missili da uno scudo a struttura esagonale emanato dai tripodi. Nel palazzo della MPC Television, Delya Davids vorrebbe continuare a filmare ci\u00f2 che sta avvenendo, ma l'elicottero del suo collega Brandon viene distrutto e solo l'intervento di Monique Zamara e del suo flyer Walkyrie riesce a trarla in salvo. Nel velivolo, mentre Monique spiega che ogni tipo di comunicazione \u00e8 interrotta, e che i tripodi hanno una difesa impenetrabile, Delya collega il suo palmare alla console del flyer, riuscendo cos\u00ec a filmare l'accaduto dall'alto. Un tripode, intanto, fa fuoco contro l'Agenzia Alfa, che resiste grazie al potente scudo magnetico, ma Darver, consapevole che la barriera non potr\u00e0 reggere a lungo, ordina l'intera evacuazione dell'edificio, non prima di aver espletato le ultime, fondamentali, operazioni: lui e Janine andranno a prelevare la memoria cibernetica degli archivi, May e Branko sigilleranno ogni deposito, Sigmund e Link si occuperanno del Brain Comdeck, mentre Nathan dovr\u00e0 trovare Betty e recarsi da Mendoza, per preparare la fuga mediante un sottomarino. Nathan trova Betty nel parcheggio sotterraneo, visibilmente scossa, che, dopo un duro scontro, fugge per andare in soccorso della madre dispersa. Branko, invece, raggiunge telefonicamente Kay per avvisarla di raggiungere con lo yacht una zona pi\u00f9 sicura. Su Melpomene, nel frattempo, Il presidente Anderson riceve una inquietante comunicazione da Marte: Scipio dichiara formalmente guerra alla Terra, e chiede alle stazioni orbitanti di astenersi dal conflitto, ricevendo per\u00f2 un secco rifiuto. La Anderson chiama immediatamente Gene Tolwyn per avvertirlo di tenere pronta la Galahad Shield a mobilitarsi, ma proprio\nin quel momento i radar dell'astronave rilevano l'avvicinamento di una mastodontica nave da guerra imperiale marziana, la Ares, le cui imponenti dimensioni sfiorano quelle della stessa stazione orbitante Melpomene. L'ammiraglio Tolwyn, atterrito, ordina il richiamo della flotta terrestre dalla fascia asteroidale, ma improvvisamente, tutto intorno alla Galahad Shield compaiono, mediante buchi magnetici di distorsione spazio-temporale, centinaia di caccia marziani, che iniziano ad attaccare la flotta di Tolwyn. Altrove, intanto, Aran Darko giunge, con il teletrasporto, all'Uni-Mente, una straordinaria struttura ad interfaccia nanocibernetica capace di interagire perfettamente con la mente di Darko, consentendogli una connessione diretta con ogni tripode, attraverso la mente di ogni clone-pilota. E mentre sulla portaerei militare Newark, nei Fiumi del Cielo, il generale Moses osserva la distruzione del palazzo delle Nazioni Unite, Elania Elmore si rifugia prontamente nei sotterranei della sede del consiglio di sicurezza e telefona a Sabrina, la baby sitter del figlio Matthew, dicendole di recarsi con il bambino in luogo coperto; Nyda Maverick e la sua squadra prendono invece in custodia la Elmore e il suo staff facendoli entrare a bordo in un flyer diretto ai Fiumi del Cielo. Poco pi\u00f9 vicino, il palazzo dei proconsoli, con il generale Frey al suo interno, viene disintegrato e all'Agenzia Alfa Sigmund si mette in contatto con Betty, che non riesce a trovare la madre al General Hospital. Elania Elmore giunge alla Newark, e mentre Nyda Maverick si incarica di tornare in citt\u00e0 per trovare suo figlio e salvarlo, il generale Moses la informa che le comunicazioni criptate riguardano soltanto le frequenze militari: Scipio ha volutamente consentito le trasmissioni tramite cellulari, affinch\u00e9 si diffondesse il panico in tutto il pianeta. E mentre la Galahad Shield viene colpita duramente nella furiosa battaglia interstellare, al peggio pare non esserci mai fine: viene rilevato l'allarme in un laboratorio virale prossimo allo smantellamento del sesto livello, con il pericolo di una tragica diffusione nell'aria di batteri mutageni letali creati in laboratorio. La Elmore chiede a Darver di occuparsene, e sul posto si recano in tutta fretta Nathan, Branko e Sigmund, per risolvere la situazione. Sigmund si collega al computer dell'edificio, mentre Nathan e Branko si apprestano a scendere nei sotterranei per ultimare la bonifica; ma \u00e8 un attimo, da una parete spunta un robot sentinella, che colpisce Branko con un laser, facendogli perdere i sensi. Nathan e Sigmund afferrano l'amico ferito per le braccia, tentando di trascinarlo al riparo dal fuoco.\nIl giorno pi\u00f9 lungo.\nBranko viene portato al riparo, Nathan distrugge il robot con una granata e trova un kit di pronto soccorso nel corridoio. Sigmund tenta di utilizzare il defibrillatore per rianimare l'amico, ma invano; il tempo corre, per\u00f2, e l'edificio traballa pericolosamente, cos\u00ec Nathan si reca da solo nei sotterranei, lasciando a Sigmund il compito di riprovare a risvegliare Branko. Sono passate solo quattro ore dall'attacco, ma il tempo pare essersi fermato. Nello spazio, Tolwyn capisce che la Galahad Shield \u00e8 spacciata e ordina al comandante Donovan di cessare l'operazione di soccorso e di ripiegare verso la Ares, con lo scopo di distruggerla. Tolwyn e il suo equipaggio si imbarcano nelle navette di salvataggio, e mentre la Galahad viene distrutta dai caccia marziani, giunge in aiuto la flotta stellare di Melpomene, che scorta l'ammiraglio al sicuro fino alla stazione orbitante: Gloria Anderson ha dunque deciso, soccorrendo i superstiti della Galahad Shield \u00e8 consapevolmente entrata in guerra con Marte. All'Uni-Mente, intanto, Aran Darko decide di attivare uno dei tre tripodi speciali modello Hyperion, con l'unico obiettivo di distruggere l'imbarcazione di salvataggio sulla quale si sono rifugiati Darver, Mendoza, May e Link. Nel laboratorio militare, nel frattempo, Nathan, dopo aver innescato le cariche termobariche, raggiunge Sigmund e Branko, che aveva ripreso conoscenza, e insieme riescono a fuggire dalla base appena prima dell'esplosione. Tolwyn comunica ad Elania Elmore di avere un sospetto inquietante: la gigantesca Ares potrebbe contenere nelle sue stive un intero esercito pronto a colonizzare la Terra, cos\u00ec che la missione della squadriglia della Donovan diventa fondamentale. La flotta della Donovan raggiunge la nave imperiale marziana e le lancia i suoi missili, che vengono sorprendentente aggirati, teletrasportati presso un teleporter su Marte e ricanalizzati sui flussi di energia della Ares; \u00e8 un istante, e gli enormi riflettori magnetici dell'ammiraglia di Marte si illuminano, emanando un lampo di energia devastante che distrugge in un solo colpo gran parte della flotta terrestre. La Donovan, miracolosamente sopravvissuta, comunica a Tolwyn che tutto \u00e8 perduto, e che sta procedendo alla ritirata, in attesa di nuovi ordini. Vicino alla costa si sta scatenando, invece, una caccia furiosa: il tripode Hyperion bersaglia la nave di Mendoza, che viene protetta anche dall'arrivo di Kay. Link sfrutta le sue capacit\u00e0 per danneggiare il mostro cibernetico, ma viene colpito e sembra cadere esanime. Nathan, Sigmund e Branko incontrano betty tra le rovine di una clinica dove i robot stanno mettendo in salvo i malati, ma improvvisamente gli agenti alfa alzano gli occhi verso il cielo, terrorizzati: centinaia di velivoli da sbarco marziani stanno atterrando sulla citt\u00e0. La prima invasione \u00e8 cominciata. Sulla costa Link continua la strenua lotta contro l'Hyperion, ma quando il gigantesco mostro meccanico sembra poter sferrare il colpo decisivo, un missile lo ferisce in un lato: incredibilmente appare Legs Weaver, con Janet, a bordo di una Biker, che gridano a Darver di allontanarsi dalla zona. May e Legs incrociano lo sguardo, ma non c'\u00e8 tempo per i ricordi: il tripode torna ad attaccare, ma Link, con la restante energia che gli rimane, entra dentro il tripode per arrecargli pi\u00f9 danni possibili, e riesce anche a constatare un fatto insolito: esso non \u00e8 una semplice macchina, perde sangue, prova dolore, ed \u00e8 sicuramente costituita da organi biotecnologici, esattamente come lui. Il tripode viene abbattuto, ma Link, privo ormai di ogni energia, precipita sul fondo del mare, non riuscendo a riemergere. Poco pi\u00f9 lontano Nyda Maverick trova Sabrina e il figlio della Elmore, e incontra anche Nathan e gli altri, in fuga dalle milizie marziane. Decidono insieme di recarsi al Twin Tunnel per raggiungere la parte opposta della citt\u00e0; Sabrina viene uccisa, e giunti a destinazione, trovano l'inaspettata accoglienza di Emma, che offre loro riparo presso Sub-City. Elania comunica a Solomon che i suoi agenti hanno trovato riparo a Sub-City, e insieme decidono di reincontrarsi al pi\u00f9 presto alla citt\u00e0 sotterranea, abbandonando Link, ma con l'intenzione di recuperarlo in un altro momento. Intanto, nello spazio, la Ares ha gi\u00e0 raggiunto Melpomene, e le scarica addosso una raffica di energia impensabile: incredibilmente, per\u00f2, la stazione orbitante respinge l'assalto grazie ai nuovi scudi termomagnetici Hab'Hamal, capaci di schermare e ristabilizzarsi pi\u00f9 velocemente degli altri. E a Sub-City arriva finalmente il momento del conforto, e del ritrovo di amici lontani: Nathan e Legs si ritrovano dopo tanto tempo, Elania si abbandona tra le braccia di Solomon, mentre Kay scorge tra la folla dei profughi anche Resya. Giunge la sera, e il giorno pi\u00f9 lungo, il primo, volge al termine tra il dramma e la speranza di un nuovo futuro. Ma c'\u00e8 ancora tempo per un dolore: Nathan raggiunge Nyda che si era staccata dal gruppo, e nota che il suo giubbotto \u00e8 sporco di sangue: neanche il tempo di realizzare cosa fosse successo, che la donna si accascia su Nathan, morendo tra le sue braccia.\nI difensori.\nSono trascorsi dieci giorni dal giorno dell'attacco, e la resistenza della citt\u00e0 Est \u00e8 tutta concentrata presso Sub-City, costretta ad organizzarsi tra soldati e civili, uniti dalla tragedia comune. Intanto cominciano a diffondersi le notizie dell'esistenza di un \"giudice di ferro\", che combatterebbe tra le strade e le rovine; intanto Nathan, Legs, Branko ed Emma escono con un manipolo di uomini per recuperare i sensori di rilevamento, posizionati in posti strategici della citt\u00e0: l'obiettivo \u00e8 trovare l'Uni-Mente, la struttura che governa sincronicamente tutti i tripodi e le forze armate marziane: distruggendola, forse le sorti del conflitto potrebbero essere sovvertite. All'improvviso Nathan e il suo gruppo vengono intercettati da un drone segugio, che fa strage della squadra; ma ecco che a salvare l'agente Alfa compare a sorpresa Marcus Morrigan, che distrugge il drone e conduce Nathan nel suo rifugio, situato nei livelli sotterranei della metropolitana, dove migliaia di persone hanno trovato la salvezza. Si rivela proprio lui il famoso Giudice di Ferro, e si propone di aiutare la resistenza nel recuperare i sensori e nel comunicare loro le analisi. Intanto anche su Marte il generale Rejnard e Capo Foward, uno dei primi coloni Osawa del pianeta, stanno organizzando una struttura sovversiva all'impero dei pretoriani, con l'intento di informare l'opinione pubblica marziana delle aberrazioni e delle atrocit\u00e0 in atto sulla Terra. E mentre nello spazio la flotta interstellare orbitale terrestre si sta riorganizzando, a Sub-City Nathan e gli altri rientrano dalla missione, informando della nascitura collaborazione con il Giudice di Ferro, accolta da tutti con grande entusiasmo. Nel frattempo Sigmund racconta a Betty che da qualche giorno sta captando una frequenza esterna anomala, che lo sta aiutando nella protezione delle comunicazioni: \u00e8 opera dei tre tecnopati Outremer, Sister J ed Erimantis, che per fronteggiare il nemico comune, hanno deciso di accantonare temporaneamente le ostilit\u00e0 e di allearsi. Molti sentimenti, tuttavia, stanno cambiando: Janine confessa a Darver della sua volont\u00e0 di lasciare l'Agenzia, mentre Branko scopre che i mutati di Sub-City si sono sottratti al conflitto, rintanandosi nelle oscure cavit\u00e0 sotterranee del primo livello, comprendendo che la sua volont\u00e0 di schierarsi con l'Alfa non ha aiutato n\u00e9 migliorato la condizione del suo popolo. Legs, invece, si rivela inaspettatamente fredda con Janet, dimostrando un'ostilit\u00e0 costante anche nei confronti degli altri compagni. Sigmund incontra finalmente i tecnopati, che annunciano di aver rilevato la posizione di Link e di essere pronti ad aiutare per recuperarlo. Nathan, Legs, May e Branko conducono l'operazione, ma mentre i primi due trovano l'androide gli altri vengono attaccati da droni medusa, che costringono Nathan e Legs a fuggire tra i fondali marini verso una via alternativa; dopo aver riattivato parzialmente Link, gli agenti risalgono attraverso il covo distrutto delle telepati oscure, inseguiti nei sotterranei del primo livello dai soldati marziani, e giunti sul tetto di un palazzo, vengono tratti in salvo da un flyer inviato dalla Newark. Ma nel frattempo, la sorte sembra tornare a sorridere. Jerry Lone, costretto a districarsi tra le rovine della citt\u00e0 est con il suo velivolo per sfuggire all'inseguimento di due incursori marziani, si imbatte casualmente in una gigantesca e iperprotetta sfera meccanica, circondata da potenti correnti elettromagnetiche. \u00c8 l'Uni-Mente, una fantascientifica struttura a composizione biomeccanico-telepatica in grado di coordinare ogni apparecchiatura bellica marziana. Jerry Lone giunge a Sub-City, accolto da una folla in festa: la guerra non \u00e8 ancora perduta.\nL'Uni-mente.\nScipio viene informato che la posizione dell'Uni-Mente \u00e8 stata scoperta, e che la resistenza ha inviato numerose sonde per analizzarla, con lo scopo di individuarne eventuali punti deboli. E mentre Aran Darko ribadisce l'inattaccabilit\u00e0 della sua creazione, a Sub City \u00e8 in corso di svolgimento una riunione straordinaria tra tutti i poteri forti del pianeta per fronteggiare il problema: Link illustra le caratteristiche dell'Uni-Mente, una multiforme mente bio-meccanica dotata di sincronia perfetta con ogni mutante-pilota dei tripodi, protetta da una barriera apparentemente invalicabile, il teletrasporto inverso, capace di trasportare ogni cosa l'attaccasse in un punto pre-programmato dell'universo. N\u00e9 la potenza di fuoco della Newark n\u00e9 il cannone orbitale di Melpomene sarebbero soluzioni valide, ma Link sembra aver individuato l'unico punto debole della struttura. Nathan e Legs si recano da Morrigan, esortandolo a evacuare pi\u00f9 gente possibile dal distretto di Kensington, laddove \u00e8 ubicata l'uni-mente: attaccheranno all'alba. Monique Zamara, contattata dai militari del colonnello Malcolm, inizia a potenziare il suo flyer per guidare l'assalto. E a Sub City si contano i minuti all'operazione cruciale, tra paura e reazioni inaspettate: Branko non potr\u00e0 far parte della missione perch\u00e9 non \u00e8 disponibile una tuta della sua taglia, ma anche May viene sorprendentemente esclusa, a favore di Betty Hayworth, che viene arruolata tra il dissenso generale. Cala la notte, la quiete prima della tempesta, e con essa giunge il momento dei saluti e del timore per il futuro: Legs litiga nuovamente con Janet, Betty vorrebbe rifugiarsi nel conforto di Sigmund, che per\u00f2 la ignora freddamente. Jay ed Erimantis passano la notte insieme, Elania discute dell'operazione con Solomon, e poi si reca ai bagni per rinfrescarsi, incontrando Nathan; la Elmore per un attimo sembra cedere alla tentazione di abbandonarsi a lui, quando scorge, nelle docce, Emma. Imbarazzata, fugge precipitosamente e Janine, che desidererebbe salutare Nathan e augurargli buona fortuna, scorge, sconvolta, due figure che si intrecciano lascivamente nell'oscurit\u00e0. Il sole sorge e la missione ha inizio. Link ha individuato i tubi di sfiatamento come l'unica possibilit\u00e0 per entrare nell'Uni-Mente, ma gli agenti avranno solo 30 secondi per piazzare delle bombe, e fuggire. La squadra \u00e8 formata da Nathan, Legs, Betty, Emma e i tre tecnopati, pi\u00f9 Monique Zamara, che li condurr\u00e0 con il flyer in prossimit\u00e0 della struttura. Nathan ed Emma incrociano gli sguardi un'ultima volta, e l'operazione procede: tutti penetrano nell'Uni-Mente, e in breve tempo i tecnopati riescono a prendere il controllo della sfera grazie ai loro microsomi; Outremer riesce persino ad intuire che la struttura nasconde segreti tecnologici impensabili e ne memorizza i dati. Il tempo a disposizione, tuttavia, finisce: tutti gli agenti piazzano le bombe e fuggono sul flyer Walkyrie, tranne Emma, che ha problemi con l'innesco. La situazione precipita, Aran Darko riprende il controllo della struttura e in un istante vanifica ogni sforzo, teletrasportando gli ordigni nello spazio. Monique, assediata da velivoli marziani, \u00e8 costretta ad allontanarsi, e improvvisamente Darko si mette in comunicazione video con gli agenti alfa: vuole mostrare loro la morte di Emma, anche lei disintegrata dal teletrasporto molecolare. Nathan osserva la scena, disperato, e lancia uno straziante urlo di dolore. La missione \u00e8 fallita, la vendetta contro Darko, invece, \u00e8 appena iniziata.\nScontro finale.\nNathan ha appena visto Emma morire davanti ai suoi occhi, ma non c'\u00e8 tempo per le lacrime: Il flyer di Monique Zamara ha un motore in avaria, ed \u00e8 inseguito da mezza flotta marziana, guidata direttamente dalla mente di Darko. La situazione precipita, e Outremer decide di compiere un ultimo, fragoroso gesto: si sgancia dal flyer e si getta a tutta potenza contro il flusso energetico dei velivoli marziani, provocando un'esplosione devastante. Darko viene sbalzato via dentro l'Uni-Mente, e Nathan, che si era staccato per impedire il sacrificio di Outremer, viene salvato dal provvidenziale aiuto telepatico di Kay, che lo fa atterrare in uno dei palazzi in rovina. Intanto Atticus rimprovera Darko di aver sottovalutato l'Agenzia Alfa, e gli comunica che inoltrer\u00e0 rapporto a Scipio sulla sua ossessione personale con lo scopo di sostituirlo alla guida dell'Uni-Mente. Darko, allora, finge di accettare la decisione, ma improvvisamente coglie di sorpresa Atticus, facendolo precipitare nel flusso stasico. Il corpo del mutato si disintegra all'istante, mentre Darko torna alla postazione di controllo. A Sub City si riflette sulla missione fallita, e sulle sue conseguenze: Nathan ricorda l'amore e il ricordo di Emma con Brenda, mentre Branko avverte Resya che non permetter\u00e0 a Kay di entrare nel suo ordine di telepati. Elania si consulta con Darver e contatta la Anderson, tra lo sconforto e la disperazione; il presidente di Melpomene intuisce che la capacit\u00e0 decisionale della Elmore \u00e8 ormai compromessa, e che a dominare la scena \u00e8 ormai soltanto Solomon Darver. Intanto per\u00f2 la resistenza marziana comunica alla stazione orbitante di aver trovato la sede del teleporter, la sorgente di energia della Ares, e si propone di organizzare una missione in parallelo con Tolwyn per distruggere sia il generatore, sia la Ares. Darko, nel frattempo, dice a Scipio che la morte di Atticus \u00e8 avvenuta per mano degli agenti alfa, ma l'imperatore, sospettoso, ordina a Mapleus di dirigersi verso la Terra con la Ares e prendere il comando dell'Uni-Mente. Ma a Sub City Sigmund e i tecnopati hanno capito come sovvertire le sorti della guerra: dalle informazioni raccolte da Outremer, comprendono che inserendo un virus all'interno del cyberspazio della struttura, esso potrebbe automaticamente ordinare ai tripodi e a tutto l'esercito di mutanti di disattivarsi. Per diffondere il virus sar\u00e0 necessario, tuttavia, recarsi al palazzo Alfa e usare il Brain Comdeck, lasciando per\u00f2 l'edificio privo della barriera energetica per diversi minuti. Il tripode Hyperion \u00e8 ancora fermo in allerta, ma la missione si fa, pur con un margine altissimo di rischio. Tutti gli agenti alfa al completo penetrano nei sotterranei dell'Agenzia e si dirigono verso il Brain Comdeck, quando Link, rimasto a Sub City con Darver e la Elmore, comunica a Sigmund che i dati di trasmissione del virus sono sfasati. Sigmund zittisce l'androide, ma Nathan volge lo sguardo verso Erimantis e Jay e in un istante comprende cosa sta per succedere: Sigmund vuole sacrificare i due giovani tecnopati, poich\u00e9 grazie ai loro microsomi, il virus potr\u00e0 penetrare fino al cuore della struttura. Nathan vorrebbe impedirlo, ma rimane stupito dalla freddezza di Sigmund, che con irriconoscibile cinismo inizia ad avviare i computer. Improvvisamente, per\u00f2, il tripode attacca l'edificio, percependo le loro presenze. La barriera respinge il colpo, ma poi si dissolve per la trasmissione del virus, e Darko vede l'opportunit\u00e0 di distruggere il palazzo. Mentre il Tripode \u00e8 tenuto a bada da alcuni flyer inviati dalla newark, nei magazzini dell'agenzia si apre un portale di teletrasporto dal quale escono truppe di combattimento marziane. Gli agenti alfa si fanno spazio tra i soldati e, grazie alle capacit\u00e0 telepatiche di Janet, Nathan e Legs riescono con grande coraggio ad attraversare il portale al contrario, introducendosi nell'Uni-Mente. E mentre all'esterno il conflitto imperversa vorticosamente, nel Brain Comdeck \u00e8 il tempo di un estremo saluto: Sister J ed Erimantis si giurano eterno amore, e si prendono per mano, espandendo i loro microsomi e diffondendo il virus nell'Uni-Mente. E In un attimo tutto cambia radicalmente: tutti i tripodi precipitano a terra, cos\u00ec come tutti i soldati mutanti; su Marte, il teleporter viene distrutto da Rejnard e Tolwyn costringe Mapleus e la Ares, resa ormai inoffensiva, ad arrendersi alla flotta terrestre e ad abbassare i loro scudi. Il generale marziano obbedisce, ma Tolwyn d\u00e0 ugualmente l'ordine di colpire la Ares a tutta potenza, disintegrandola all'istante. Nell'Uni-Mente, Nathan e Legs raggiungono Darko, che alla cattura preferisce la morte, disintegrandosi nel flusso stasico della sfera. La guerra sembra finita, i due agenti tornano al palazzo Alfa tramite il portale, ma nella sala computer scoprono qualcosa di sconvolgente: lo sbalzo energetico del virus ha colpito in pieno Sigmund, che, allo sguardo attonito di tutti, si rivela essere un robot. E all'esterno uno dei tripodi si risveglia improvvisamente, dirigendosi di gran carriera verso l'Agenzia Alfa.\nCielo di fuoco.\nNathan, Legs e Branko sul tetto dell'Alfa Building vedono l'Hyperion assumere le sembianze di Aran Darko. Tutto sembra volgere al peggio, quando il tripode viene improvvisamente disintegrato dal cannone orbitale, attivato da Gloria Anderson da Melpomene. La guerra sulla Terra \u00e8 finita, ma c'\u00e8 spazio solo per i dubbi e le perplessit\u00e0 sugli eventi appena accaduti: Link analizza il corpo robotico di Sigmund, rilevandone un cervello dalla struttura incredibilmente complessa, che forse potrebbe conservare memorie criptate recuperabili. Nathan, ricordando le recenti divergenze con il polacco, \u00e8 pi\u00f9 che mai convinto che il vero Sigmund sia vivo, forse prigioniero altrove, e vorrebbe iniziare le indagini. Darver, tuttavia, ricorda a lui e gli altri agenti che la guerra non \u00e8 ancora finita, e che la priorit\u00e0 \u00e8 catturare l'imperatore sul pianeta rosso. Arriva, dunque, il momento dell'ultima missione e di tristi addii: Janet si congeda da Legs in lacrime, consapevole ormai che il loro rapporto \u00e8 giunto alla fine, mentre May si imbarca sulla flotta spaziale di appoggio per supervisionare l'attacco con Gene Tolwyn e Rejnard, i quali dimostrano di avere non poche divergenze. Su Marte, intanto, i pretoriani hanno ripudiato il loro imperatore e hanno stretto un patto con la Terra, al fine di favorire l'instaurazione di un governo provvisorio; Nathan e Legs, con l'aiuto delle forze di terra dell'esercito, setacciano in lungo e in largo il territorio marziano su indicazione del servizio segreto marziano, senza risultato. A sorpresa, in loro aiuto giunge Kay, inviata da May per trovare l'imperatore attraverso le sue capacit\u00e0 telepatiche. Nel frattempo, Scipio \u00e8 sempre rintanato nelle segrete profondit\u00e0 della Ma'Adim Vallis, intento a scoprire l'origine della tecnologia rinvenuta durante gli scavi precedenti alla guerra. L'imperatore si sente al sicuro, ma improvvisamente suonano gli allarmi della fortezza: Nathan e l'esercito terrestre ha scoperto il suo nascondiglio. I droni meccanici vanno in avanscoperta contro le residue difese nemiche, mentre Nathan e Legs, guidati telepaticamente da Kay, riescono ad infiltrarsi nella base e inseguono l'imperatore tra i labirinti di caverne della valle; i due giungono infine nella camera del sarcofago di Kos Aradan Zero, dove ad aspettarli c'\u00e8 proprio Scipio, che, con l'aiuto di misteriosi poteri concentrati nel suo anello, mette fuori gioco Legs e immobilizza Nathan. I due sembrano spacciati, ma all'improvviso, dal sarcofago fuoriesce un misterioso essere alato, che accusa Scipio di aver profanato un luogo sacro e gli predice che il futuro dell'Universo sar\u00e0 nelle loro mani. Un istante dopo, Legs si rialza e spara un proiettile alla testa dell'imperatore, uccidendolo. Nathan e Legs, ignari della visione dell'imperatore, vengono raggiunti da Kay, che preannuncia loro che quel luogo segreto sar\u00e0 preso in custodia da lei e dalle telepati di Resya, alle quali presto si unir\u00e0. Tutto \u00e8 finito, in ogni parte si rincorrono i festeggiamenti per la conclusione del conflitto, ed \u00e8 anche tempo di grandi cambiamenti: Darver si dimette dall'Agenzia Alfa per diventare il nuovo presidente del Consiglio di sicurezza, ponendo a capo dell'agenzia Elania Elmore, con cui per\u00f2 i rapporti sono irrimediabilmente compromessi. Nathan e Legs vengono convocati dalla Elmore, che, con grande generosit\u00e0, consegna loro dei permessi speciali per cercare la verit\u00e0 su Sigmund e far luce sui recenti avvenimenti. Resya, intanto, trova l'ultimo Hyperion nei sotterranei della citt\u00e0 Est, e lo nasconde nel Territorio, in attesa di ci\u00f2 che verr\u00e0.\nIl segreto di Sigmund (n. 250).\nAi tempi delle origini dell'agenzia Alfa, Nathan Never, dopo l'assassinio della moglie e il rapimento di sua figlia, sta cercando di ritrovare il suo equilibrio ritirandosi in un tempio Shaolin. Tempo dopo, su una nave mercantile, dove Nathan e Legs devono fronteggiare Amanda Craig, seguace di Skotos, intenta a rubare un nuovo tipo di armatura; Skotos e sua moglie Sada scoprono che la Craig li ha traditi e si \u00e8 rifugiata in una base spaziale con lo scopo di rivendere al miglior offerente la nuova armatura. Nathan vive in un attico, tra librerie piene di obsoleti libri cartacei e il ricordo della sua tragedia personale; Legs, conduce un'esistenza all'insegna della solitudine; Sigmund preferisce trascorrere il suo tempo al computer; Reiser, arrogante e smanioso di fare denaro, preferisce anteporre sempre gli interessi dell'azienda alle esigenze delle persone. Intanto Amanda Craig viene raggiunta sulla base spaziale da alcune sicarie mandate da Sada e poi da Nathan e Legs; nello scontro Craig e le killer di Skotos vengono uccise. Nathan, i cui capelli sono diventati bianchi per lo shock dell'assassinio di sua moglie, si reca al Sinclair Asylum per trovare sua figlia che dopo il trauma del rapimento ha sviluppato un atteggiamento autistico. Legs trova conforto nella compagnia di una donna. Sigmund e Reiser, nell'Alfa Building in piena notte, scendono nei sotterranei dove \u00e8 custodito un cervello senziente; Sigmund chiede a Reiser di informarlo sulla sua provenienza che pare sconosciuta. I due parlano poi del patto segreto stipulato con i militari, che, in cambio della precedenza assoluta su ogni tipo di reperto tecnologico nuovo rinvenuto in missione, avevano assicurato loro mezzi straordinari per condurre l'agenzia privata."}
{"id": "3871934", "revid": "121658", "url": "https://it.wikipedia.org/wiki?curid=3871934", "title": "The Rain Parade", "text": ""}
{"id": "3871939", "revid": "287204", "url": "https://it.wikipedia.org/wiki?curid=3871939", "title": "Ole\u0161n\u00e1 (Rakovn\u00edk)", "text": "Ole\u0161n\u00e1 \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3871940", "revid": "121658", "url": "https://it.wikipedia.org/wiki?curid=3871940", "title": "Dream Syndicate (gruppo musicale)", "text": ""}
{"id": "3871944", "revid": "287204", "url": "https://it.wikipedia.org/wiki?curid=3871944", "title": "Or\u00e1\u010dov", "text": "Or\u00e1\u010dov \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3871954", "revid": "287204", "url": "https://it.wikipedia.org/wiki?curid=3871954", "title": "Oracov", "text": ""}
{"id": "3871960", "revid": "767487", "url": "https://it.wikipedia.org/wiki?curid=3871960", "title": "L'industriale", "text": "L'industriale \u00e8 un film del 2011 diretto da Giuliano Montaldo.\nIl film \u00e8 stato presentato fuori concorso al Festival Internazionale del Film di Roma 2011.\nTrama.\nIl quarantenne Nicola \u00e8 proprietario di una fabbrica sull'orlo del fallimento, immersa nella grande crisi economica che soffoca tutto il paese. Ma \u00e8 orgoglioso, rifiuta anche l'aiuto economico della ricca suocera che potrebbe salvarlo. Ha deciso di risolvere i suoi problemi senza farsi scrupoli. Sua moglie Laura \u00e8 sempre pi\u00f9 lontana, ma Nicola non fa nulla per colmare la distanza che ormai li separa. Assediato dagli operai che lo pressano per conoscere il loro destino, Nicola avverte che qualcosa sta turbando l'unica certezza che gli \u00e8 rimasta: il matrimonio. Ma invece di aprirsi con Laura comincia a sospettare di lei e a seguirla di nascosto. Tutto precipita. Nicola annaspa e tira fuori il peggio di s\u00e9. Poi tutto sembra tornare a posto: l'azienda, il matrimonio, il successo sociale. Ma l'uomo ha pi\u00f9 di un segreto da nascondere."}
{"id": "3871963", "revid": "537927", "url": "https://it.wikipedia.org/wiki?curid=3871963", "title": "Ehrenfried Walther von Tschirnhausen", "text": ""}
{"id": "3871965", "revid": "256896", "url": "https://it.wikipedia.org/wiki?curid=3871965", "title": "IMEC", "text": ""}
{"id": "3871967", "revid": "110157", "url": "https://it.wikipedia.org/wiki?curid=3871967", "title": "Pano\u0161\u00ed \u00dajezd", "text": "Pano\u0161\u00ed \u00dajezd \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3871968", "revid": "287204", "url": "https://it.wikipedia.org/wiki?curid=3871968", "title": "Panosi Ujezd", "text": ""}
{"id": "3871969", "revid": "339392", "url": "https://it.wikipedia.org/wiki?curid=3871969", "title": "La guerra dei mondi (Nathan Never)", "text": ""}
{"id": "3871970", "revid": "22475", "url": "https://it.wikipedia.org/wiki?curid=3871970", "title": "Otoko wa tsurai yo", "text": " \u00e8 una serie di film giapponesi con protagonista Kiyoshi Atsumi nel ruolo di , un vagabondo gentile ma sfortunato in amore. La serie stessa \u00e8 spesso identificata con il nome del protagonista \"Tora-san\" dai fan. La serie ha generato quarantotto capitoli proiettati fra il 1969 ed il 1995 tutti diretti dal regista Y\u014dji Yamada, ad eccezione del terzo e del quarto film. La serie era considerata dal Guinness dei primati come la pi\u00f9 lunga serie cinematografica della storia, finch\u00e9 non \u00e8 stata superata dalla serie \"Huang Fei-Hong\". Tuttavia, \"Otoko wa tsurai yo\" ha il primato di essere stata diretta quasi per intero da un unico regista.\nIn ogni film \u00e8 protagonista oltre a Tora-san un personaggio femminile, chiamato Madonna, ed \u00e8 ambientato in una differente regione del Giappone, bench\u00e9 ci siano capitoli ambientati in Arizona o a Vienna. Dal 1969 al 1989, Ogni anno venivano abitualmente proiettati due film della serie: uno in estate ed uno alla vigilia di capodanno. Dal 1990 al 1995, tuttavia fu proiettato soltanto un film in concomitanza con la vigilia di Capodanno. AnimEigo ha pubblicato per la prima volta la serie negli Stati Uniti nel 2009 con il titolo \"Tora-san\".\nLa serie \u00e8 terminata per via dello stato di salute di Atsumi, morto all'et\u00e0 di sessantotto anni per cancro ai polmoni. La serie \u00e8 stata quindi conclusa senza un finale per il personaggio di Tora-san. Atsumi era talmente identificato con il personaggio di Tora-san, che alla sua morte i fan hanno considerato morto anche Tora-san. Il regista Yamada ha deciso di non continuare la serie dopo la morte dell'attore Atsumi, tuttavia ha rielaborato una sceneggiatura di \"Tora-san\" rimasta irrealizzata per creare le basi per il film \"Niji wo Tsukamu Otoko\" con protagonista Nishida Toshiyuki.\nA questa serie, a Shibamata, sono stati dedicati ben due Musei: il Katsushika Shibamata Museo Tora san, dove sono esposti materiali che ripropongono il mondo di Tora san, modellini e un set cinematografico, e il Museo Yamada Yoji.\nTrama.\nTutti i film della serie hanno uno sviluppo della trama simile con microscopiche variazioni. Kuruma Torajir\u014d (o Tora-san), un venditore ambulante che non ha nulla, se non il contenuto della sua valigetta ed i vestiti che indossa, viaggia di citt\u00e0 in citt\u00e0 nella speranza di vendere la propria merce. Il suo desiderio \u00e8 di tornare nella sua citt\u00e0 di Shibamata, Katsushika, Tokyo. I suoi unici familiari sono Sakura (la sua dolce sorellastra), Hiroshi (il marito di Sakura), Mitsuo (il figlio di Sakura e Hiroshi), Tatsuz\u014d (vecchio zio di Tora-san) e Tsune (vecchia zia di Tora-san). Tatsuz\u014d e Tsune gestiscono un negozio di dango a Shibamata.\nNello sviluppo del film Tora-san si inoltra in qualche paese sperduto ed incontra una \"Madonna\", una giovane donna in difficolt\u00e0. Tora-san finisce per innamorarsi della donna, ma nei suoi timidi tentativi di conquistarla finisce inevitabilmente per gettarla nelle braccia di una vecchia fiamma o di un altro uomo. Tora-san finisce invariabilmente con il cuore a pezzi, ma fa buon viso a cattivo gioco e parte per un nuovo viaggio, nella speranza di guarire il suo cuore spezzato.\nOrigini televisive.\nPrima dell'uscita nei cinema del primo film di \"Otoko wa tsurai yo\", una versione della storia in forma di drama televisivo fu trasmessa dal 1968 al 1969. La serie era originariamente intitolata , dal sottotitolo finale di , il cui protagonista era proprio Atsumi Kiyoshi.\nKobayashi Shun'ichi reintitol\u00f2 la serie \"Otoko wa tsurai yo\", e nell'episodio finale, Torajir\u014d moriva per il morso di un serpente. Questa scelta fece infuriare il pubblico, e la produzione fu costretta a concludere la storia in un altro modo, creando appunto il primo film di \"Otoko wa tsurai yo\". Ad eccezione di Morikawa Shin, il cast di supporto della serie televisiva non riprese il proprio ruolo nel film, anche se Sato Gajiro comparve successivamente in numerosi film della serie."}
{"id": "3871971", "revid": "223320", "url": "https://it.wikipedia.org/wiki?curid=3871971", "title": "Otoko wa Tsurai yo", "text": ""}
{"id": "3871972", "revid": "1305772", "url": "https://it.wikipedia.org/wiki?curid=3871972", "title": "Funzioni di Bourget-Giuliani", "text": "Le funzioni di Bourget-Giuliani furono introdotte nel 1861 dal matematico francese Bourget, in relazione\nai problemi di astronomia. Sono definite dall'integrale:\nformula_1 \ndove formula_2.\nPer formula_3, le funzioni di Bourget-Giuliani si riducono alle funzioni di Bessel: \nformula_4. \nNel 1888, il matematico italiano Giuliani dimostr\u00f2 che le funzioni di Bourget-Guiliani sono soluzione dell'equazione differenziale del quarto ordine:\nformula_5 \nLa trasformata di Laplace delle funzioni di Bourget-Giuliani fu ottenuta nel 1935 dal matematico francese Humbert. Nel 1938, il matematico americano J. Rosen ha definito le funzioni di Bourget-Guiliani per ogni \nformula_6 a partire dall'equazione di Giuliani."}
{"id": "3871974", "revid": "223320", "url": "https://it.wikipedia.org/wiki?curid=3871974", "title": "Tora-san", "text": ""}
{"id": "3871980", "revid": "1442080", "url": "https://it.wikipedia.org/wiki?curid=3871980", "title": "Campionato asiatico di pallamano maschile 2012", "text": "Il Campionato asiatico di pallamano maschile 2012 \u00e8 stata la 15\u00aa edizione del torneo organizzato dalla Asian Handball Federation, valido anche come qualificazione al Campionato mondiale di pallamano maschile 2013. Il torneo si \u00e8 svolto dal 26 gennaio al 5 febbraio 2012 a Gedda, in Arabia Saudita. La Corea del Sud ha conquistato il titolo per la nona volta, la terza consecutiva; in finale ha sconfitto il Qatar per 23-22.\nRegolamento.\nLe 10 squadre partecipanti sono state divise in due gruppi di 5. Le prime due classificate si qualificano per le semifinali.\nLe prime tre squadre della classifica finale si sono qualificate per il Campionato mondiale di pallamano maschile 2013.\nCampione.\nCampione d'Asia 2012\nCOREA DEL SUD(9\u00ba titolo)"}
{"id": "3871981", "revid": "1714743", "url": "https://it.wikipedia.org/wiki?curid=3871981", "title": "Alda Gonzaga", "text": "Biografia.\nEra figlia di Francesco I Gonzaga, signore di Mantova e di Agnese Visconti.\nNel luglio 1397 and\u00f2 in sposa a Francesco III da Carrara, figlio primogenito di Francesco Novello da Carrara signore di Padova e il loro matrimonio rinsald\u00f2 l'amicizia dei Gonzaga con i Carraresi. Grazie a questa alleanza strategica i Carraresi andarono in soccorso delle truppe gonzaghesche, appoggiate apertamente dai veneziani, contro i Visconti nella battaglia di Governolo avvenuta il 28 agosto 1397.\nL'unione con Francesco dur\u00f2 pochi anni perch\u00e9 Alda mor\u00ec nel 1405, poco prima che il marito venisse strangolato nelle carceri veneziane della Serenissima assieme al padre Francesco Novello e al fratello Jacopo."}
{"id": "3871990", "revid": "287204", "url": "https://it.wikipedia.org/wiki?curid=3871990", "title": "Petrovice (Rakovn\u00edk)", "text": "Petrovice \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3871992", "revid": "486946", "url": "https://it.wikipedia.org/wiki?curid=3871992", "title": "ISCR", "text": ""}
{"id": "3872000", "revid": "1305772", "url": "https://it.wikipedia.org/wiki?curid=3872000", "title": "Pochvalov", "text": "Pochvalov \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3872004", "revid": "1784425", "url": "https://it.wikipedia.org/wiki?curid=3872004", "title": "Gregor Virant", "text": "Biografia.\nVirant studi\u00f2 legge all'Universit\u00e0 di Lubiana e all'Universit\u00e0 Caledoniana di Glasgow. Dal 1995 al 1999 ha lavorato come consigliere legale della Corte Costituzionale slovena. Nel 2000 \u00e8 stato nominato segretario generale al Ministero dell'Interno nel governo di centrodestra di Andrej Bajuk, carica che ha mantenuto nei successivi governi di centrosinistra di Janez Drnov\u0161ek e Anton Rop.\nNel 2004 si dimise dal suo incarico per partecipare alle elezioni politiche nelle file del Partito Democratico Sloveno, pur senza aderire ufficialmente al partito. Fu quindi nominato Ministro della Pubblica Amministrazione del Governo Jan\u0161a I. Come ministro \u00e8 stato autore di un'importante riforma del servizio pubblico sloveno.\nDal 2009 al 2011 ha fatto parte del governo ombra del Partito Democratico Sloveno.\nNell'ottobre 2011 ha annunciato la creazione di una lista personale che avrebbe partecipato alle imminenti elezioni parlamentari. Durante la campagna elettorale \u00e8 stato oggetto di numerosi attacchi, soprattutto da parte dei media conservatori, ed \u00e8 stato coinvolto in uno scandalo secondo il quale avrebbe intascato un'indennit\u00e0 di disoccupazione come ex-ministro nonostante i suoi guadagni come consulente. Questo scandalo ha provocato un grosso calo della sua popolarit\u00e0.\nAlle elezioni la Lista Virant ha ottenuto l'8,4% dei voti e 8 seggi. Il 21 dicembre Virant \u00e8 stato eletto Presidente dell'Assemblea nazionale con i voti del Partito Democratico dei Pensionati della Slovenia e dei partiti di centro-destra. Dopo aver siglato un accordo di coalizione per un governo di centro-sinistra guidato da Zoran Jankovi\u0107, Virant ha ritirato il proprio appoggio ed \u00e8 entrato in trattative con il centro-destra guidato da Janez Jan\u0161a, a seguito delle quali Jan\u0161a \u00e8 stato eletto Primo Ministro.\nNel gennaio 2013 si \u00e8 dimesso dalla carica di Presidente dell'Assemblea nazionale in seguito alla rottura dell'alleanza con Jan\u0161a."}
{"id": "3872011", "revid": "287204", "url": "https://it.wikipedia.org/wiki?curid=3872011", "title": "P\u0159erubenice", "text": "P\u0159erubenice \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3872012", "revid": "287204", "url": "https://it.wikipedia.org/wiki?curid=3872012", "title": "Prerubenice", "text": ""}
{"id": "3872026", "revid": "827882", "url": "https://it.wikipedia.org/wiki?curid=3872026", "title": "Tacchino alla canzanese", "text": "Il tacchino alla canzanese \u00e8 un piatto tipico abruzzese, diffuso soprattutto nella provincia di Teramo.\nIl tacchino viene servito freddo, insieme alla gelatina ottenuta facendo riposare e raffreddando il brodo di cottura dello stesso.\nL'animale, pulito, disossato e cucito per evitarne il disfacimento, viene sottoposto ad una lunga cottura in acqua insieme con le ossa frantumate. Al termine il brodo di cottura, filtrato e raffreddato, si trasforma in gelatina.\nQuesta pietanza \u00e8 diffusa e commercializzata in tutto il teramano, anche se la ricetta industriale differisce da quella tradizionale."}
{"id": "3872027", "revid": "110157", "url": "https://it.wikipedia.org/wiki?curid=3872027", "title": "P\u0159\u00ed\u010dina", "text": "P\u0159\u00ed\u010dina \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3872029", "revid": "287204", "url": "https://it.wikipedia.org/wiki?curid=3872029", "title": "Pricina", "text": ""}
{"id": "3872033", "revid": "287204", "url": "https://it.wikipedia.org/wiki?curid=3872033", "title": "Prilepy", "text": ""}
{"id": "3872036", "revid": "827882", "url": "https://it.wikipedia.org/wiki?curid=3872036", "title": "Amici mostri", "text": "Amici mostri \u00e8 stato un programma televisivo italiano per ragazzi, in onda dal 1992 al 1994 su Telemontecarlo, dal luned\u00ec al venerd\u00ec dalle 14.00.\nStoria.\nProdotto da Carlo Briani, il programma era una combinazione tra un gioco a quiz per bambini e una sitcom dalle ambientazioni grottesche, ma comiche.\nOgni puntata era divisa in due parti, inframezzate da cartoni animati. La trama del programma vedeva il Professor Ugo de Ughis, la sua assistente Ulla Op e i mostri buoni Testina, Rosput e Durango affrontare e sconfiggere i piani di distruzione dell'ambiente e di conquista del mondo del malvagio Inquinetor e del suo tirapiedi Bis-Nes. In ogni puntata, il professore veniva coadiuvato anche da tre \"guerrieri bionici\" (ossia tre bambini), che durante la puntata dovevano rispondere a varie domande del professore: il concorrente \"vincitore\" della puntata otteneva come \"premio\" di diventare l'incaricato del professore per sabotare il piano di Inquinetor.\nLa seconda edizione, andata in onda fra il 1993 e il 1994, mantenne lo stesso format con due modifiche al cast: l'ex-gatto di Vicolo Miracoli Nini Salerno sostitu\u00ec Fulvio Falzarano nel ruolo del professore (che viene ribattezzato \"Professor Pellican\") e il comico Adolfo Margiotta sostitu\u00ec Lamberto Petrecca nel ruolo di Rosput.\nColonna sonora.\nNel 1992 venne pubblicata la colonna sonora del programma per la Globo Records. Alle sigle di inizio e di fine del programma interpretate dal cast del programma, vennero aggiunte varie cover e medley di altre canzoni, sia per bambini sia di autori del momento (come \"Brutta\" di Alessandro Canino, \"Esatto!\" di Francesco Salvi, \"Ciao mamma\" di Jovanotti e \"Viva la mamma\" di Edoardo Bennato), eseguite da Cinzia Zanna, Marco Tocilj, Sandra Mara Azevedo e Fabio Di Cocco."}
{"id": "3872048", "revid": "6923", "url": "https://it.wikipedia.org/wiki?curid=3872048", "title": "Million Lights - A Collection of Songs by Trisomie 21", "text": "Million Lights - A Collection of Songs by Trisomie 21 \u00e8 un album discografico del gruppo musicale francese Trisomie 21, pubblicato nel 1987."}
{"id": "3872049", "revid": "52076", "url": "https://it.wikipedia.org/wiki?curid=3872049", "title": "Discoteca di Stato", "text": ""}
{"id": "3872050", "revid": "46824282", "url": "https://it.wikipedia.org/wiki?curid=3872050", "title": "Myslowitz", "text": ""}
{"id": "3872053", "revid": "287204", "url": "https://it.wikipedia.org/wiki?curid=3872053", "title": "P\u0159\u00edlepy (Boemia centrale)", "text": "P\u0159\u00edlepy \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3872056", "revid": "324090", "url": "https://it.wikipedia.org/wiki?curid=3872056", "title": "Luce dei miei occhi (album)", "text": "Luce dei miei occhi \u00e8 un album pubblicato il 28 settembre 2001 dal pianista e compositore italiano Ludovico Einaudi e colonna sonora dell'omonimo film diretto da Giuseppe Piccioni."}
{"id": "3872066", "revid": "110157", "url": "https://it.wikipedia.org/wiki?curid=3872066", "title": "P\u0161ovlky", "text": "P\u0161ovlky \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3872068", "revid": "287204", "url": "https://it.wikipedia.org/wiki?curid=3872068", "title": "Psovlky", "text": ""}
{"id": "3872074", "revid": "28592", "url": "https://it.wikipedia.org/wiki?curid=3872074", "title": "V\u00f5ros", "text": ""}
{"id": "3872075", "revid": "2215986", "url": "https://it.wikipedia.org/wiki?curid=3872075", "title": "Markus Persson", "text": "Persson \u00e8 stato il proprietario di Mojang, una compagnia di videogiochi fondata nel 2009 in cooperazione con Carl Manneh e Jakob Porser. Il principale motivo per cui ha fondato Mojang \u00e8 stato per pubblicare il videogioco Minecraft, un gioco sandbox che ha guadagnato popolarit\u00e0 e supporto fin a partire dalla demo del 2009. Dall'uscita di Minecraft, Persson ha guadagnato fama nell'industria videoludica, ha vinto pi\u00f9 premi e stretto relazioni con alcune delle industrie pi\u00f9 importanti. Persson \u00e8 stato il designer principale di Minecraft fino alla pubblicazione ufficiale del gioco, avvenuta nel 2011, dopo la quale ha lasciato la posizione di autorit\u00e0 creativa a Jens Bergensten.\nIl 15 settembre 2014, Markus Persson lascia la Mojang in seguito all'acquisizione da parte di Microsoft per 2,5 miliardi di dollari. Microsoft si \u00e8 in seguito dissociata da Persson a seguito di commenti controversi su argomenti come razza e genere pubblicati sul suo account Twitter.\nBiografia.\nPersson \u00e8 nato a Ystad, Svezia e vi ha trascorso i primi sette anni della sua vita con sua sorella Antonella Persson. Ha iniziato a programmare utilizzando un Commodore 128 all'et\u00e0 di sette anni e ha sviluppato il suo primo gioco all'et\u00e0 di 9, un'avventura testuale. Professionalmente ha lavorato come sviluppatore di giochi per la King.com per oltre 4 anni, fino al 2009. Dopo ha lavorato come programmatore alla Jalbum. \u00c8 anche uno dei fondatori di Wurm Online sebbene non abbia lavorato molto su questo gioco. Fuori dal lavoro, ha creato sette giochi per competizione per il Java 4K Game Programming Contest come \"Left 4K Dead\" e \"Mega 4K Man\". Ha anche preso parte alla Ludum Dare competition. \u00c8 anche la figura centrale di un documentario sulla crescita di Minecraft e Mojang chiamato \"Minecraft: The Story of Mojang\".\nGiochi.\n\"Minecraft\".\nLa creazione pi\u00f9 popolare di Persson \u00e8 un gioco sandbox di sopravvivenza chiamato \"Minecraft\", distribuito il 18 novembre 2011. Lasci\u00f2 il suo lavoro come sviluppatore di videogiochi per dedicarsi completamente a \"Minecraft\", fino al suo completamento. Nei primi mesi del 2011 Mojang AB arriv\u00f2 a vendere un milione di copie, fino raggiungere i sette milioni di copie vendute il 13 agosto 2012 e, il 7 aprile 2013, le dieci milioni di copie. Notch ha recentemente assunto alcuni nuovi membri nello staff di \"Minecraft\", per poi lasciare lo sviluppo nelle mani del suo socio Jens Bergensten. \u00c8 stata realizzata una versione per Android e iOS chiamata \"Pocket Edition\" (brevemente \"PE\"). Il 9 maggio venne distribuita una versione per Xbox 360 (attuale TU25), consacrando \"Minecraft\" alla versione Windows. Durante l'E3 2013 \u00e8 stata annunciata una versione Xbox One (attuale TU25) di \"Minecraft\", che per\u00f2 non verr\u00e0 distribuita al lancio della console. Durante il Gamescom 2013 \u00e8 stata annunciata la versione PlayStation 4 di \"Minecraft\" disponibile al lancio della stessa e, in seguito, tramite un tweet, Persson stesso ha dichiarato che il gioco verr\u00e0 reso disponibile anche per PlayStation 3 e PlayStation Vita. Il 13 dicembre 2015 \u00e8 stata annunciata una versione per Wii U e per Nintendo Switch nel 2017.\n\"Scrolls\".\nPersson e Jakob Porser hanno coltivato l'idea per \"Scrolls\" includendo elementi dai giochi da tavolo e dai giochi di carte collezionabili. Il gioco \u00e8 stato per\u00f2 sviluppato da Porser. Persson il 5 agosto 2011 ha annunciato su Tumblr che \u00e8 stato citato da un avvocato svedese rappresentante la Bethesda Softworks per il copyright del nome \"Scrolls\" che era entrato in conflitto con la loro serie \"The Elder Scrolls\". Il 17 agosto 2011 ha mandato una lettera alla Bethesda sfidandola ad un torneo di \"Quake 3\" per decidere chi avrebbe potuto tenere il nome, ma Notch non ha mai ricevuto una risposta.\n\"0x10c\".\nDopo la fine dello sviluppo di \"Minecraft\", Persson ha iniziato la produzione di un Alternate reality game ambientato nello spazio e in un futuro distante nel marzo 2012. Il giorno del pesce d'aprile (1\u00ba aprile) la Mojang ha lanciato un sito web satirico per \"Mars Effect\" (parodia di Mass Effect), ispirandosi al processo con la Bethesda. Tuttavia gli elementi del gameplay rimasero gli stessi e il 4 aprile Mojang ha rivelato \"0x10c\" come un gioco spaziale sandbox.\nNell'agosto 2013 si \u00e8 diffusa la notizia dell'abbandono di questo titolo giudicato dallo stesso Persson, \"privo di divertimento\" e \"poco coinvolgente\", da tempo l'autore parlava di una crisi creativa.\n\"Ludum Dare\".\nPersson ha partecipato alla competizione dell'omonimo sito pubblicando vari giochi sviluppati in 48 ore.\n\"Breaking the Tower\".\n\"Breaking the Tower\" \u00e8 il gioco creato da Persson nella competizione Ludum Dare #12. Il gioco si svolge su una piccola isola dove il giocatore deve guadagnare risorse, costruire edifici e allenare i soldati per ordinar loro di distruggere la torre presente sull'isola, base dei nemici. Il gioco ha ricevuto una piccola attenzione dai blog e siti trattanti videogiochi.\n\"Metagun\".\n\"Metagun\" \u00e8 un gioco in 2D creato per il Ludum Dare #18.\n\"Prelude of the Chambered\".\n\"Prelude of the Chambered\" \u00e8 stato creato da Persson per il Ludum Dare #21. \u00c8 un piccolo gioco scritto interamente in Java ed appartiene al genere dei dungeon crawler in prima persona. Un'ulteriore curiosit\u00e0 risiede nel motore di gioco, che si appoggia sulle librerie standard Java2D, sfruttando la tecnica del \"raycasting\" ed ottenendo una prospettiva simil-tridimensionale (2.5D).\n\"Minicraft\".\n\"Minicraft\" \u00e8 un gioco creato per il Ludum Dare #22 \u00e8 un piccolo gioco top-down simile a Zelda e influenzato da \"Minecraft\". Anche questo scritto interamente in Java."}
{"id": "3872077", "revid": "1543377", "url": "https://it.wikipedia.org/wiki?curid=3872077", "title": "Campionati del mondo di ciclocross 2012", "text": "I Campionati del mondo di ciclocross 2012 (ing. \"2012 UCI Cyclo-cross World Championships\") si sono svolti a Koksijde, in Belgio, il 28 e il 29 gennaio 2012."}
{"id": "3872078", "revid": "767487", "url": "https://it.wikipedia.org/wiki?curid=3872078", "title": "Cass McCombs", "text": "Ha vissuto la maggior parte della sua vita vagabondando da una citt\u00e0 all'altra con mezzi di fortuna. Durante il suo soggiorno a New York, avviene la tragedia dell'11 settembre, questo fatto complice il non avere pi\u00f9 soldi lo porta a trasferirsi a San Francisco dove registra l'EP d'esordio, \"Not the Way\", pubblicato l'anno seguente per la piccola etichetta Monitor Records di Baltimora. Il debutto su album avviene nel 2003 sempre per la Monitor, \"A\" viene distribuito in Europa dalla 4AD.\nIl cantautore affiancato da musicisti di supporto (Trevor Shimizu al basso, Natalie Conn alle tastiere, Dutch E. Germ alla batteria) parte per un tour che abbraccia il 2003 ed il 2004 aprendo i concerti dei Blonde Redhead, tra gli altri partecipa all'All Tomorrow's Parties festival.\nRegistra nel Michigan il secondo album, \"PREfection\", pubblicato nel 2005. Si trasferisce in seguito nella California meridionale dove registra il suo terzo album, \"Dropping the Writ\", che sar\u00e0 pubblicato nel 2007 dalla Domino Records. Sar\u00e0 seguito da \"Catacombs\" del 2009, inserito da Pitchfork tra i migliori dell'anno e due dischi nel 2011, \"Wit's End\" e \"Humor Risk\"."}
{"id": "3872079", "revid": "30610", "url": "https://it.wikipedia.org/wiki?curid=3872079", "title": "Bianca C", "text": "La Bianca C \u00e8 stata una nave passeggeri affondata in due occasioni, la prima volta in Francia prima di essere completata nel suo allestimento, e la seconda volta a causa di un'esplosione e del successivo incendio al largo dell'isola di Grenada.\nCostruzione.\nCostruita durante la seconda guerra mondiale nei cantieri navali di La Ciotat, sulla costa meridionale della Francia, la nave fu varata nel giugno 1944 sotto il nome di \"Mar\u00e9chal Petain\". Fu rimorchiata non ancora completa a Port de Bouc, vicino a Marsiglia, dove fu silurata dai tedeschi in ritirata nel mese di agosto. Riparato lo scafo la nave fu rinominata \"La Marseillaise\" e rimorchiata a Tolone, prima di tornare ai cantieri di La Ciotat per essere ritrasformata in nave da crociera. Nel 1957 alla nave fu dato il nome di \"Arosa Sky\" in seguito alla vendita alla Arosa Line. Dopo due anni, nel 1959, venne venduta alla Linea \"C\"(Giacomo Costa fu Andrea, attuale Costa Crociere), prendendo il nome di \"Bianca C\" e venendo sottoposta ad altri lavori di ristrutturazione.\nNaufragio.\nDomenica 22 ottobre 1961, la \"Bianca C\" era a dieci giorni da Napoli ed era ancora ancorata al largo di Grenada nei pressi di St. George's, quando avvenne un'esplosione nella sala macchine nelle prime ore del mattino. Un membro dell'equipaggio mor\u00ec subito e altri otto rimasero feriti. Lo scoppio dell'incendio port\u00f2 all'evacuazione di circa 700 persone tra passeggeri ed equipaggio. Intanto i pescatori di Grenada, svegliati dal rumore dell'esplosione, si precipitarono ad aiutare. I sopravvissuti furono portati alla capitale, dove vennero realizzati degli ospedali per fornire riparo e cibo. Poich\u00e9 Grenada non aveva l'attrezzatura per spegnere un incendio di grandi dimensioni, venne inviata una richiesta di aiuto che fu ricevuta dalla fregata britannica \"HMS Londonderry\" a Porto Rico. Ci vollero due giorni per far arrivare la \"Londonderry\" ma intanto la \"Bianca C\" aveva gi\u00e0 cominciato ad affondare. Nonostante l'arrivo della \"Londonderry\" la \"Bianca C\" affond\u00f2 rapidamente a 50 m di profondit\u00e0 a circa un miglio dalla spiaggia turistica di Grand Anse.\nLa famiglia Costa, per la coraggiosa e decisiva opera di salvataggio di passeggeri ed equipaggio della nave italiana, don\u00f2 al popolo di Grenada una statua in bronzo raffigurante il Cristo degli abissi, attualmente posto sulla banchina del porto di St. George's capitale dell'isola caraibica."}
{"id": "3872080", "revid": "594559", "url": "https://it.wikipedia.org/wiki?curid=3872080", "title": "Alleanza Lucian", "text": "L'Alleanza Lucian \u00e8 una fazione umana dell'universo fantascientifico di Stargate, presente nelle serie televisive \"Stargate SG-1\" e \"Stargate Universe\".\nL'Alleanza \u00e8 una coalizione di criminali e mercenari unitisi per trarre vantaggio dal vuoto creatosi in seguito al crollo dell'impero dei Goa'uld.\nStoria.\nL'Alleanza Lucian nasce nel 2005, sul pianeta Lucia, quando i Signori del sistema cominciano a eliminarsi l'un l'altro.\nQuando la \"Prometeo\" viene catturata da Vala Mal Doran, essa stava tentando di portare a termine una transazione con Tenat, un contrabbandiere alleato con l'Alleanza Lucian. Quando l'accordo salta, viene messa una taglia sulla testa di Vala e, dopo che l'SG-1 sfugge di nuovo da Tenat e Jup, il suo partner, viene messa una taglia anche sui membri della squadra. Il primo incontro diretto tra l'Alleanza e i Tau'ri ha luogo quando l'SG-1 viene catturata da uno degli uomini di Netan ma subito dopo la loro fuga, la loro investigazione sui furti di Stargate porta alla guerra tra l'Alleanza stessa e Ba'al.\nNonostante le difficili relazioni, Teal'c trova Netan per proporgli un'alleanza temporanea per combattere gli Ori al Supergate. Seppure con riluttanza, Netan accetta e invia tre Ha'tak, ma il disastroso esito della battaglia convince Netan che i terrestri avessero chiesto di proposito aiuto all'Alleanza, sapendo che non avrebbero avuto possibilit\u00e0 contro gli Ori.\nL'Alleanza deve far fronte alle difficolt\u00e0 dovute alle siccit\u00e0 e alle inondazioni delle loro piantagioni di grano, agli eserciti degli Ori che invadono i loro pianeti e alle perdite dovute all'errore di allearsi con i Tau'ri contro gli Ori stessi. Come conseguenza a tutto ci\u00f2, cominciano a diffondersi voci affermanti che i Secondi, consiglieri di Netan, stiano per insorgere e ammutinarsi contro Netan stesso. In particolare, Anateo, luogotenente di Netan, crede che Netan abbia fallito come leader e che la sua posizione sia resa precaria dal pericolo corso dall'Alleanza. Sapendo che Anateo \u00e8 il suo sfidante pi\u00f9 pericoloso, Netan gli ordina di impossessarsi dellOdyssey\", sperando nell'eliminazione del rivale in caso di fallimento. Anateo prepara un'imboscata allOdyssey\", riuscendo ad impossessarsene e credendo di avere ottenuto l'opportunit\u00e0 di prendere il posto di Netan a capo dell'Alleanza. In un tentativo di riprendersi la nave, il tenente colonnello Cameron Mitchell assume l'identit\u00e0 di Kefflin, uno dei Secondi di Netan, e si infiltra nell'organizzazione. Quando l'SG-1 riprende il controllo della \"Odyssey\", Anateo viene ucciso, i suoi uomini vengono catturati e le navi di Tenat distrutte. Da questo momento in poi la Terra \u00e8 considerata ufficialmente in guerra con l'Alleanza mentre la posizione di Netan, all'interno del suo impero, continua a indebolirsi.\nL'SG-1 continua ad interferire con i traffici dell'Alleanza, tanto che Netan \u00e8 costretto a inviare degli assassini a uccidere singolarmente i membri della squadra. Ogni tentativo per\u00f2 fallisce e la squadra sopravvive. Questi fallimenti fanno apparire Netan ancora pi\u00f9 debole ai suoi Secondi.\nNel 2009, l'Alleanza attacca la base Icarus con tre \"Ha'tak\". Quando gli \"Alianti della morte\" si lanciano all'attacco, il personale della base viene evacuato; alcuni a bordo della \"George Hammond\", altri attraverso lo Stargate fino alla \"Destiny\". Le conseguenze della battaglia si ripercuotono anche sul nucleo del pianeta, che si sovraccarica provocandone l'esplosione che distrugge anche i tre Ha'tak oltre a se stesso.\nNello stesso periodo, l'Alleanza ottiene la tecnologia dei Goa'uld del lavaggio del cervello, usandola sul colonnello David Telford e facendolo diventare una loro spia all'interno del Comando Stargate. Telford svela loro l'esistenza della \"Destiny\", che diventa di conseguenza uno degli obiettivi strategici dell'Alleanza. Uno dei comandanti dell'Alleanza, Kiva, scopre il tentativo del dottor Nicholas Rush di infiltrarsi nell'Alleanza per scoprire quanto Telford sia compromesso. Kiva usa Rush per attivare uno Stargate da un pianeta simile a Icarus da cui si possa raggiungere la \"Destiny\". A bordo della nave, intanto, il colonnello Young riesce a rimuovere il lavaggio del cervello di Telford e a farsi svelare ogni piano dell'Alleanza. La \"George Hammond\" \u00e8 inviata a recuperare Rush ma questo tentativo spinge l'Alleanza ad affrettare i suoi piani, attivando il dispositivo. L'attraversamento dello Stargate condanna anche questo pianeta, che esplode uccidendo pi\u00f9 di cento membri dell'Alleanza che non riescono a trasferirsi in tempo sulla \"Destiny\". Per un breve periodo, l'Alleanza riesce a impadronirsi di parte della nave, facendo prigioniera buona parte dell'equipaggio. Kiva viene uccisa da Telford quando essa lo scopre a tentare di ritrasferire i comandi della nave a Rush. Il comando degli uomini dell'Alleanza finisce cos\u00ec nelle mani di Dannic, che deve esiliare alcuni dei suoi uomini per mantenere il potere, finch\u00e9 non viene ucciso dalla giovane Ginn, quando la ragazza comprende che la sua follia avrebbe portato tutti alla morte. In seguito i membri dell'Alleanza a bordo della \"Destiny\" - tra i quali anche Varro - si arrendono, iniziando a passare informazioni al Comando Stargate.\nPoco tempo dopo, usando delle bombe al Naquadria, l'Alleanza distrugge due avamposti terrestri e lancia un attacco alla Terra, inviando un Tel'tak con a bordo una bomba al Naquadria da 50-70 megatoni. La nave che trasporta la bomba tuttavia si schianta incidentalmente, intrappolando Camile Wray e Ronald Greer nei corpi di due membri del Comando Stargate. I due, grazie alle istruzioni ricevute da Varro, riescono a disarmare la bomba prima che possa detonare distruggendo una vasta area. I membri superstiti dell'Alleanza cui il Comando Stargate aveva concesso di rimanere a bordo della \"Destiny\", in un regime di libert\u00e0 vigilata, dopo l'attacco alla nave stessa, rimangono uccisi durante una missione di salvataggio per la quale si erano offerti come volontari; tutti tranne Varro che ottiene, dopo questo episodio, la piena integrazione nell'equipaggio.\nOrganizzazione.\nIn seguito al collasso dei Goa'uld, molte delle loro risorse e tecnologie finiscono in possesso agli umani che essi dominavano, i quali cominciano a unirsi nell'Alleanza Lucian, un'associazione di stampo criminale. Nonostante quasi tutti i suoi componenti siano umani, ad essa si uniscono anche individui di altre razze, come gli Oraniani. La compattezza dell'Alleanza la rende un'organizzazione unica nella galassia, nonostante la presenza al suo interno di mercenari, contrabbandieri e criminali in generale, la cui leadership per\u00f2 \u00e8 molto debole con altres\u00ec forte insoddisfazione nei suoi ranghi. I membri dell'Alleanza vivono vite molto pericolose, consapevoli di poter morire per un fallimento o perch\u00e9 un rivale intende impossessarsi del loro territorio. L'Alleanza governa con altrettanta brutalit\u00e0, usando gli strumenti della paura e dell'intimidazione e punendo i trasgressori con rapidit\u00e0 spietata.\nL'Alleanza \u00e8 guidata da un singolo leader, che divide le responsabilit\u00e0, i territori e le risorse tra i suoi \"Secondi\". Circa 20 Secondi sono a capo di operazioni come il contrabbando, l'estorsione, il racketing e il traffico di \"kassa\", una pianta simile al grano ma con propriet\u00e0 aggiuntive. \nEssi controllano, inoltre, una corposa armata di vascelli Goa'uld, inclusi Ha'tak, Al'kesh, Alianti della morte e Tel'tak, oltre numerose spie sparse in tutta la Via Lattea. Grazie a tutto ci\u00f2, l'Alleanza costituisce una costante minaccia per i Tau'ri e per la nuova Nazione libera Jaffa\nMembri dell'Alleanza.\nI seguenti sono i membri conosciuti appartenenti all'Alleanza:\nNetan (deceduto) (2005 \u2013 2007)\nPianeti dell'Alleanza.\nI pianeti conosciuti sotto il controllo dell'Alleanza:"}
{"id": "3872082", "revid": "1305772", "url": "https://it.wikipedia.org/wiki?curid=3872082", "title": "Litta Parodi", "text": "Litta Parodi \u00e8 una frazione di abitanti del comune di Alessandria.\nGeografia fisica.\nLitta Parodi si trova a un'altezza di ed \u00e8 situata a est da Alessandria, in un'area geografica pianeggiante e molto soleggiata denominata La Fraschetta.\nStoria.\nI primi riferimenti attendibili sulla presenza di insediamenti abitati nell'area risalgono alla met\u00e0 dell'Ottocento; su diverse mappe di periodo post-napoleonico sono presenti i due insediamenti \"Litta\" e \"Parodi\", dipendenti da Cascina Grossa.\nLitta Parodi verr\u00e0 riconosciuta frazione del comune di Alessandria poco prima della seconda guerra mondiale, a seguito della costruzione della scuola elementare Ettore Bravetta e della chiesa di Nostra Signora di Fatima, quest'ultima realizzata nel 1936 ed eretta in parrocchia l'anno seguente. La popolazione del sobborgo \u00e8 poi cresciuta nel dopoguerra grazie allo sviluppo economico dell'area, molto vicina al polo industriale di Spinetta Marengo che ha richiamato diversi immigrati dal meridione italiano.\nSagra del rabat\u00f2n.\nDal 1980, nel primo fine settimana di settembre, a Litta Parodi si tiene la \"Sagra del rabat\u00f2n\", piatto tipico del paese che consiste in un impasto di ricotta, uova, pane grattugiato, formaggio grana ed erbette che viene poi lessato come gli gnocchi."}
{"id": "3872086", "revid": "339392", "url": "https://it.wikipedia.org/wiki?curid=3872086", "title": "Finno", "text": ""}
{"id": "3872088", "revid": "599013", "url": "https://it.wikipedia.org/wiki?curid=3872088", "title": "Bill Herman", "text": ""}
{"id": "3872090", "revid": "400694", "url": "https://it.wikipedia.org/wiki?curid=3872090", "title": "Mel Hirsch", "text": "Mel Hirsch \u00e8 considerato uno dei giocatori pi\u00f9 bassi di sempre ad aver giocato in NBA."}
{"id": "3872091", "revid": "767487", "url": "https://it.wikipedia.org/wiki?curid=3872091", "title": "Yamaha Motors Football Club 1986-1987", "text": "Questa voce raccoglie le informazioni riguardanti lo Yamaha Motors Football Club nelle competizioni ufficiali della stagione 1986-1987.\nStagione.\nDopo essere uscito dalla Coppa di Lega per mano del Fujita, lo Yamaha Motors ebbe un avvio di campionato difficile (con la prima vittoria che arriv\u00f2 dopo quattro gare, in occasione del derby con l'Honda Motor) che lo port\u00f2 a stazionare per buona parte del girone di andata nella zona retrocessione. Durante la pausa invernale della Japan Soccer League, lo Yamaha Motors disput\u00f2 la coppa dell'Imperatore dove super\u00f2 tre turni giungendo alle semifinali, dove fu eliminato ai tiri di rigore dallo Yomiuri.\nAlla ripresa del campionato la squadra riusc\u00ec in parte a risollevarsi, ottenendo un elevato numero di pareggi che le permetteranno di rimanere ancora in gara per non retrocedere: la vittoria nello scontro diretto col Matsushita Electric alla penultima giornata (che, alla fine del torneo, risulter\u00e0 l'unica gara vinta dallo Yamaha Motors nel girone di ritorno) sar\u00e0 sufficiente per mettere la squadra al riparo dal declassamento, scongiurato definitivamente una settimana dopo a causa della contemporanea sconfitta del Matsushita Electric contro l'Honda Motor.\nMaglie e sponsor.\nLe magliette, prodotte dalla Puma, recano sulla parte anteriore il logo della Yamaha"}
{"id": "3872103", "revid": "466539", "url": "https://it.wikipedia.org/wiki?curid=3872103", "title": "Olympia's Tour", "text": "L'Olympia's Tour \u00e8 una corsa a tappe maschile di ciclismo su strada che si disputa annualmente nei Paesi Bassi. Dal 2005 \u00e8 inserito nel calendario dell'UCI Europe Tour, come evento di classe 2.2.\nFino al 1995 era conosciuto come Giro d'Olanda Dilettanti.\nAlbo d'oro.\n\"Aggiornato all'edizione 2017.\""}
{"id": "3872104", "revid": "38120", "url": "https://it.wikipedia.org/wiki?curid=3872104", "title": "Cammino", "text": ""}
{"id": "3872109", "revid": "767487", "url": "https://it.wikipedia.org/wiki?curid=3872109", "title": "Saldatura orbitale", "text": "Cos'\u00e8 la saldatura orbitale.\n\u00c8 un settore specializzato della saldatura dove la torcia saldante viene ruotata meccanicamente di 360\u00b0 e oltre intorno ad un pezzo statico, generalmente un tubo, in un processo continuo.\nOrigine.\nIl procedimento di saldatura orbitale automatica con procedimento TIG (consulta Saldatura TIG) su tubi \u00e8 stato inventato pi\u00f9 di 50 anni fa.\nImpianti.\nI principali componenti di ogni impianto per la saldatura orbitale TIG di tubi sono: il generatore con il controllo della programmazione, la testa di saldatura, l'impianto di raffreddamento e, dove richiesto, un alimentatore di filo d'apporto. \nUn ampio numero di fattori possono avere influenza sui risultati della saldatura: la lunghezza dell'arco, la frequenza e ampiezza di pulsazione della corrente, la velocit\u00e0 di avanzamento, il gas di protezione, il tipo di materiale base, il materiale d'apporto, la preparazione del giunto, la conducibilit\u00e0 termica. Una conoscenza dettagliata di come ottimizzare questi parametri consente di ottenere un'alta qualit\u00e0 nella saldatura.\nApplicazione.\nIl procedimento di saldatura.\n\u00c8 molto difficile ottenere alti standard di qualit\u00e0 e sicurezza con la saldatura manuale. Questo \u00e8 dovuto, fra l'altro, a certe posizioni di saldatura, ad esempio sopra-testa o verticale discendente, che portano spesso a saldature difettose proprio a motivo delle difficolt\u00e0 di accesso che l'operatore ha in queste posizioni. Se si vuole ottenere un controllo completo sul bagno di saldatura, \u00e8 necessario un perfetto equilibrio fra effetti della gravit\u00e0 e tensione superficiale in ogni posizione della torcia. Utilizzando attrezzature meccanizzate, queste gestiscono certe parti del processo di saldatura. Si noti che l'operatore seguir\u00e0 e controller\u00e0 sempre lo svolgimento del ciclo. In una situazione ideale, tutti i parametri dovrebbero essere completamente programmati prima di avviare la saldatura. In pratica, tuttavia, la presenza di vincoli variabili costringe l'operatore ad eseguire interventi correttivi. Nella saldatura automatica, il processo di saldatura si svolge in modo completamente indipendente, senza necessit\u00e0 di intervento dell'operatore. La saldatura orbitale si effettua quasi sempre con la tecnica \"Tungsten Inert Gas TIG\" (GTAW secondo norme AWS) che impiega elettrodi in tungsteno non consumabili, senza o con impiego di filo d'apporto se necessario. Pi\u00f9 raramente, e prevalentemente per riempimenti su tubi di grosso diametro e forte spessore, si usa il procedimento MIG/MAG (GMAW secondo AWS) (consulta Saldatura MIG/MAG) che fornisce una minor qualit\u00e0 del giunto ma maggior resa.\nMateriali base.\nMolti tipi di leghe metalliche possono essere saldati: acciai ad alta resistenza, resistenti ad alta temperature e alla corrosione, acciai al carbonio non legati o basso-legati, leghe di nickel, titanio, leghe di rame, leghe di alluminio. Questa tecnica controllata, attuata in atmosfera inerte, consente saldature esenti da ossidi, con basso contenuto di particelle e spruzzi indesiderati e soddisfa le esigenze di far coincidere le massime propriet\u00e0 meccaniche e il miglior aspetto visivo della saldatura.\nTipi di teste orbitali e diametri saldabili.\nTeste orbitali a camera chiusa.\nA motivo delle caratteristiche di precisione della saldatura TIG orbitale, anche i tubi pi\u00f9 piccoli possono essere saldati, a partire da 1,6 millimetri di diametro! Passando a dimensioni maggiori, si possono saldare tubazioni fino a 170 mm di diametro (6\u201d) e spessori fino a 3,5 mm utilizzando teste orbitali a camera chiusa senza metallo d'apporto. Questo modello di testa si blocca saldamente sui due lati del giunto da saldare, chiudendolo completamente all'interno di una camera dove viene flussato il gas di protezione. In questo modo il materiale da saldare, anche il pi\u00f9 sensibile alla temperatura, rimane protetto evitando colorazioni dovute alla presenza di ossidi.\nTeste orbitali a camera aperta.\nPer tubi di diametri compresi fra 8 e 275 mm (10\u201d), sono disponibili le pi\u00f9 maneggevoli teste aperte che montano una torcia con una guaina flessibile nel cui interno si trasmettono la corrente di saldatura, il gas di protezione, il liquido di raffreddamento e il filo d'apporto dove richiesto. La necessit\u00e0 di usare il filo d'apporto durante il ciclo di saldatura dipende dal tipo di applicazione. Tubi di maggior spessore e caratteristiche dei materiali base richiedono l'impiego di filo d'apporto (procedimento TIG a filo freddo), mentre tubi di limitato spessore e idonei materiali possono essere saldati senza filo. Al fine di creare saldature di alta qualit\u00e0 \u00e8 necessario che le estremit\u00e0 dei tubi siano accuratamente preparate con i lembi esenti da sbavature e impurit\u00e0. Per tubi sottili e diametri medi, un semplice taglio a squadra \u00e8 sufficiente. Su tubi di maggior spessore \u00e8 necessario preparare meccanicamente il giunto effettuando uno smusso o cianfrino, preferibilmente a forma di U.\nTeste orbitali a carrello su pista.\nPer tubazioni con diametri superiori a 115 mm (4\u201d), senza limiti in alto, sono disponibili teste a carrello, che avanzano su piste dei diametri dei tubi da saldare, dotate di alimentatore del filo d'apporto a bordo e di tutte le motorizzazioni necessarie per questo tipo di applicazione: una slitta motorizzata verticale consente alla torcia di mantenere l'altezza costante dell'elettrodo dal pezzo, mentre una slitta trasversale consente di far oscillare la torcia e il filo in modo da riempire correttamente lo smusso effettuato sul pezzo. Le teste a carrello sono particolarmente idonee alla saldatura di tubazioni in spessori molto elevati, fino a oltre 200 mm di spessore, con torce speciali in cianfrino stretto, cosiddetto \u201cnarrow gap\u201d, e in una variante del TIG, cosiddetta \u201ca filo caldo\u201d, dove il filo \u00e8 riscaldato prima di essere immesso nel bagno. La combinazione fra il riscaldo del filo e il cianfrino stretto rende il procedimento TIG a filo caldo molto competitivo sui forti spessori in termini di resa nel confronto degli altri procedimenti di saldatura. Questo tipo di testa a carrello ha avuto un notevole sviluppo nella costruzione di turbine per centrali nucleari dove gli elementi da saldare (alberi con diametri fino a 2000 mm e spessori fino a 250 mm) richiedono una alta qualit\u00e0 del giunto saldato unitamente ad una elevata resa vista la quantit\u00e0 di materiale da depositare.\nTeste orbitali per piastre tubiere.\nUn settore d'impiego molto importante per la saldatura orbitale TIG \u00e8 quello degli scambiatori di calore costituiti da piastre tubiere forate sulle quali si devono saldare fasci di tubi di diametri generalmente compresi fra 6,35 mm e 25,4 mm di diametro, pi\u00f9 raramente in diametri maggiori, in materiali che possono andare dall'acciaio al carbonio fino agli acciai inossidabili, alle leghe di nickel, al titanio quando \u00e8 richiesta la massima resistenza alla corrosione. Il giunto tubo-piastra pu\u00f2 avere le pi\u00f9 diverse geometrie progettuali (tubi arretrati, a filo piastra, sporgenti, ecc.) come anche saldati posteriormente alla piastra con lance speciali che saldano dall'interno del tubo (procedimento I.B.W. ovvero Internal Bore Welding).\nGeneratori programmabili per saldatura orbitale.\nTutte le teste sinora descritte necessitano, per essere utilizzate, di essere collegate a generatori dotati di un sistema di programmazione completa del ciclo di saldatura che preveda l'impostazione di tutti i parametri relativi: gas di protezione, corrente pulsata, rotazione testa, eventuali controlli sulla motorizzazione della torcia, avanzamento filo. I generatori pi\u00f9 moderni effettuano la registrazione di ogni ciclo di saldatura e consentono l'archiviazione su PC delle stesse registrazioni e dei programmi di saldatura.\nSettori industriali.\nA motivo delle sue capacit\u00e0 di realizzare prodotti saldati ad elevata purezza, la saldatura orbitale trova il suo collocamento nella produzione di componenti per camera bianca (clean room) nella produzione di semiconduttori, di tubazioni e impianti per l'industria alimentare, farmaceutica, chimica e petrolchimica, per la biotecnologia, nella cantieristica navale, nell'industria aeronautica e aerospaziale, nell'ingegneria meccanica e automobilistica. La saldatura orbitale TIG \u00e8 molto utilizzata anche nella costruzione di caldaie per centrali termiche, dove si richiedono saldature che devono resistere ad elevatissimi carichi meccanici provocati dalle elevate temperature di funzionamento e dalle altissime pressioni provocate dai fluidi all'interno dei tubi. Cavit\u00e0, porosit\u00e0 e inclusioni devono essere evitate ad ogni costo in questo tipo di saldature, onde evitare la creazione di punti deboli che possono portare a cricche, con gravi conseguenze di guasti dei componenti.\nConclusioni.\nLa saldatura orbitale TIG senza filo, a filo freddo o a filo caldo \u00e8 ormai un procedimento correntemente utilizzato in tutte le applicazioni in cui \u00e8 richiesta qualit\u00e0 elevata, costante e ripetitiva, buona resa e svincolo dalla necessit\u00e0 di avere operatori altamente qualificati, tipico della saldatura manuale. Si ottengono le massime prestazioni anche nella saldatura su materiali speciali, su forti spessori, su tubi di piccolo diametri e spesso in condizioni difficili di spazio e di ambiente di lavoro.\nRiferimenti.\nTraduzione e aggiornamenti di \"Orbital Welding\" di J\u00fcrgen Kr\u00fcger e Dieter Schnee (2007). "}
{"id": "3872110", "revid": "599013", "url": "https://it.wikipedia.org/wiki?curid=3872110", "title": "Hutch Jones", "text": ""}
{"id": "3872111", "revid": "121717262", "url": "https://it.wikipedia.org/wiki?curid=3872111", "title": "Roger Carvalho", "text": "Carriera.\nClub.\nGli anni nelle giovanili.\nLa sua carriera da calciatore inizia nel 2006 quando viene acquistato dall'Iraty per militare nelle varie divisioni giovanili. Dopo solo sei mesi passa in prestito al Rio Branco. Terminato il prestito rimane svincolato e cos\u00ec, nel 2008, viene acquistato a titolo definitivo dal Tombense che lo cede dopo pochi mesi in prestito ai portoghesi dell'Olivais e Moscavide.\nIn prestito al Guarani e poi Figueirense.\nNel 2009 viene acquistato in prestito dal Guarani Esporte Clube, societ\u00e0 calcistica brasiliana militante nel Campionato Mineiro. Compie il suo debutto da calciatore professionista il 25 febbraio nella partita persa contro l'Am\u00e9rica, subendo anche un'ammonizione.\nDopo aver giocato cinque partite con i \"Mec\u00e3o Maravilha\", viene acquistato sempre in prestito dal Figueirense per militare nel Campeonato Brasileiro S\u00e9rie B edizione 2009. Il 15 agosto compie il suo debutto con il \"Figueira\" nella partita vinta contro il Duque de Caxias. Dopo un mese segna la sua prima rete in carriera nella partita persa contro il Guarani.\nL'approdo al Genoa.\nIl 31 gennaio 2012, dopo aver sostenuto le visite mediche, viene ufficializzato il suo ingaggio a titolo temporaneo da parte della societ\u00e0 italiana del . Debutta con il \"Grifone\" il 15 febbraio durante il match, perso, contro l'Atalanta. Al termine della stagione torna al club di appartenenza.\nLa seconda esperienza in Italia: il Bologna.\nIl 17 luglio 2012 il giocatore passa in prestito con diritto di riscatto al .\nIl rientro in Brasile.\nIl 9 maggio 2013 il giocatore non viene riscattato dal Bologna rientrando cos\u00ec alla Tombense. Successivamente si trasferisce al \nSan Paolo.\nStatistiche.\nPresenze e reti nei club.\n\"Statistiche aggiornate all'8 maggio 2013.\""}
{"id": "3872112", "revid": "73843", "url": "https://it.wikipedia.org/wiki?curid=3872112", "title": "Edward Fletcher", "text": "\u00c8 conosciuto per aver interpretato il ruolo del 6\u00ba Ufficiale James Paul Moody nel film \"Titanic\" nel 1997.\nBiografia.\nFletcher \u00e8 nato nel 1970 a Boston ed \u00e8 cresciuto a Cambridge. Ha frequentato il Wheaton College e ha studiato presso il Berklee College of Music.\nNel 1997 ottenne il ruolo di James Paul Moody nel film di James Cameron \"Titanic\". All'inizio degli anni 2000 ha iniziato iniziato a perseguire interessi differenti dalla recitazione, in particolar modo l'arte e le sue opere sono state esposte in tutta la nazione, a partire dal 2016 Fletcher ha per\u00f2 ricominciato a presentarsi ad alcune audizioni per dei film. Allo stesso tempo egli coltiva un'altra sua passione: la musica, suonando con il suo gruppo, i \"Stuntplane\"."}
{"id": "3872113", "revid": "57342", "url": "https://it.wikipedia.org/wiki?curid=3872113", "title": "Agilulfo Caramia", "text": "Biografia.\nAvvocato penalista, le cui doti professionali vengono menzionate nel testo \"Storia dell'Eloquenza\" di Titta Madia.\nDopo l'8 settembre faceva parte della corrente liberl-democratico .\nIl 29 settembre 1943, il Prefetto lo nomina prima Commissario prefettizio di Taranto e successivamente ,il 2 marzo 1944 , sindaco della citt\u00e0 dei due mari.\nIl 25 gennaio del 1944 organizzer\u00e0 a Taranto il primo Congresso dei combattenti e reduci al quale parteciperanno combattenti delle federazioni di Bari, Taranto, Brindisi, Lecce, Benevento e Avellino. \nCarica che Caramia manterr\u00e0 fino all'8 maggio 1944\nCaramia, dopo quest'esperienza continuer\u00e0 la sua attivit\u00e0 politica nel Partito dell\u2019Uomo Qualunque di Giannini e poi nelle file del Partito Monarchico.\nPartecipa alla Consulta Nazionale, anticamera dell'Assemblea Costituente, quale unico rappresentante della provincia jonica.\nEletto deputato per il Partito Nazionale Monarchico nel collegio Lecce il 25 aprile 1948.\nSi iscrisse al gruppo misto dal 1\u00ba giugno 1948 al 2 agosto 1951 e dal 2 agosto 1951 al 24 giugno 1953 al gruppo del Partito Nazionale Monarchico.\nFu componente della IX Commissione (Agricoltura e alimentazione) dal 15 giugno 1948 al 24 giugno 1953\nNegli anni cinquanta fu ,con Giuseppe Perrone Capano ,promotore del Gruppo di Ricostruzione Liberale ."}
{"id": "3872118", "revid": "1926649", "url": "https://it.wikipedia.org/wiki?curid=3872118", "title": "Associazione Sportiva Bari 1983-1984", "text": "Questa voce raccoglie le informazioni riguardanti lAssociazione Sportiva Bari nelle competizioni ufficiali della stagione 1983-1984.\nStagione.\nFonti\nPrecampionato e preliminari di Coppa Italia.\nRitrovatosi dopo sei anni nuovamente in Serie C, a seguito della retrocessione nella stagione precedente, il Bari nell'estate del 1983 cambia presidente, con Antonio Matarrese che cede la carica al fratello Vincenzo, e direttore sportivo, con Carlo Regalia sostituito da Franco Janich. La panchina biancorossa viene affidata al milanese Bruno Bolchi, soprannominato Maciste per la sua imponente stazza e per il temperamento mite.\nL'obiettivo della societ\u00e0 \u00e8 l'immediato ritorno in serie B. Si opera uno sfoltimento della rosa, vengono venduti diversi calciatori e acquistati, fra gli altri, il regista Tot\u00f2 Lopez, tornato al Bari dopo dieci anni, il difensore Cavasin, Paolo Conti, ex portiere della e della Nazionale italiana, e l'attaccante Messina, andato pi\u00f9 volte in doppia cifra nelle stagioni precedenti di Serie C1.\nIl ritiro estivo ha luogo al Ciocco; la squadra non conduce un pre-campionato molto positivo.\nCome di consueto, la disputa della Coppa Italia inizia nel precampionato. Nel girone preliminare 2, valido per il primo turno e composto da sei squadre di cui due di Serie A, due di serie cadetta e un'altra di C1, il Bari si piazza secondo a pari merito con la , passando con essa il turno dopo aver giocato 5 gare a turno secco senza subire sconfitte. Si fa menzione al pareggio 2-2 con gli stessi bianconeri allenati da Giovanni Trapattoni, dopo che il Bari \u00e8 stato in vantaggio per 2-0 fino all 85\u00ba minuto, e allo 0-0 con la , gara disputata in modo accorto dai galletti, in cui Conti ha respinto diversi tiri in porta di Bruno Giordano.\nDal girone di andata e ottavi di finale di Coppa Italia.\nI biancorossi concludono la prima met\u00e0 del campionato in testa alla classifica con 24 punti, a tre lunghezze di distacco dal , conseguendo 9 vittorie, 6 pareggi e 2 sconfitte; una sconfitta \u00e8 stata subita in casa in 15\u00aa giornata, 0-2 a tavolino contro la , poi rimasta l'unica dell'intero campionato fra le mura amiche. Quest'incontro \u00e8 finito 1-0 in favore del Bari, ma ad un quarto d'ora dalla fine della gara il capitano rossoverde Ratti, colpito da una lattina lanciata dalle gradinate, ha manifestato un malore, venendo pertanto sostituito. Tale fatto ha decretato la sanzione per la societ\u00e0 pugliese, che ha sporto ricorso invano sostenendo che la lattina era vuota e il giocatore umbro avrebbe simulato il malore.La coppia d'attacco Galluzzo-Messina ha totalizzato nella prima met\u00e0 del campionato 13 reti; Galluzzo \u00e8 rimasto infortunato per nove turni causa una frattura alla clavicola, subita nel tap-in del goal per il compagno Messina, nel derby con il (finito 2-0).\nTra seconda e terza giornata del girone di ritorno i biancorossi disputano il primo turno degli ottavi di finale di Coppa Italia, in casa della . Nella gara d'andata a Torino i galletti chiudono il gioco bianconero ed eseguono un controllo meticoloso in fase difensiva; vincono 1-2. Il primo goal, al 27\u00ba minuto, scaturisce da un passaggio sbagliato da Gentile, da cui Cavasin serve un passaggio a Messina, che va a segno con un rasoterra da limite area spiazzando il portiere juventino Tacconi; dopo il pareggio di Scirea al 65\u00ba minuto, nel primo minuto di recupero, allo scadere, il capitano Lopez scavalca Tacconi in uscita realizzando il 2-1 finale. Si tratta della prima partita vinta dal Bari in casa della Juventus.\nNella partita di ritorno allo stadio della Vittoria di Bari, giocata davanti a un pubblico molto numeroso, i baresi conducono un gioco maggiormente difensivo e di rimessa, e vanno in vantaggio con un rigore di Messina. A un primo tempo equilibrato segue un secondo in cui le zebre aumentano la pressione e ribaltano il risultato con Platini e Tardelli (quest'ultimo con colpo di testa su cross), rispettivamente al 54\u00ba e 81\u00ba minuto. Al 90\u00ba Lopez, atterrato in area da Scirea, trasforma il rigore decretato e con il 2-2 finale elimina la Vecchia Signora.\nDal girone di ritorno alle semifinali di Coppa Italia.\nIl Bari si conferma nel girone di ritorno, ricavando 7 vittorie, 7 pareggi e 3 sconfitte. La promozione matematica in Serie B \u00e8 stata sancita nella penultima giornata, vinta 3-1 in casa sul ; i galletti non hanno mai perso la testa della classifica e hanno totalizzato alla fine del torneo 45 punti, rimanendo tre lunghezze sopra il (anch'esso promosso in cadetteria). Del girone B, il Bari risulta la squadra meno battuta, con 5 sconfitte, e quella con il maggior numero di reti segnate, 40. Messina e Galluzzo hanno realizzato rispettivamente 12 e 11 reti, mentre il giovane difensore barese Giovanni Loseto, gi\u00e0 fatto esordire nella stagione precedente dal tecnico Gigi Radice, \u00e8 stato confermato titolare.\nQuattro giorni dopo la fine del campionato di C1, ai quarti di finale di Coppa Italia i pugliesi eliminano, con un doppio 2-1 la ; apprezzata l'eleganza del primo goal di Messina nella gara d'andata. In semifinale i baresi vengono sconfitti dal di Osvaldo Bagnoli, per effetto di un 1-2 in casa e di un 3-1 in trasferta; nel turno di ritorno Bolchi ha schierato allo stadio Bentegodi di Verona una formazione d'emergenza, a causa dei diversi infortuni nell'11 titolare (gli \"scaligeri\" sono poi stati battuti in finale dalla ).\nRecord e pareri della critica sportiva.\nSoprattutto per i risultati conseguiti in Coppa Italia la stagione 1983-1984 \u00e8 fra le pi\u00f9 ricordate della storia biancorossa. I galletti sono giunti in semifinale di Coppa Italia per la terza volta, ma nel 1984 sono stati i primi nella storia del Calcio italiano ad esservici giunti con una squadra di terza serie, battendo formazioni di Serie A, peraltro titolate e dotate quali Juventus e Fiorentina; la stampa, in primis quella sportiva, ha messo in risalto l'impresa compiuta dagli uomini di Bolchi. In Italia \u00e8 rimasto un record ineguagliato fino al 2016, quando l' di Lega Pro, la terza serie di quegli anni, \u00e8 approdata in semifinale dopo aver battuto e , venendo poi anch'essa eliminata.\nMaglie e sponsor.\nFonti\nLo sponsor tecnico per la stagione 1983-1984 \u00e8 adidas, mentre lo sponsor ufficiale \u00e8 Man Trasporti.\nCome prima divisa permane lo storico completo bianco. I risvolti delle maniche e del colletto sono rossi. Casacche e pantaloncini presentano delle sottili strisce rosse verticali e al centro la scritta in stampatello dello sponsor Man in rosso (con le lettere separate da rombi, pure rossi). Sui lati sia delle maglie che dei pantaloncini sono presenti le classiche 3 strisce della Adidas (rosse). In cima ai calzettoni vi sono due strisce orizzontali rosse.\nTradizione anche per la seconda divisa, un completo rosso. I risvolti delle maniche e del colletto sono bianchi. Casacche e pantaloncini presentano delle sottili strisce bianche verticali e al centro la scritta in stampatello dello sponsor Man in bianco (con le lettere separate da rombi, pure bianchi). Sui lati sia delle maglie che dei pantaloncini sono presenti le classiche 3 strisce della Adidas (bianche). In cima ai calzettoni vi sono due strisce orizzontali bianche.\n\u00c8 presente come divisa alternativa un ulteriore completo bianco. I risvolti delle maniche e del colletto sono rossi. Due piccole strisce rosse diagonali partono dal collo e si chiudono in corrispondenza della manica. Sui lati sia delle maglie che dei pantaloncini sono presenti le classiche 3 strisce della Adidas (rosse). In cima ai calzettoni vi sono due strisce orizzontali rosse.\nOrganigramma societario.\nFonti\nArea direttiva\nArea tecnica\nArea sanitaria\nCalciomercato.\n\"Fonti\""}
{"id": "3872125", "revid": "767487", "url": "https://it.wikipedia.org/wiki?curid=3872125", "title": "Vester Marshall", "text": ""}
{"id": "3872126", "revid": "599013", "url": "https://it.wikipedia.org/wiki?curid=3872126", "title": "Top model (disambigua)", "text": ""}
{"id": "3872131", "revid": "599013", "url": "https://it.wikipedia.org/wiki?curid=3872131", "title": "Ken Mayfield", "text": ""}
{"id": "3872137", "revid": "300067", "url": "https://it.wikipedia.org/wiki?curid=3872137", "title": "Ron Johnson", "text": ""}
{"id": "3872143", "revid": "767487", "url": "https://it.wikipedia.org/wiki?curid=3872143", "title": "Giuseppe d'Arimatea (poema)", "text": "Giuseppe d'Arimatea \u00e8 un poema in ottosillabi di Robert de Boron che riprende il tema del Graal e lo risemantizza in chiave religiosa. \u00c8 la storia della salvezza dell'umanit\u00e0, il cui simbolo \u00e8 il Graal ovvero il calice dal quale bevve Cristo durante l'Ultima Cena e che fu usato, secondo Boron, da Giuseppe di Arimatea per raccoglierne il sangue."}
{"id": "3872146", "revid": "1543377", "url": "https://it.wikipedia.org/wiki?curid=3872146", "title": "Nebraska (brano musicale)", "text": "Nebraska \u00e8 un singolo di Bruce Springsteen tratto dall'omonimo album, pubblicato nell'ottobre del 1982. Il brano \u00e8 stato eseguito anche da altri artisti tra cui Steve Earle e Chrissie Hynde.\nTesto della canzone.\nIl testo della canzone \u00e8 una versione di Springsteen su Charles Starkweather, che insieme alla sua fidanzata Caril Ann Fugate assassin\u00f2 undici persone in otto giorni nel 1958. Il cantante descrive gli assassini, il loro processo e la loro condanna a morte con voce piatta, senza emozione, che rende la descrizione degli eventi in maniera pi\u00f9 fredda. La canzone comincia con Starkweather che incontra Fugate. Il lessico basso all'inizio ricorda molto la scrittrice statunitense Flannery O'Connor, che Springsteen aveva letto proprio prima di cominciare a scrivere le canzoni per \"Nebraska\". L'influenza della scrittrice si sente durante la canzone, specialmente nei personaggi che fanno ricorso alla violenza. Alla fine della canzone, dove il cantante dice il motivo per cui ha ucciso: \"I guess there's just a meanness in this world\" \u00e8 simile alla fine del racconto di O'Connor's story \"A Good Man Is Hard to Find\".\nStoria del brano.\nSpringsteen fu ispirato a scrivere il brano dopo aver visto \"La rabbia giovane\" di Terrence Malick, in seguito cominci\u00f2 a cercare materiale per l'argomento degli assassinii di Charles Starkweather, tra cui un'intervista a Ninette Beaver, che aveva scritto un libro al riguardo. Nonostante la ricerca, nello scrivere il brano Springsteen non ha creato una ricostruzione completamente accurata degli omicidi: per esempio nel testo le persone uccise sono dieci, e non undici."}
{"id": "3872147", "revid": "984922", "url": "https://it.wikipedia.org/wiki?curid=3872147", "title": "Litigi di cioccolato", "text": "Litigi di cioccolato (\"Wie angelt man sich seine Chefin\") \u00e8 un film del 2007 diretto da Sophie Allet-Coche.\nTrama.\nPit Opitz aspira a diventare il proprietario di una fabbrica di cioccolato dove ha lavorato per tanti anni, ma scopre che a prendere il posto del precedente proprietario \u00e8 una giovane manager appena laureata, Katharina Kessler. Pit, per ripicca, rende difficile la vita del nuovo capo, finendo cos\u00ec per essere licenziato insieme ai suoi colleghi.\nDopo molte peripezie, tra cui la vendita involontaria della fabbrica da parte di Katharina e l'apertura di una nuova ditta privata di cioccolato a cui inizialmente Pit non partecipa, tra i due nasce finalmente un'intesa."}
{"id": "3872148", "revid": "287204", "url": "https://it.wikipedia.org/wiki?curid=3872148", "title": "Paolo Grossi (letterato)", "text": "Biografia.\nLaureato in letteratura italiana all'universit\u00e0 di Torino, ha conseguito il dottorato in lingue romanze presso l'universit\u00e0 di Caen. Ha insegnato lingua e letteratura italiana nelle universit\u00e0 di Uppsala e di Caen. Dal 2003 al 2008 ha ricoperto l'incarico di addetto culturale presso l'Istituto Italiano di Cultura di Parigi. Dal 2005 al 2008 \u00e8 stato delegato generale del FICEP, l'associazione che riunisce tutti gli istituti di cultura stranieri di Parigi. Nel 2007 il \"Conseil National des Universit\u00e9s\" (CNU) gli ha attribuito l'idoneit\u00e0 come professore associato (\"ma\u00eetre de conf\u00e9rences\") di lingua e letteratura italiana. Dal 2008 al 2012 ha diretto l'Istituto italiano di cultura di Stoccolma \u201cCarlo Maurilio Lerici\u201d. Dirigente dell'area della promozione culturale presso il Ministero degli affari esteri, dal 2014 al 2019 ha diretto l'Istituto italiano di cultura di Bruxelles. .\nHa pubblicato studi, in italiano e in francese, sulla letteratura italiana moderna e contemporanea. In particolare, si \u00e8 interessato di storia della storiografia letteraria fra Sette e Ottocento e di romanzo italiano novecentesco (Gabriele D'Annunzio, Luigi Pirandello, Alessandro Bonsanti, Italo Calvino, Raffaele La Capria etc.). Dal 2010 \u00e8 membro onorario del comitato scientifico del Centro europeo di studi rossettiani.\nA Parigi ha creato e dirige la collana di studi e testi Cahiers de l'H\u00f4tel de Galliffet. Nel 2009 ha intrapreso a Stoccolma la pubblicazione di una rivista semestrale bilingue (italiano-svedese) intitolata \u201cCartaditalia\u201d e dedicata alla cultura italiana contemporanea. Nel 2015 ha avviato a Bruxelles la pubblicazioni di una nuova serie, in quattro lingue della rivista \"Cartaditalia\". Dal 2010 dirige una collana di libri di letteratura italiana in traduzione svedese, \u201cI Libri di Cartaditalia\u201d, edita dall'Istituto italiano di cultura di Stoccolma. Dal 2010 al 2019 \u00e8 stato co-direttore della sezione italiana della collana di studi e testi \u201cLiminaires. Passages interculturels italo-ib\u00e9riques\u201d pubblicata dall'editore Peter Lang. Dal 2020, coordina la redazione del nuovo sito per la promozione del libro italiano all'estero http://www.newitalianbooks.it\nNel 2007 \u00e8 stato insignito dal Ministro francese della cultura dell'onorificenza di \"chevalier des arts et des lettres\". Lo stesso anno l'Acad\u00e9mie des Sciences Morales et Politiques ha assegnato al suo libro \"Pierre-Louis Ginguen\u00e9 historien de la litt\u00e9rature italienne\" il \u201cprix de la Fondation du docteur Carri\u00e8re\u201d. Nel 2011 l'Associazione degli amici dell'Istituto svedese di Roma gli ha attribuito il \u201cpremio Lagergren\u201d e la Fondazione \u201cGiuseppe Dess\u00ec\u201d il \u201cpremio Speciale della Fondazione\u201d. Nel 2013, gli sono state conferite dal re di Svezia le insegne di \"cavaliere nell'Ordine reale della Stella polare\". ."}
{"id": "3872151", "revid": "392518", "url": "https://it.wikipedia.org/wiki?curid=3872151", "title": "Lipservice tour", "text": ""}
{"id": "3872152", "revid": "392518", "url": "https://it.wikipedia.org/wiki?curid=3872152", "title": "Domino Effect tour", "text": ""}
{"id": "3872153", "revid": "392518", "url": "https://it.wikipedia.org/wiki?curid=3872153", "title": "Human Zoo tour", "text": ""}
{"id": "3872156", "revid": "71433", "url": "https://it.wikipedia.org/wiki?curid=3872156", "title": "Spongebob - Il film", "text": ""}
{"id": "3872165", "revid": "399", "url": "https://it.wikipedia.org/wiki?curid=3872165", "title": "Luigi Chiodi (monsignore)", "text": ""}
{"id": "3872166", "revid": "399", "url": "https://it.wikipedia.org/wiki?curid=3872166", "title": "Baccio Valori (umanista)", "text": ""}
{"id": "3872172", "revid": "278830", "url": "https://it.wikipedia.org/wiki?curid=3872172", "title": "Gojira 2000 Millennium", "text": ""}
{"id": "3872174", "revid": "46826207", "url": "https://it.wikipedia.org/wiki?curid=3872174", "title": "Arditi neri", "text": ""}
{"id": "3872183", "revid": "124123", "url": "https://it.wikipedia.org/wiki?curid=3872183", "title": "Julius Jolly", "text": "Biografia.\nFiglio del fisico Philipp Johann Gustav e nipote del politico Julius August Isaak (1823-1891), primo ministro del Granducato di Baden, ha studiato lingue e letterature comparate, in particolare iraniche e sanscrito, prima a Berlino e poi a Lipsia. Dal 1877 ha insegnato le medesime materie presso l'universit\u00e0 di W\u00fcrzburg. In seguito ha visitato l'India, incontrando Rabindranath Tagore a Calcutta, dove ha tenuto alcune lezioni, che nel 1885 sarebbero state pubblicate sotto il titolo di \"Lineamenti di una Storia della Legge ind\u00f9, divisa tra la successione e l'adozione\" (1885). Sarebbe tornato sull'argomento, con particolare riferimento al diritto, ai costumi e alle tradizioni degli Ind\u00f9 nel 1896, quando stese uno specifico saggio per l'\u00abEnciclopedia della ricerca indo-ariana\u00bb. Nel 1901 ha anche contribuito allo studio della medicina indiana.\nTra le sue principali pubblicazioni spiccano i libri sulle leggi dei Vishnu e dei Narada, oltre alla traduzione di due volumi della serie dei \"Libri sacri dell'Oriente\" (in particolare il volume VII sulle \"Istituzioni di Visnu\" e il vol. XXXIII contenente il \"Libro della leggi minori: Brihaspati\"). \u00c8 andato in pensione nel 1922, pur continuando a tenere lezioni e a editare il \"Giornale di Storia Indiana\". Jolly \u00e8 stato anche insignito di due lauree \"honoris causa\" in medicina dall'Universit\u00e0 di Gottinga e dall'Universit\u00e0 di Oxford."}
{"id": "3872198", "revid": "184755", "url": "https://it.wikipedia.org/wiki?curid=3872198", "title": "Conservatorio Vincenzo Bellini (Catania)", "text": "Il conservatorio Vincenzo Bellini (precedentemente istituto musicale Vincenzo Bellini) \u00e8 un conservatorio di Catania, facente parte del circuito europeo delle accademie e dei conservatori.\nStoria.\nI primi insegnamenti della musica a Catania datano al 1555, quando presso il collegio dei Gesuiti venne istituita una scuola di musica.\nPer rifarsi ai tempi recenti, occorre risalire al 1947, quando il Comune di Catania decise di interessarsi direttamente dell'attivit\u00e0 del teatro Massimo Vincenzo Bellini, dando vita ad una sovrintendenza. Il primo sovrintendente, Gioacchino Di Stefano, decise di fondare una scuola che potesse prepaparare i cantanti e gli strumentisti destinati a rifornire coro e orchestra del teatro.\nVista comunque la necessit\u00e0 di dare alla citt\u00e0 di Catania una istituzione musicale degna, nel 1951 venne fondato il liceo musicale Vincenzo Bellini e, nel corso degli anni, vennero pareggiate quasi tutte le classi di strumento.\nCon il crescere del numero degli allievi, non fu pi\u00f9 sufficiente la vecchia sede di via Vittorio Emanuele II, adiacente alla Casa natale di Vincenzo Bellini, e nel 1985 l'istituto venne trasferito nella sede del collegio Sacro Cuore, acquistata dal Comune di Catania.\nNel 1996 il liceo musicale venne trasformato nell'\"istituto musicale Vincenzo Bellini\".\nNel corso degli anni novanta sono stati istituiti quei corsi di strumento che non erano ancora presenti e il 4 giugno 2004, a seguito dell'approvazione del nuovo statuto da parte dei Ministeri competenti, ai sensi del D.P.R. 132/03 (Decreto del MIUR n.114) l'istituto Bellini \u00e8 divenuto \"istituto superiore di studi musicali\".\nNel 2020 avviene la statalizzazione dell'istituto, che viene promosso a conservatorio. Conseguentemente a ci\u00f2, il conservatorio di Palermo \u00e8 stato rinominato e intitolato ad Alessandro Scarlatti."}
{"id": "3872199", "revid": "121658", "url": "https://it.wikipedia.org/wiki?curid=3872199", "title": "Digital download", "text": ""}
{"id": "3872200", "revid": "729019", "url": "https://it.wikipedia.org/wiki?curid=3872200", "title": "Bat\u00e1n (metropolitana di Madrid)", "text": "Bat\u00e1n \u00e8 una stazione della linea 10 della metropolitana di Madrid. Si trova lungo \"Camino Viejo de Campamento\", in prossimit\u00e0 del grande parco \"Casa de Campo\" nel distretto Latina.\nStoria.\nLa stazione \u00e8 stata inaugurata il 1\u00ba febbraio 1961, come parte del Ferrocaril suburbano.\nNell'ottobre 2002 il tratto della linea tra Aluche e Casa de Campo venne inglobato alla Linea 5, spostando di conseguenza il capolinea della linea 10 alla stazione di Colonia Jard\u00edn. Quello stesso anno la linea rimase chiusa per lavori di cambio dei binari in quanto vennero sostituiti i treni utilizzati sulla linea: si pass\u00f2 dai treni della serie 2000 ai treni della serie 7000 e 9000.\nInterscambi.\n 33, 55, 65"}
{"id": "3872202", "revid": "81195", "url": "https://it.wikipedia.org/wiki?curid=3872202", "title": "1632 (romanzo)", "text": "1632 \u00e8 un romanzo ucronico del 2000 scritto dallo storico, scrittore ed editore Eric Flint; costituisce il capitolo iniziale dell'omonimo ciclo.\nTrama.\nLa citt\u00e0, inventata, di Grantville, Virginia Occidentale (modellata sulla citt\u00e0 reale di Mannington, Contea di Marion (Virginia Occidentale)) e la sua centrale elettrica sono spostate attraverso lo spazio tempo a causa dell'effetto collaterale dell'attivit\u00e0 \"artistica\" di una misteriosa razza aliena.\nUna sezione di terreno emisferica di 5 km circa di raggio, misurati dal centro della citt\u00e0, \u00e8 trasportata attraverso il tempo e lo spazio dall'aprile del 2000 al maggio del 1631, dal Nord America alla Germania centrale.\nLa citt\u00e0 si trova scagliata nel mezzo della Guerra dei Trent'Anni, nella provincia tedesca della Turingia, nella Thuringer Wald, vicino alla libera citt\u00e0 inventata di Badenburg.\nL'effetto dei Frammenti Assiti si verifica durante un matrimonio, spiegando cos\u00ec la presenza in citt\u00e0 di diverse persone non native di Grantville, incluso un dottore e sua figlia, un paramedico. Municipalit\u00e0 reali della Turingia poste vicino a Grantville sono Weimar, Jena, Saalfeld e le pi\u00f9 distanti Erfurt, Arnstadt, e Eisenach.\nGrantville, guidata da Mike Stearns, presidente della sezione locale del sindacato United Mine Workers of America (UMWA), deve affrontare lo spostamento spazio-temporale della citt\u00e0, la guerra che infuria tutt'intorno, barriere linguistiche e numerose questioni sociali e politiche, che includono tra i tanti; conflitti di classe, stregoneria, femminismo, Riforma e Controriforma. Un problema \u00e8 dato dalla scarsit\u00e0 di cibo a seguito dell'afflusso di rifugiati dai territori circostanti afflitti dalle consegueenze del conflitto. I nativi del 1631 provano una sorta di shock culturale quando sono esposti per la prima volta a certi costume della moderna societ\u00e0 Americana, inclusi vestiti moderni, liberazione sessuale e il chiassoso stile della politica americana.\nGrantville lotta per sopravvivere mentre cerca di mantenere la propria tecnologia senza le risorse del XX secolo. Durante il 1631 la comunit\u00e0 di Grantville forma con diverse citt\u00e0 vicine i Nuovi Stati Uniti (NUS, New United States) riuscendo, nel cuore di una regione devastata dalla guerra, a creare una zona di stabilit\u00e0 e sicurezza. Ma quando il conte di Tilly cade durante la battaglia di Breitenfeld vicino a Lipsia, Re Gustavo II Adolfo di Svezia sposta rapidamente il teatro delle proprie attivit\u00e0 militari verso la Franconia e la Baviera, appena a sud di Grantville. Questo porta alla creazione della Confederazione dei Principati d'Europa (CPE).\nTitolo.\nIl titolo di questo romanzo \u00e8 dovuto al fatto che, sebbene Grantville appaia in Europa nel maggio del 1631, gli effetti della sua influenza si fanno sentire nel resto d'Europa solo durante il 1632; questo ritardo \u00e8 dovuto alle pessime vie di comunicazione dell'epoca e all'infuriare della Guerra dei Trent'Anni nella zona in cui si viene a trovare Grantville.\nConseguenze.\nQuesto romanzo gener\u00f2 un insolito coinvolgimento da parte dei fan.\nQuando Flint consider\u00f2 per la prima volta di scrivere un seguito, influenzato dall'attivit\u00e0 dei fan nel produrre fanfiction e dai commenti nel forum 1632 Tech Manual, decise di aprire l'universo narrativo di 1632 invitando altri autori a contribuire allo sviluppo della storia della serie; questi contributi, assieme a parte della fanfiction prodotta dagli appassionati, \u00e8 confluita nella prima antologia Ring of Fire."}
{"id": "3872204", "revid": "375960", "url": "https://it.wikipedia.org/wiki?curid=3872204", "title": "Materassi", "text": ""}
{"id": "3872206", "revid": "554814", "url": "https://it.wikipedia.org/wiki?curid=3872206", "title": "Federico C.", "text": "La turbonave Federico C. fu un transatlantico, poi impiegata come nave da crociera, costruita nel 1957 presso i \"Cantieri navali di Sestri Ponente\". Prima nave in servizio tra l'Europa e il Sudamerica a essere dotata di pinne stabilizzatrici di tipo Denny Brown per ridurre il rollio. La \"Federico C.\" \u00e8 stata un esempio straordinario di nave che sar\u00e0 in seguito imitato da tutti i grandi transtlantici.\nStoria.\nQuesta nave fu ordinata dalla Costa Crociere nel 1958 ai cantieri Ansaldo di Sestri Ponente e fu denominata \"Federico C.\" Essa fu gestita dalla Costa Crociere fino al 1983.\nNel 1983 fu ceduta alla Premier Cruises che la rinomin\u00f2 \"Royale\", e nel corso dello stesso anno viene rinominata in \"Starship Royale\". Nel 1988 fu rinominata \"Sea Breeze\" gestita dalla Dolphin Crociere.\nNel 1989, sub\u00ec lavori di ammodernamento e ritorn\u00f2 alla gestione della Premier Crociere fino al 1997. Con la cessazione delle attivit\u00e0 della Premier, la nave nel settembre 2000, fu posta in disarmo nel porto di Halifax.\nRitornata in attivit\u00e0 nel dicembre 2000 mentre si trovava al largo delle coste della Carolina del Nord/Virginia a causa del mare in tempesta sub\u00ec un incidente nella sala macchine ed inizio ad imbarcare acqua, naufragando. Questo naufragio dest\u00f2 particolare attenzione in quanto le reali cause della sciagura sono poco chiare, infatti sembra strano la rapidit\u00e0 con cui si \u00e8 sommersa, e qualcuno pavent\u00f2 il dubbio che l'incidente fosse tutt'altro che fortuito."}
{"id": "3872207", "revid": "761195", "url": "https://it.wikipedia.org/wiki?curid=3872207", "title": "Spongebob", "text": ""}
{"id": "3872213", "revid": "120899265", "url": "https://it.wikipedia.org/wiki?curid=3872213", "title": "Tito Aprea", "text": "Biografia.\nFiglio primogenito del pittore napoletano Giuseppe Aprea (1876-1946), fu uno dei migliori allievi di Alessandro Longo, con il quale si diplom\u00f2 presso il Conservatorio San Pietro a Majella di Napoli (la citt\u00e0 in cui crebbe) nel 1919. Dopo aver conseguito, nel 1924, il diploma di composizione sotto la guida di Gennaro Napoli, intraprese una brillante carriera concertistica che lo port\u00f2 in molti paesi europei. Sposatosi con la violinista Menuccia Zito, nel 1927 divenne direttore dell'Istituto pareggiato \"Giuseppe Verdi\" di Tunisi, dove rimase fino al 1937, anno in cui ottenne, in seguito a concorso nazionale, la cattedra di pianoforte principale al Conservatorio Santa Cecilia di Roma. Qui insegn\u00f2 fino al 1963, quando venne chiamato a dirigere il Conservatorio di Cagliari, mantenendo tale carica fino al 1974. Nel periodo della sua permanenza in Sardegna Aprea fu anche direttore artistico dell'Istituzione dei Concerti e del Teatro Lirico di Cagliari. Accademico di Santa Cecilia, membro dell'Accademia Filarmonica di Bologna, Aprea fu nell'ultima parte della sua vita componente delle giurie di alcuni dei maggiori concorsi pianistici internazionali (Enescu, Busoni, Casagrande, Ginevra); apprezzato didatta, firm\u00f2 opere teoriche come \"L'arte del pedale nel pianoforte\", (Roma, 1959) e raccolte pianistiche largamente diffuse ancor oggi ( \"Juvenilia\", \"15 Danze per pianoforte\" ).\nLa carriera pianistica.\nDopo i precoci e promettenti esordi, la carriera pianistica di Aprea divenne piuttosto intensa dopo il suo ritorno in Italia, nel 1937. Da quel momento, e soprattutto nei quindici - vent'anni seguiti alla fine della seconda guerra mondiale, egli suon\u00f2 con alcuni dei maggiori direttori del Novecento, da Molinari a Celibidache, da Gavazzeni a Ferrara, da Abbado a Markevitch. Per lungo tempo form\u00f2 un affiatatissimo duo insieme alla violinista Gioconda De Vito, con la quale tenne concerti in tutta Europa. Le sue apparizioni in pubblico cominciarono a diradarsi a met\u00e0 anni sessanta; al termine di quel decennio Aprea si ritir\u00f2 dall'attivit\u00e0 concertistica. Alberto Savinio scrisse di lui: \"La dolcezza del suo tocco non trova confronti, i suoi pianissimi raggiungono una soavit\u00e0 lunare e quanto a tecnica e a virtuosismi, quando Aprea ci si mette si trasforma in una macchina perfetta, che pur nei movimenti pi\u00f9 vertiginosamente celeri non perde tuttavia la grazia\".\nAprea fu in effetti pianista di solidissima tecnica e profonda sensibilit\u00e0 interpretativa, come attestano le incisioni discografiche e le registrazioni radiofoniche effettuate nel secondo dopoguerra: oltre ai dischi realizzati con Gioconda De Vito, sono da segnalare le integrali delle Mazurke e Polacche di Chopin e delle Sonate di Mozart. Tali registrazioni tuttavia rendono conto solo parzialmente della vastit\u00e0 del repertorio praticato dal pianista napoletano.\nSuo figlio Bruno Aprea \u00e8 a sua volta direttore d'orchestra e musicista."}
{"id": "3872220", "revid": "729019", "url": "https://it.wikipedia.org/wiki?curid=3872220", "title": "Nordost Autobahn", "text": "La Nordost Autobahn (A6, \"Autostrada Nord-orientale\") \u00e8 un'autostrada (Autobahn) dell'Austria orientale che collega la Slovacchia al sistema stradale austriaco.\nHa origine alla giunzione con la A4 presso Bruckneudorf e si dirige verso est, passando Potzneusiedl, attraversando il fiume Leitha su un ponte lungo 410 metri; dopo Gattendorf segue la strada statale esistente dirigendosi verso nord-est e presso Kittsee gira verso est verso il confine slovacco, dove esiste la dogana fin dal 1998.\nLa costruzione ebbe inizio nel novembre 2004 e termin\u00f2 nel novembre 2007. Il progetto totale prevedeva 182 milioni di euro, ma alla fine i costi reali si sono attestati a 146 milioni. L'autostrada \u00e8 stata inaugurata il 19 novembre 2007, ed \u00e8 stata aperta al traffico il 20 novembre 2007."}
{"id": "3872221", "revid": "74173", "url": "https://it.wikipedia.org/wiki?curid=3872221", "title": "Autostrada A6 (Austria)", "text": ""}
{"id": "3872224", "revid": "468892", "url": "https://it.wikipedia.org/wiki?curid=3872224", "title": "Anateo", "text": ""}
{"id": "3872225", "revid": "468892", "url": "https://it.wikipedia.org/wiki?curid=3872225", "title": "Netan", "text": ""}
{"id": "3872227", "revid": "622598", "url": "https://it.wikipedia.org/wiki?curid=3872227", "title": "Lajos \u00c1prily", "text": "Biografia.\nFu un poeta legato alla rivista \"Nyugat\" (\"Occidente\"), di cui Endre Ady \u00e8 considerato il padre fondatore.\nFu discreto cantore della vita familiare e della tranquilla Transilvania, anche se per molti anni insegn\u00f2 in un liceo di Budapest.\nTra i temi ricorrenti delle sue liriche si possono menzionare le montagne dei Carpazi, i ruscelli e le foreste.\nIl suo stile si avvicin\u00f2 al tardo Impressionismo, con elementi elegiaci e la forma elevata.\nImportanti risultarono anche le sue traduzioni, di Henrik Ibsen, Gerhart Hauptmann, Ivan Sergeevi\u010d Turgenev e Aleksandr Sergeevi\u010d Pu\u0161kin."}
{"id": "3872234", "revid": "767487", "url": "https://it.wikipedia.org/wiki?curid=3872234", "title": "David Strassman", "text": "Dopo una visita al Magic Castle di Hollywood, in California, Strassman, che all'epoca aveva 12 anni, ha iniziato a praticare la magia.\nPuppets.\nChuck Wood.\nChuck Wood \u00e8 il fantoccio principale di Strassman e la stella del suo spettacolo. \u00c8 estremamente scortese con gli altri e sputa o vomita costantemente e si produce in battutacce. Poich\u00e9 ha la sindrome di Pinocchio, Chuck desidera disperatamente di diventare un bambino vero, e architetta da diversi piani perch\u00e9 questo avvenga, senza che ma nessuno di essi abbia mai funzionato.\nTed E. Bare.\nTed E. Bare \u00e8 un altro pupazzo di Strassman, un orsacchiotto ingenuo e ficcanaso, bersaglio abituale di battute e scherzi orditi da Chuck Wood. Teddy ha un nonno di nome Fred e una madre che lo ha cucito (quando Strassman ha trovato Teddy, sua madre lo stava cucendo e lo sparo distante di un cacciatore lo ha spaventato).\nSid Beaverman.\nSid Beaverman \u00e8 un altro dei burattini di Strassman. Aspirante comico stand-up privo di originalit\u00e0, storpia sempre il nome di Strassman. In due occasioni ha partecipato a provini per sostituire Chuck Wood e Ted Bare, ma fallendo l'obiettivo. In un caso era il giudice di se stesso ma ha fallito lo stesso.\nGrandpa Fred -.\nIl burattino Grandpa Fred \u00e8 il nonno di Ted E. Bare, rispetto al quale sembra essere l'esatto contrario. Dopo la prima apparizione, Nonno Fred ha cambiato completamente voce per ragioni sconosciute."}
{"id": "3872242", "revid": "124123", "url": "https://it.wikipedia.org/wiki?curid=3872242", "title": "Alfredo Gontier", "text": "Alunno di Giovanni Duns Scoto, insegn\u00f2 (1322) a Barcellona e fu baccelliere (1325) a Parigi.\nContrast\u00f2 apertamente Pietro Aureolo a favore di Scoto."}
{"id": "3872244", "revid": "1048993", "url": "https://it.wikipedia.org/wiki?curid=3872244", "title": "Franco Salvia", "text": "Carriera.\nRegista e produttore, ha studiato al Centro sperimentale di cinematografia.\nDebutta come regista a Telenorba; il suo primo lungometraggio \u00e8 \"Dedicato a una stella\". Realizza in Puglia i suoi lavori cinematografici e televisivi. Ha fondato la Idotea, casa cinematografica, che produce anche programmi tv, come \"La baia degli Albatros\", \"Tra sogno e realt\u00e0\" e altri."}
{"id": "3872245", "revid": "1272592", "url": "https://it.wikipedia.org/wiki?curid=3872245", "title": "Andrea da Murano", "text": "Di lui si hanno scarsissime notizie biografiche. I primi riferimenti si ritrovano in documenti del 1462 e del 1463 relativi alla doratura delle conchiglie del coro di San Zaccaria. Nel 1468 lui e Bartolomeo Vivarini ebbero la commissione di un ciclo di tele per la Scuola Grande di San Marco, della quale era confratello. Nel 1472 \u00e8 attestata la sua bottega a Santa Maria Formosa in associazione con il fratello Girolamo, intagliatore.\nSuccessivamente risulta attivo nel Trevigiano: nel 1484 cominci\u00f2 forse la pala per la pieve di Trebaseleghe, pagata nel 1501; nel 1499 risiedeva a Castelfranco con i familiari; nel 1502 datava e firmava la pala per la chiesa di Mussolente.\nOpere.\nGli studiosi del passato ebbero grande considerazione per Andrea da Murano, tanto da definirlo il primo dei pittori muranesi. La critica attuale ha invece ridimensionato la sua importanza, pur riconoscendo il notevole valore artistico di molte sue opere. Pittore vigoroso, sebbene si inserisca nella tradizione dei Vivarini, fu influenzato anche dalle innovazioni del Bellini, dimostrando una visione pi\u00f9 aperta, slegata dal convenzionale ambiente muranese.\nLa sua opera pi\u00f9 antica sarebbe un trittico con lunetta oggi conservato alle Gallerie dell'Accademia: proveniente dalla chiesa di San Pietro Martire di Murano, \u00e8 firmato \"Opus Andreae da Murano\" ed \u00e8 databile attorno al 1475. C'\u00e8 un richiamo al Vivarini, presente anche nei lavori successivi, e un'intonazione cromatica basata sul Bellini, nonch\u00e9 un certo vigore plastico che rimanderebbe ad Andrea del Castagno. Quest'ultimo aspetto \u00e8 comune anche alla tela \"Cristo in croce tra la Vergine e San Giovanni\", sempre all'Accademia, dove si osservano anche riferimenti al Mantegna.\nNotevole per eleganza e chiarezza \u00e8 la pala di Trebaseleghe, mentre quella di Mussolente appare pi\u00f9 rozza. Si pu\u00f2 forse attribuirgli anche la tavola \"Madonna e i santi Pietro e Paolo\" conservata in San Nicol\u00f2 di Treviso."}
{"id": "3872247", "revid": "110157", "url": "https://it.wikipedia.org/wiki?curid=3872247", "title": "1. Deild 2000", "text": "Ledizione 2000 della 1. deild vide la vittoria finale del VB V\u00e1gur."}
{"id": "3872252", "revid": "287204", "url": "https://it.wikipedia.org/wiki?curid=3872252", "title": "Limonoide", "text": "I limonoidi sono sostanze organiche naturali, presenti negli agrumi e altre piante delle famiglie delle Rutaceae e Meliaceae. \nChimicamente i limonoidi derivano da un nucleo furanolattonico. La struttura di base \u00e8 composta da vari anelli esatomici e un anello furanico. I limonoidi sono classificati come triterpeni altamente ossigenati, ovvero come triterpeni che hanno subito una forte degradazione ossidativa, chiamati tetranortriterpeni.\nI semi degli agrumi contengono principalmente limonoidi quali la limonina, nomilina e l'acido nomilinico, mentre sia i semi che le foglie dell'albero di neem contengono azadiractina, anche se con concentrazione pi\u00f9 elevata nei primi."}
{"id": "3872255", "revid": "287204", "url": "https://it.wikipedia.org/wiki?curid=3872255", "title": "Alfredo di Sareshel", "text": "Biografia.\nSappiamo molto poco della vita di Alfredo. Originario di Shareshill nello Staffordshire in Inghilterra, risiedette per qualche tempo (1190-1200 circa) in Spagna, probabilmente nella cerchia dei traduttori di Toledo (i cui massimi esponenti erano in quegli anni Gherardo da Cremona e Daniele di Morley). Divenne canonico della Cattedrale di Lichfield all'inizio del XIII secolo. Fu molto apprezzato dai contemporanei: Alexander Neckam lo elogia per i suoi commenti aristotelici. Sareshel gli dedicher\u00e0 il suo \"De motu Cordis\", un'opera di medicina ispirata alle tradizioni greco-araba e salernitana. Sareshel vi dimostra che l'anima governa il corpo attraverso il cuore. Questa tesi influenzer\u00e0 in particolare l'antropologia di Alberto Magno, ma anche il pensiero di Roger Bacon e diventer\u00e0 canonica nelle universit\u00e0 medievali. \nBacone testimonia della sua presenza in Spagna e la sua conoscenza personale di Michele Scoto e di Ermanno l\u2019Alemanno. Tradusse anche il trattato \"De mineralibus\", poi ascritto all\"al-\u0160if\u0101\" di Avicenna.\nSareshel tradusse dall'arabo in latino la parte del \"Kit\u0101b al-S\u012bf\u0101\"' di Avicenna dedicata ai minerali e all'alchimia (\"De Congelatione et conglutinatione lapidum\") e il \"De plantis\", del filosofo greco del I secolo Nicola di Damasco."}
{"id": "3872257", "revid": "86599", "url": "https://it.wikipedia.org/wiki?curid=3872257", "title": "C/2011 UF305 LINEAR", "text": "C/2011 UF305 (LINEAR) \u00e8 una cometa non periodica con orbita iperbolica e retrograda; al momento della scoperta, il 31 ottobre 2011, fu ritenuta un asteroide appartenente al gruppo dei centauri, in seguito ci si accorse della sua natura cometaria e furono trovate immagini di prescoperta risalenti ad oltre 3 mesi prima della scoperta.\nCaratteristica di questa cometa \u00e8 di avere l'orbita quasi perpendicolare all'orbita dei pianeti del sistema solare e di avere una piccola MOID con l'orbita di Saturno.\nLa cometa dovrebbe avere un nucleo cometario con un diametro dell'ordine dei 25 km, facendo di questa cometa una delle pi\u00f9 grandi e massicce finora scoperta."}
{"id": "3872269", "revid": "183694", "url": "https://it.wikipedia.org/wiki?curid=3872269", "title": "Gisela Bock", "text": "Biografia.\nHa insegnato Storia dell'Europa occidentale alla Universit\u00e0 libera di Berlino e all'Istituto universitario europeo di Firenze. \nSi \u00e8 occupata, come pioniera, di analisi storiche incentrate sulla figura e sul ruolo della donna e dell'uomo nei secoli, tema che precedentemente l'ha impegnata come docente all'Universit\u00e0 di Bielefeld.\nDal 2007 \u00e8 in pensione."}
{"id": "3872270", "revid": "318922", "url": "https://it.wikipedia.org/wiki?curid=3872270", "title": "Campionato di calcio delle Isole F\u00e6r \u00d8er 1999", "text": ""}
{"id": "3872271", "revid": "1305887", "url": "https://it.wikipedia.org/wiki?curid=3872271", "title": "Episodi di Piccoli problemi di cuore", "text": "Lista degli episodi di \"Piccoli problemi di cuore\" (\"Marmalade Boy\"), anime tratto dall'omonimo manga di Wataru Yoshizumi, trasmesso in Giappone su ABC e TV Asahi dal 13 marzo 1994 al 3 settembre 1995. In Italia \u00e8 stato trasmesso prima su Canale 5 e successivamente su Italia 1 dal 27 gennaio al 10 aprile 1997 all'interno del contenitore pomeridiano \"Bim Bum Bam\"; molti degli episodi sono stati rimaneggiati dagli adattatori italiani, che hanno tagliato del tutto varie parti (comprese le puntate finali) ed inglobato spezzoni di episodio a quelli precedenti o successivi per rispettare la durata di 19 minuti circa.\nLa sigla originale di apertura, , \u00e8 interpretata da Rie Hamada, mentre quelle di chiusura, per gli ep. 1-31 da Miho Fujiwara, per gli ep. 32-53 da Yasuhiro Mizushima e per gli ep. 54-76 da Y\u014dko Ichikawa. La sigla italiana, invece, \u00e8 cantata da Cristina D'Avena.\nLista episodi.\nEdizione italiana.\nIn Italia gli episodi della serie sono stati rimaneggiati togliendo alcune scene o aggiungendone alcune gi\u00e0 utilizzate in precedenza, mentre alcuni (tra cui gli ultimi) sono stati completamente tolti, portando la serie a un totale di 63 episodi. La serie \u00e8 andata in onda su Canale 5 tutti i giorni dal luned\u00ec al sabato a partire dal 27 gennaio 1997 fino al 29 marzo, arrivano all'episodio 54. Il 31 marzo, pur essendo luned\u00ec, non \u00e8 stato trasmesso alcun episodio, ma nonostante ci\u00f2 la messa in onda della serie di seguito \u00e8 continuata regolarmente fino alla fine, spostandosi per\u00f2 su Italia 1."}
{"id": "3872272", "revid": "318922", "url": "https://it.wikipedia.org/wiki?curid=3872272", "title": "Campionato di calcio delle Isole F\u00e6r \u00d8er 2000", "text": ""}
{"id": "3872274", "revid": "767487", "url": "https://it.wikipedia.org/wiki?curid=3872274", "title": "Ali Khatib", "text": "Carriera.\nClub.\nKhatib \u00e8 cresciuto calcisticamente nelle giovanili dell'Hapoel Shefaram e dell'Hapoel Haifa, per poi esordire, nei campionati maggiori, nel 2008, nel club israeliano del Maccabi Ironi Shlomi Nahariya.\nNel 2009 si \u00e8 trasferito ai palestinesi del Jabal Al-Mukaber, club di Gerusalemme Est, con cui ha vinto il campionato di calcio della Cisgiordania 2009-2010.\nDopo una breve parentesi nell'Hilal Al-Quds (anch'esso di Gerusalemme Est) e un fugace ritorno nelle file del Jabal Al-Mukaber, Khatib \u00e8 passato, nel gennaio 2012, all'Hapoel Haifa, divenendo il primo calciatore palestinese a militare nel campionato israeliano di calcio. Voluto dall'allenatore dell'Hapoel Haifa, l'ex-centrocampista del Brescia Tal Banin, il suo ritorno ad Haifa, nelle file della squadra maggiore dell'Hapoel, \u00e8 stato considerato dai pi\u00f9 di grande auspicio per favorire la pace tra israeliani e palestinesi.\nKhatib \u00e8 divenuto in breve titolare dell'Hapoel Haifa, realizzando 4 goal e un assist nelle prime 7 partite disputate.\nIl 31 marzo 2012, al termine della partita contro il Maccabi Petah Tiqwa, Khatib \u00e8 stato assalito, all'apice di un alterco, da due membri dello staff tecnico di quest'ultimo club, che lo hanno preso a pugni, provocandogli diverse ferite alla testa e ai denti. L'episodio \u00e8 stato punito dall'IFA con la penalizzazione di 3 punti del Maccabi Petah Tiqwa (poi risultati decisivi per la retrocessione del Maccabi in Liga Leumit), il cui presidente, Itzik Luzon, ha sospeso e, successivamente, licenziato gli autori del gesto. Luzon ha, comunque, negato ogni possibile connotazione razzista dell'episodio, anzi accusando Khatib e i calciatori dell'Hapoel Haifa di aver iniziato l'alterco, poi sfociato nel ferimento di Khatib.\nNell'estate 2012, Khatib passa al Maccabi Netanya.\nNazionale.\nNel 2010, mentre era in forza al Jabal Al-Mukaber, Khatib \u00e8 stato convocato nella selezione under-23 della Palestina, per poi guadagnarsi la convocazione in nazionale maggiore nel 2011.\nCon la selezione palestinese, Khatib ha partecipato, nel dicembre 2011, a Doha (Qatar), al torneo calcistico dei XII Giochi panarabi, realizzando un goal al al primo turno e contribuendo al raggiungimento, da parte della sua nazionale, del quarto posto finale.\nCiononostante, Khatib ha dichiarato che il suo sogno \u00e8 quello di giocare nella nazionale israeliana.\nControversie.\nIl trasferimento di Khatib all'Hapoel Haifa, nel gennaio 2012, ha suscitato anche diverse polemiche da parte dell'ex-club del Jabal Al-Mukaber, la cui dirigenza ha affermato che il calciatore era legato alla societ\u00e0 da un contratto con scadenza nel 2016, per la cui risoluzione sarebbe stato necessario anche il consenso della stessa.\nDette contestazioni sono state respinte tanto dall'Hapoel Haifa, quanto da Khatib. In particolare, il calciatore ha negato di aver firmato un contratto con il Jabal Al-Mukaber, affermando il carattere amatoriale del campionato cisgiordano e accusando il Jabal Al-Mukaber di aver successivamente prodotto un contratto con la sua firma falsa.\nIl Jabal Al-Mukaber, attraverso un proprio legale israeliano, ha agito dinanzi alla Corte Distrettuale di Tel Aviv, che per\u00f2 ha respinto la domanda. La Federazione palestinese (PFA) ha annunciato un proprio ricorso presso la FIFA.\nTuttavia, da recenti accertamenti risulterebbe che Khatib, iscritto nel 2001 dall'IFA quale calciatore israeliano, non sarebbe mai stato registrato dalla PFA quale calciatore palestinese. Qualora ci\u00f2 risultasse corrispondente al vero, la PFA potrebbe incorrere in una sanzione, essendo stato il calciatore schierato in nazionale, senza essere prima registrato quale calciatore palestinese."}
{"id": "3872276", "revid": "1516566", "url": "https://it.wikipedia.org/wiki?curid=3872276", "title": "Carson Palmer", "text": "Carriera universitaria.\nAl college, Palmer gioc\u00f2 dal 1998 al 2002 con gli USC Trojans nella Pac-10 ora Pac-12, saltando quasi interamente la stagione 1999 a causa della rottura della clavicola destra. Con i Trojans totalizz\u00f2 72 touchdown su lancio in 53 partite, di cui 45 da titolare. Nell'ultima stagione pass\u00f2 33 touchdown e 10 intercetti, stabilendo diversi record stagionali dell'istituto e venendo premiato con l'Heisman Trophy.\nCarriera professionistica.\nCincinnati Bengals.\nStagioni 2003-2004.\nPalmer fu scelto come prima scelta assoluta al Draft 2003 dai Cincinnati Bengals, il 23 luglio firm\u00f2 un contratto di sei anni per un totale di 49 milioni di dollari. Nel suo primo anno da rookie non scese mai in campo. L'anno successivo debutt\u00f2 nella NFL il 12 settembre contro i New York Jets, realizzando il suo primo touchdown in carriera e concludendo con un passer rating di 105,2. Il suo primo touchdown su corsa arriv\u00f2 correndo 2 yard contro i Dallas Cowboys. Nella partita contro i Baltimore Ravens che venne vinta in rimonta nell'ultimo quarto pass\u00f2 3 touchdown, venendo premiato come miglior giocatore offensivo della settimana della AFC. Contro i New England Patriots si infortun\u00f2 saltando le ultime 3 partite della stagione regolare 2004.\nStagione 2005.\nIl 2005 fu l'anno migliore del quarterback coi Bengals, guidando la NFL in passaggi da touchdown (32), percentuale di completamento dei passaggi (67,8) e differenziale tra touchdown e intercetti (+20). Inoltre completando 345 lanci su 509 stabil\u00ec un nuovo primato di franchigia. Il 29 dicembre firm\u00f2 un nuovo contratto decennale del valore di 122,5 milioni di dollari e a fine anno fu convocato per il suo primo Pro Bowl.\nI Bengals si qualificano ai play-off ma dopo solo due azioni nel Wild Card Game contro i Pittsburgh Steelers, Palmer venne colpito dal defensive tackle degli Steelers Kimo von Oelhoffen. L'infortunio lo costrinse a uscire immediatamente dalla partita e dopo una risonanza magnetica, venne evidenziata la rottura del legamento crociato anteriore e del legamento collaterale mediale, con danno anche alla cartilagine del ginocchio e del menisco.\nDurante la \"off-season\", Palmer lavor\u00f2 per recuperare dall'incidente, malgrado tale infortunio fosse stato giudicato da alcuni potenzialmente fatale per la sua carriera, riuscendo a rientrare in tempo per l'inizio della stagione regolare successiva.\nStagione 2006.\nNelle prime 9 partite della stagione, il dolore al ginocchio infortunato limit\u00f2 Palmer che tuttavia concluse superando quota 4.000 yard lanciate e ottenne la seconda convocazione al Pro Bowl, vincendo anche il riconoscimento di miglior giocatore dell'evento.\nStagioni 2007-2008.\nNel 2007, Palmer miglior\u00f2 il suo record della franchigia con 373 lanci completati su 586 per un totale di 4.131 yard ma per il secondo anno consecutivo non riusc\u00ec a raggiungere i play-off.\nL'anno seguente dopo solo 4 partite della stagione regolare fu costretto a saltare il resto della stagione per una parziale lacerazione del tendine e del legamento del gomito. Palmer decise di scegliere il riposo forzato anzich\u00e9 l'operazione.\nStagioni 2009-2011.\nNel 2009, ritornato dal suo infortunio, Palmer riusc\u00ec a portare la squadra ai play-off dopo 4 anni. Nel Wild Card Game contro i New York Jets disput\u00f2 una gara sottotono e i Bengals vennero eliminati.\nLa stagione 2010 per Palmer fu statisticamente la peggior stagione della sua carriera, e alla fine di essa rese noto l'intenzione di esser ceduto. In merito a questa dichiarazione il presidente dei Bengals Mike Brown rispose che il giocatore aveva firmato un contratto e questo avrebbe dovuto essere onorato fino alla fine.\nIl 29 luglio 2011 dopo che non si present\u00f2 al ritiro estivo Palmer venne messo sulla lista delle riserve.\nOakland Raiders.\nIl 18 ottobre a causa di un infortunio accorso al quarterback titolare Jason Campbell, Palmer venne preso in cambio delle scelte del primo e secondo giro del Draft NFL 2012 dagli Oakland Raiders. Firm\u00f2 un contratto quadriennale di 43 milioni di dollari, di cui 7,5 milioni garantiti. Scelse il numero 3, lo stesso che aveva all'universit\u00e0, perch\u00e9 il 9 apparteneva al compagno di squadra Shane Lechler. Dopo un avvio poco esaltante, dove sub\u00ec 3 intercetti nella seconda met\u00e0 della partita giocata il 23 ottobre 2011 contro i Kansas City Chiefs, il giocatore si inser\u00ec lentamente negli schemi della squadra.\nIl 10 novembre contro i San Diego Chargers gioc\u00f2 la sua 100\u00aa partita nella NFL e vinse la sua prima partita con i Raiders grazie a una notevole prestazione chiusa con un passer rating di 125,0. La settimana successiva contro i Minnesota Vikings disput\u00f2 la sua 100\u00aa partita da titolare e vinse ancora con 107,9 di passer rating. La corsa verso i play-off dei Raiders si ferm\u00f2 per\u00f2 nell'ultima partita della stagione regolare contro i Chargers.\nIl 23 dicembre 2012 contro i Carolina Panthers, Palmer sub\u00ec un brutto infortunio causandogli la rottura delle costole e una contusione al polmone, saltando cos\u00ec l'ultima partita contro i San Diego Chargers.\nArizona Cardinals.\nStagione 2013.\nIl 2 aprile 2013, Palmer pass\u00f2 agli Arizona Cardinals insieme alla 219\u00aa scelta del draft NFL 2013 dei Raiders in cambio della 176\u00aa scelta del draft 2013 e una scelta da definire del Draft 2014. Firm\u00f2 un contratto biennale del valore di 16 milioni di dollari (10 milioni dei quali garantiti), oltre a 4 milioni di incentivi.\nNella prima gara con la nuova maglia, Palmer pass\u00f2 327 yard e due touchdown per Larry Fitzgerald (con un intercetto) ma i Cardinals furono sconfitti in rimonta dai Rams. La prima vittoria giunse la settimana successiva in rimonta contro i Lions, con Carson che pass\u00f2 248 yard, un touchdown e un intercetto. Nella settimana 4 i Cardinals vinsero la loro seconda gara con Carson che pass\u00f2 248 yard, un touchdown e sub\u00ec due intercetti. La settimana seguente Arizona vinse la seconda gara consecutiva malgrado altri tre intercetti lanciati dal quarterback (con un touchdown).\nDopo una sconfitta in una gara equilibrata contro i 49ers e una netta contro i Seattle Seahawks nella settimana 7, i Cardinals tornarono alla vittoria nella settimana 8 contro gli Atlanta Falcons con Palmer che complet\u00f2 13 passaggi su 18 per 172 yard, 2 TD e un intercetto subito. Dopo la settimana di pausa Arizona vinse anche contro i Texans col quarterback che pass\u00f2 241 yard, 2 touchdown e un intercetto.\nNella settimana 11 contro i Jaguars, Palmer disput\u00f2 la miglior gara stagionale passando 419 yard e due touchdown, tenendo i Cardinals in piena corsa per un posto come wild card nei playoff. La quarta vittoria consecutiva giunse in maniera nettissima contro i Colts col quarterback che continu\u00f2 a giocare bene passando 314 yard e due touchdown per Larry Fitzgerald, venendo premiato come giocatore offensivo della NFC della settimana.\nLa striscia di tre vittorie consecutive dei Cards si interruppe nella settimana 13 contro gli Eagles in cui Palmer pass\u00f2 302 yard e tre touchdown, ma sub\u00ec anche due intercetti e perse un fumble a inizio gara. La settimana successiva contro i Rams fu in dubbio per un problema al gomito ma alla fine scese in campo e disput\u00f2 un'ottima prova completando 27 passaggi su 32 per 269 yard e un touchdown nella vittoria. La domenica seguente i Cards vinsero la sesta sfida delle ultime sette battendo ai supplementari i Titans con 231 yard e un TD passati da Palmer.\nNella settimana 16, Palmer sub\u00ec ben quattro intercetti dalla difesa dei Seahawks ma con il passaggio da touchdown nel finale di gara per Michael Floyd inflisse la prima sconfitta interna agli avversari dopo due anni di imbattibilit\u00e0. Nell'ultimo turno del 2013, Arizona fu sconfitta in casa da San Francisco nel finale, con Palmer che pass\u00f2 407 yard, 2 touchdown e un intercetto. Malgrado un ottimo record di 10-6, i Cardinals non riuscirono ad entrare nei playoff, penalizzati dal trovarsi nella division e nella conference pi\u00f9 competitive quell'anno (i San Diego Chargers arrivarono ai playoff con un record di 9-7 nella AFC). La stagione di Palmer si concluse con 4.274 yard passate, 24 touchdown e 22 intercetti subiti (secondo peggior risultato della lega a pari merito con Joe Flacco).\nStagione 2014.\nI Cardinals si trovarono in svantaggio per 17-6 dopo i primi tre quarti della gara della settimana 1 contro i Chargers. Carson per\u00f2 orchestr\u00f2 una rimonta culminata col passaggio da touchdown del sorpasso a due minuti e mezzo dal termine per John Brown, vincendo per 18-17. La sua gara termin\u00f2 con 304 yard passate e 2 touchdown. La settimana successiva salt\u00f2 la sua prima gara coi Cardinals a causa di un infortunio alla spalla, venendo sostituito da Drew Stanton. Rimase fuori dai giochi il successivo mese di gioco, tornando in campo come titolare nella settimana 6 in cui guid\u00f2 la squadra alla contro Washington, passando 250 yard e 2 touchdown. La domenica successiva, nel ritorno ad Oakland, port\u00f2 i Cardinals alla loro miglior partenza dal salendo a un record di 5-1 con la vittoria sui Raiders in cui pass\u00f2 253 yard e 2 touchdown. Seguirono altre due vittorie contro due tra le migliori squadre della conference in quel momento, gli Eagles e i Cowboys, in cui Palmer pass\u00f2 complessivamente 5 touchdown e un intercetto. Arizona sal\u00ec cos\u00ec a un record di 7-1, il migliore in solitaria della NFC per la prima volta dal .\nIl 7 novembre, prima della gara del decimo turno contro i Rams, Palmer firm\u00f2 coi Cardinals un rinnovo contrattuale triennale del valore di 50 milioni di dollari, 20 milioni dei quali garantiti. La sfortuna torn\u00f2 ad accanirsi sul giocatore per\u00f2, poich\u00e9 solamente due giorni dopo si ruppe il legamento crociato anteriore, un grave infortunio simile a quello del gennaio 2006, costringendolo a perdere tutto il resto della promettente stagione di Arizona.\nStagione 2015.\nPalmer torn\u00f2 in campo nella prima della stagione 2015, in cui pass\u00f2 tre touchdown nella vittoria sui Saints. Nel decimo turno, Arizona ottenne un'importante vittoria in casa dei Seahawks che avevano conquistato la division nelle due precedenti annate, con Palmer che pass\u00f2 363 yard e 3 touchdown. Un'altra vittoria prestagiosa giunse la settimana successiva contro una squadra quotata come i suoi ex Bengals, in cui pass\u00f2 pass\u00f2 317 yard, 4 TD e sub\u00ec 2 intercetti. Nel dodicesimo turno, Palmer non pass\u00f2 alcun touchdown ma segn\u00f2 il suo primo su corsa con la maglia dei Cardinals a 2 minuti e mezzo dal termine che si rivel\u00f2 quello della vittoria sui 49ers. Due settimane dopo, pass\u00f2 310 yard e 2 TD nella settima vittoria consecutiva dei Cardinals che diede alla squadra la certezza della matematica qualificazione ai playoff.\nNella settimana 15, Palmer guid\u00f2 i Cardinals a battere gli Eagles e a conquistare il primo titolo di division dal 2009, interrompendo il dominio di Seahawks e 49ers. Sette giorni dopo la squadra si assicur\u00f2 la possibilit\u00e0 di accedere direttamente al secondo turno di playoff con una sonora vittoria per 38-8 sui Packers. La stagione regolare di Palmer si chiuse al quarto posto nella NFL in yard passate (4.671, un record di franchigia che super\u00f2 quello di Neil Lomax), al secondo in passaggi da touchdown (35), al primo in yard medie per tentativo (8,7) e col terzo passer rating (104,6), venendo convocato per il terzo Pro Bowl in carriera, la prima selezione dal 2006, ed inserito nel Second-team All-Pro per la prima volta.\nNel divisional round dei playoff Palmer, che in precedenza in carriera aveva passato un solo touchdown nella \"post-season\" dieci anni prima, ne pass\u00f2 tre (con due intercetti subiti) nella vittoria sui Packers che port\u00f2 Arizona in finale di conference. La marcatura decisiva fu il suo passaggio da 5 yard per Larry Fitzgerald nella terza giocata dei tempi supplementari. La corsa verso il Super Bowl 50 si chiuse la settimana successiva con una netta sconfitta per 49-15 in casa dei Panthers in cui Palmer sub\u00ec quattro intercetti e perse due fumble.\nStagione 2016.\nIl 5 agosto 2016, Palmer firm\u00f2 un nuovo contratto annuale da 24,35 milioni di dollari con i Cardinals. Quell'anno disput\u00f2 15 gare come titolare, saltando quella del sesto turno contro i 49ers per avere subito una commozione cerebrale la settimana precedente contro i Los Angeles Rams. Palmer lanci\u00f2 oltre 4.000 yard per la sesta volta in carriera, con 26 touchdown e 14 intercetti ma Arizona non riusc\u00ec a fare ritorno ai playoff.\nStagione 2017.\nIl 9 ottobre, Palmer super\u00f2 Johnny Unitas al 13\u00ba posto nella classifica di tutti i tempi per yard passate in carriera. Due settimane dopo, in uno scontro con Alex Ogletree dei Los Angeles Rams si frattur\u00f2 il braccio sinistro, venendo costretto ad uno stop di almeno due mesi e a chiudere la stagione. Il 3 gennaio 2018 Palmer annunci\u00f2 il proprio ritiro dal football professionistico, chiudendo la carriera al dodicesimo posto di tutti i tempi per yard e touchdown passati e all'undicesimo per drive vincenti. Inoltre fu l'unico giocatore della storia a passare 4.000 yard in stagione con tre differenti squadre.\nVita privata.\nPalmer \u00e8 sposato con due bambini. Suo fratello Jordan ha giocato con lui per 3 anni nei Bengals prima di essere svincolato."}
{"id": "3872278", "revid": "33689", "url": "https://it.wikipedia.org/wiki?curid=3872278", "title": "Gaudenzio (vicarius Africae)", "text": "Di famiglia senatoriale, Gaudenzio era amico dell'influente Quinto Aurelio Simmaco, che lo raccomand\u00f2 presso Minervio e Cecina Decio Albino (due alti funzionari della corte imperiale) nel 398/399. Nel 401 era alla corte imperiale; in tale occasione intercedette affinch\u00e9 l'imperatore Onorio desse il suo consenso a un matrimonio tra due cugini, parenti di Simmaco. Nel 409, sette anni dopo la morte del suo amico e protettore, ricopriva la carica di \"vicarius Africae\"; in tale qualit\u00e0 ricevette un rescritto imperiale, conservatosi nel \"Codice teodosiano\".\n\u00c8 stato identificato con il \"Gaudentius\" che possedette una villa sul Celio, eretta tra la Basilica Hilariana e la \"domus\" dei Simmaci, e probabilmente l'Antinoo Casali."}
{"id": "3872279", "revid": "2188307", "url": "https://it.wikipedia.org/wiki?curid=3872279", "title": "Galleria Umberto I (Torino)", "text": "La Galleria Umberto I \u00e8 una delle attuali tre storiche gallerie commerciali di Torino (le altre due sono la Galleria dell'Industria Subalpina e la Galleria San Federico). Taglia l'Isolato Santa Croce, nel Quadrilatero Romano del Centro. Collega Piazza della Repubblica (Porta Palazzo, Aurora) e Via della Basilica.\nGi\u00e0 antica sede del primo ospedale di Torino, \u00e8 stata la pi\u00f9 grande galleria commerciale della citt\u00e0.\nStoria.\nLa \"Sacra Religione Mauriziana\" in seguito all'unione con l'\"Ordine di San Lazzaro\", divenne l'\"Ordine dei Santi Maurizio e Lazzaro\" e, nell'\"Isolato Santa Croce\", stabil\u00ec la sua sede operativa. La zona, compresa tra piazza della Repubblica, via Milano, via della Basilica e via Egidi, ospit\u00f2 sin dal 1480 il \"Palazzo dei Cavalieri\". Esso dal 1575 al 1887 fu la prima sede dell'\"Ospedale Maggiore dell'Ordine dei Santi Maurizio e Lazzaro\", divenendo anche il primo nosocomio della citt\u00e0.\nAmpliato nel 1603 e nel 1638, l'edificio divenne l'ospedale pi\u00f9 importante della citt\u00e0 e fu completamente ricostruito nel 1666, su progetto dell'architetto Francesco Lanfranchi. Nel 1671 l'edificio fu nuovamente ampliato dall'architetto Rocco Antonio Rubatto che ne realizz\u00f2 la \"manica longa\", due vaste corti collegate fra esse e i locali della storica \"Farmacia Mauriziana\".\nNel 1715, contestualmente ai lavori juvarriani di \"dirizzamento\" dell'attigua \"via Milano\", il nuovo cantiere del \"Palazzo dei Cavalieri\" venne affidato all'architetto Giovan Battista Ferroggio. La conclusione dei lavori nel 1780 vide la realizzazione dell'ampio volume con pianta a crociera dei corridoi. Con l'avvento del dominio francese, l'\"Ospedale Mauriziano\" venne chiuso, aggregandolo alla nuova sede dell'\"Ospedale San Giovanni Battista\". \nAl ritorno dei Savoia, il ricostituito \"Consiglio dell'Ordine Mauriziano\" deliber\u00f2 la riapertura dello storico ospedale e commission\u00f2 un nuovo ampliamento, affidando il progetto a Carlo e Giuseppe Mosca e a Ernesto Melano. Fu cos\u00ec che tra il 1837 e il 1843 venne completato il corridoio laterale esterno e il prolungamento della manica a crociera. Ormai inadeguato ad una citt\u00e0 sempre pi\u00f9 popolosa, nel 1884 l'ospedale venne trasferito presso la nuova sede di corso Stupinigi (l'attuale corso F. Turati), l'odierno \"Ospedale Mauriziano\".\nNel 1888 l'ormai vetusto edificio dell'ex ospedale fu acquistato dalla \"Ditta Bancaria Fratelli Marsaglia\", che si occup\u00f2 della sua ristrutturazione con il progetto dell'ingegner Rivetti, che prevedeva il recupero dell'edificio trasformandolo in galleria commerciale intitolata al nuovo sovrano Umberto I. Essa venne inaugurata nel 1890 e da allora ospita numerose attivit\u00e0 commerciali tra cui la storica \"Farmacia Mauriziana\", che ivi mantiene la sua sede dal lontano 1575.\nCaratteristiche progettuali.\nTerminata nel 1889, la galleria si sviluppa su una pianta cruciforme, sfruttando i volumi che un tempo costituivano le corsie dell'ospedale. Essa collega la retrostante via della Basilica con piazza della Repubblica e il suo storico mercato: al suo interno si pu\u00f2 ammirare la pregevole copertura in vetro e metallo, nonch\u00e9 la storica farmacia dell'\"Ordine Mauriziano\".La \"Galleria Umberto I\" \u00e8 la pi\u00f9 grande delle gallerie torinesi realizzate tra il XVIII e XIX secolo.\nCuriosit\u00e0.\nAll'interno della galleria vennero girate alcune scene dei film Trevico-Torino - Viaggio nel Fiat-Nam (1973) di Ettore Scola, 4 mosche di velluto grigio (1971) di Dario Argento e, soprattutto, di Cos\u00ec ridevano (1998) di Gianni Amelio."}
{"id": "3872280", "revid": "3082", "url": "https://it.wikipedia.org/wiki?curid=3872280", "title": "Vicarius Africae", "text": ""}
{"id": "3872281", "revid": "1714743", "url": "https://it.wikipedia.org/wiki?curid=3872281", "title": "Sagramoso Gonzaga", "text": "Biografia.\nEra figlio Francesco Gonzaga, a suo volta figlio di Guido, II capitano del popolo di Mantova.\nFu avviato alla carriera ecclesiastica da Ludovico II Gonzaga, che ottenne per il giovanissimo nipote da Papa Urbano V la dispensa per fare di lui il canonico di Mantova. Nel 1376 fu inviato alla Universit\u00e0 di Bologna per studiare diritto canonico.\nNel 1385 alla morte del vescovo Guido de Beziis d'Arezzo Francesco I Gonzaga si adoper\u00f2 per fare ottenere al cugino Sagramoso il titolo vacante. Nel 1388 il prelato venne accusato di omicidio di un camerlengo di Francesco, ricevendo la scomunica papale. Il papa incaric\u00f2 il cardinale di Bologna di seguire il caso, segnalando un successore di Sagramoso. Nel 1390 l'accusa di omicidio venne imputata ad Antonio della Torre e a Diomede Gonzaga, fratello del vescovo Sagramoso. Nonostante l'innocenza del vescovo, papa Bonifacio IX comunic\u00f2 la condanna di Sagramoso per \"suoi demeriti\" e la conseguente deposizione a favore del vescovo Antonio degli Uberti.\nNel 1417 Sagramoso risiedette nel convento di San Francesco a Mantova. Nel 1428 venne accusato e scagionato per appropriazione indebita di 1.000 ducati, dopo essere stato imprigionato per alcuni giorni a Canneto sull'Oglio.\nMor\u00ec dopo il 1428."}
{"id": "3872282", "revid": "287204", "url": "https://it.wikipedia.org/wiki?curid=3872282", "title": "Hugo Alfv\u00e9n", "text": "Giovane studente a Stoccolma, si perfezion\u00f2 nella direzione d'orchestra presso Dresda. Dal 1910 al 1939 fu \"director musicae\" presso l'universit\u00e0 di Uppsala.\nCompose vari Lieder, un poema sinfonico, cinque Sinfonie, tre Rapsodie e undici Cantate, risentendo dello stile tardoromantico tedesco e del descrittivismo paesaggistico di Edvard Grieg e Jean Sibelius. Fu inoltre grande scrittore: pubblic\u00f2 la sua autobiografia dal 1946."}
{"id": "3872286", "revid": "7336", "url": "https://it.wikipedia.org/wiki?curid=3872286", "title": "Civilt\u00e0 industriale", "text": ""}
{"id": "3872287", "revid": "287204", "url": "https://it.wikipedia.org/wiki?curid=3872287", "title": "Memorial Philippe Van Coningsloo", "text": "Il Memorial Philippe Van Coningsloo \u00e8 una corsa in linea maschile di ciclismo su strada che si disputa annualmente tra Wavre (Brabante Vallone) e Bonheiden (Anversa), in Belgio. Dal 2005 \u00e8 inserito nel calendario dell'UCI Europe Tour come evento di classe 1.2.\nAlbo d'oro.\n\"Aggiornato all'edizione 2019.\""}
{"id": "3872290", "revid": "468892", "url": "https://it.wikipedia.org/wiki?curid=3872290", "title": "Nirrti (Stargate)", "text": ""}
{"id": "3872292", "revid": "1522738", "url": "https://it.wikipedia.org/wiki?curid=3872292", "title": "Naquadria (Stargate)", "text": ""}
{"id": "3872298", "revid": "322321", "url": "https://it.wikipedia.org/wiki?curid=3872298", "title": "Diocesi di Velicia", "text": "La diocesi di Velicia (in latino: \"Dioecesis Veliciensis\") \u00e8 una sede soppressa e sede titolare della Chiesa cattolica.\nStoria.\nVelicia, identificabile con \"Drama\" o con \"Paliokhori\" in Grecia, \u00e8 un'antica sede vescovile della provincia romana della Macedonia Seconda nella diocesi civile omonima, suffraganea dell'arcidiocesi di Filippi.\nNessun vescovo \u00e8 conosciuto dalle fonti prima del 1054; la diocesi \u00e8 menzionata tra le sei suffraganee di Filippi nella \"Notitia Episcopatuum\" redatta dall'imperatore bizantino Leone VI (886-912).\nAll'epoca della quarta crociata, fu istituita la sede metropolitana di rito latino di Filippi; al suo arcivescovo Guglielmo, papa Innocenzo III conferm\u00f2 tutte le suffraganee che erano state del metropolita greco; tra queste anche la diocesi di Velicia, di cui tuttavia non \u00e8 noto alcun vescovo latino.\nDal XX secolo Velicia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 19 giugno 1968. La sede, nata come sede arcivescovile con il titolo di Drama, assunse il nome attuale nel 1925."}
{"id": "3872302", "revid": "267975", "url": "https://it.wikipedia.org/wiki?curid=3872302", "title": "Sede titolare di Drama", "text": ""}
{"id": "3872304", "revid": "1359967", "url": "https://it.wikipedia.org/wiki?curid=3872304", "title": "Mario Ciaccia", "text": "Biografia.\nNato a Roma nel 1947, Mario Ciaccia \u00e8 laureato in giurisprudenza. \u00c8 iscritto all'ordine degli avvocati di Roma, patrocinante in Cassazione ed \u00e8 abilitato all'insegnamento delle discipline giuridiche ed economiche. Ha ricoperto numerosi incarichi sia nel settore pubblico che privato. \u00c8 stato magistrato della Corte dei conti, \u00e8 presidente di sezione onorario della Corte dei Conti. Ha ricevuto l'onorificenza per Grande ufficiale e la medaglia d'oro da parte dell'ordine degli avvocati di Roma. Dal 29 novembre 2011 al 28 aprile 2013 \u00e8 stato viceministro delle infrastrutture e dei trasporti nel governo Monti."}
{"id": "3872309", "revid": "148107", "url": "https://it.wikipedia.org/wiki?curid=3872309", "title": "Vittorio Algarotti", "text": "Biografia.\nPreside del collegio medico di Verona (1593-1604), fu influenzato da Paracelso e per primo ricav\u00f2 l'ossicloruro di antimonio (da lui definito \"pulvis angelicus\"), che divenne noto come \"polvere di Algarotti\".\nAlgarotti vi prepar\u00f2 delle pillole purgative ed emetiche."}
{"id": "3872311", "revid": "322321", "url": "https://it.wikipedia.org/wiki?curid=3872311", "title": "Diocesi di Zapara", "text": "La diocesi di Zapara (in latino: \"Dioecesis Zaparena\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nZapara \u00e8 un'antica sede vescovile greca della provincia romana di Macedonia nella diocesi civile omonima, suffraganea dell'arcidiocesi di Tessalonica. Le Quien e Farlati collocano la sede \"Zapparensis\" o \"Zapparenae\" nella vicina provincia romana della Dardania.\nUnico vescovo noto di questa sede \u00e8 Sabiniano (che alcune fonti chiamano Fabiano) attestato nel 553. Si rifiut\u00f2 di presentarsi al concilio ecumenico che si stava celebrando in quell'anno a Costantinopoli. I padri conciliari incaricarono Anatolio, vescovo di Cime, e l\"'ekdikos\" Pietro di convincerlo a recarsi al concilio, ma la loro missione fall\u00ec.\nDal 1925 Zapara \u00e8 annoverata tra le sedi vescovili titolari della Chiesa cattolica; la sede \u00e8 vacante dal 3 giugno 1976."}
{"id": "3872312", "revid": "110157", "url": "https://it.wikipedia.org/wiki?curid=3872312", "title": "1. Deild 2001", "text": "Ledizione 2001 della 1. deild vide la vittoria finale del B36 T\u00f3rshavn."}
{"id": "3872313", "revid": "110157", "url": "https://it.wikipedia.org/wiki?curid=3872313", "title": "Il pugnale di vetro (Edgar Wallace)", "text": "Il pugnale di vetro \u00e8 il quarantaseiesimo libro di Edgar Wallace, scritto nel 1925, dopo \"Il mago\" e prima di \"Condanna a vita\".\nTrama.\nIl dottor Arnold Everhsam riceve la visita di Guenda Guilford, una ragazza di Sacramento, venuta per trovare lo zio scomparso nel 1910 e ora tenuto prigioniero vicino ad una ferrovia nell'Ovest del Regno Unito. Mentre la riporta in albergo, il dottore scopre di essere seguito da un'automobile verde e poi di una nuova aggressione di Juma, il Terrore di Londra, un possente nero che si crede Re di Bonginda, un villaggio nel Congo. \nNella notte la ragazza viene aggredita dal bruto, ma salvata da Assalonne Locks, un ladro gentiluomo. Il giorno seguente Guenda va a trovare Ferd Joyner, un avvocato del Trust Building, e conoscente di Oscar Trevors, come il dottor Everhsam, e che promette di aiutarla. Locks va a contrabbandare dei diamanti rubati con il signor Fleet, un uomo d'affari, e i due ricevono la visita inaspettata dell'ispettore Timms, ma non trova nessuna prova contro i presenti.\nLa sera Bert Lowe, un funzionario del Ministero degli Esteri, ma in realt\u00e0 investigatore, rincasa e scopre che c'\u00e8 una nuova inquilina, Guenda Guilford, da Ferd Joyner, suo coabitante. Arriva inoltre un pacco con allegata una lettera di Oscar Trevors per la ragazza, da Firenze, contenente un pugnale di vetro. Guenda ricever\u00e0 anche un'altra aggressione da Juma, ma verr\u00e0 salvata questa volta da Lowe. Il giorno dopo quest'ultimo riceve una lettera dal giudice Warren, che lo invita a trascorrere una serata a casa sua per parlare del Terrore. \nProprio l\u00ec Lowe ricever\u00e0 un'aggressione dal mostro e si trover\u00e0 il cadavere del giudice. Nella sua casa l'investigatore trover\u00e0 dei documenti riguardanti Clark e Kinton, due evasi, e che torneranno utili nel corso della vicenda. Kinton \u00e8 un ladro che porta cammei sulle dita, e interrogher\u00e0 Locks su questo punto, perch\u00e9 lui conosce molti detenuti e molti che fanno la sua stessa professione, ma questi negher\u00e0 qualsiasi collegamento. \nIn realt\u00e0 lui sa chi \u00e8, e cio\u00e8 Fleet, che li far\u00e0 sparire velocemente. La sera il dottor Eversham riceve un'aggressione da parte di Juma e viene ferito. Bert Lowe scoprir\u00e0 delle tracce di pneumatici sporchi di bianco, segno di un manto stradale lontano da Londra.\nIl giorno dopo, Bert Lowe si intrufola nell'ufficio di Fleet nel Trust Building scoprendo un telefono segreto e ascoltando una conversazione su Juma fra Marc Fleet e un uomo misterioso. Lowe inseguir\u00e0 anche un vagabondo che si riveler\u00e0 essere Oscar Trevors, segno che \u00e8 riuscito a fuggire dalla prigionia. Fleet riceve una telefonata nella quale sa di dover uccidere l'evaso. William Smith, alias Bert Lowe, il giorno dopo, riceve la visita del signor Malling e della figlia Norma, parenti di Ferd, che lo avevano consigliato a Guenda. \nL'investigatore intercetta una telefonata di Fleet venendo a sapere che un uomo \u00e8 incaricato di scoprire la conversazione fra i tre. Lowe scambia Ferd per la spia, ma si corregge subito dopo. Mary Cole, alias Mary Fleet, segretaria e moglie dell'uomo d'affari, chiama per sbaglio Al Clarke, un amico di suo marito, e quest'ultimo le dice di fuggire per salvarsi, perch\u00e9 ha appena combinato un guaio, e di imbarcarsi a Dover. Eversham si salva dall'avvelenamento del suo pasto da parte di una cameriera che svanir\u00e0 nel nulla.\nLowe riceve una lettera da Trevors per incontrarsi proprio sul molo dove deve partire la donna, e Ferd gli riferisce di aver visto questa fuggire in auto, e Bert si dirige a casa sua, dove scopre che due uomini erano venuti per ucciderla. La sera Mary Cole viene aggredita da Juma ma salvata da Bert Lowe. Poche ore dopo anche Fleet sta per ricevere una visita dal mostro, ma si salver\u00e0 sbattendo una sedia sulla mano aggrappata al davanzale. L'investigatore gli annuncer\u00e0 il salvataggio della moglie e verr\u00e0 a sapere della mancata aggressione. Nel corso della serata Oscar Trevors si presenter\u00e0 a casa di Lowe, ma verr\u00e0 ucciso da un pugnale di vetro sotto gli occhi dei presenti. \nIl giorno dopo, Marc Fleet si presenta a casa del dottor Eversham e gli ruba due fiale del potente veleno X37, un composto di Cannabis indica. Si decide poi, ora che Oscar Trevors \u00e8 morto, di far trasferire l'ereditiera Guenda Guilford in Australia, dove potrebbe salvarsi. Basandosi su una lettera dello zio, si scopre il rifugio segreto dove fu tenuto prigioniero e dove riposava Juma, cio\u00e8 una vetreria in un quartiere povero di Londra, ma non ci sono tracce del Terrore. Al Clarke viene preso per essere colui che ha ideato i delitti.\nIl signor Malling vuole ripartire per l'America con la figlia, Ferd e Guenda, ma Bert Lowe glielo impedisce. Il signor Evans, centralinista segreto nel Trust Building, ascolta una telefonata fra Al Clarke e Fleet e viene scoperto. Jennings, il cameriere di Lowe, visita l'uomo d'affari per chiedere un prestito. Nella serata, Bert Lowe scopre che \u00e8 accaduto un furto di lettere sul piroscafo Arabia e Marc Fleet viene avvelenato e muore.\nIl giorno seguente, Norma Malling viene rapita per errore al posto di Guenda. Viene prima trasportata nella vetreria e poi vicino ad un manicomio a Colfort. Ma Bert Lowe aveva cosparso di polvere d'anaci il pavimento della vetreria e cos\u00ec pu\u00f2 esserci una chance per il ritrovamento di Norma. Mary Cole, intanto, scopre di essere proprietaria di una villetta, Fairlawn, che vuole vendere, e vede nella finestra della casa un uomo, che non sa essere Al Clarke. I rapitori di Norma, accortisi del malinteso, le fanno scrivere una lettera di ricatto per il padre. \nMary Cole confida a Ferd di essere venuta a sapere che Jennings, il cameriere di Lowe, \u00e8 in realt\u00e0 un ex carcerato. Il giorno dopo, dalla finestra della sua cella, Norma fa conoscenza del vero Al Clarke, che viene tenuto prigioniero nel manicomio, e rendendosi conscia che c'\u00e8 un impostore dietro la catena di delitti. Bert Lowe e il sergente Parker seguono la pista e raggiungono i pressi del manicomio, scoprendo una capanna nel bosco, che \u00e8 il rifugio di Juma, ma di lui non v'\u00e8 traccia.\nIl giorno seguente, il dottor Eversham confida a Bert di esser venuto a conoscenza che Jennings era a servizio di un editore che fu poi ucciso. Il cameriere vuole mostrare dei libri famosi e antichi a Guenda, contenuti in una cassetta di legno. Dopo sei giorni, Norma Malling e Al Clarke fuggono dal manicomio inseguiti da Charlie e Kate, i sorveglianti della loro prigionia. L'uomo fuggir\u00e0 mentre la ragazza verr\u00e0 catturata e poi liberata, ma verr\u00e0 presa Guenda. Bert Lowe rintraccia per\u00f2 l'auto e libera l'ereditiera. Pi\u00f9 tardi, dir\u00e0 a Locks di intraprendere un furto nella casa di un uomo. La sera, il dottor Eversham uccide Juma nel corso di un'aggressione.\nIl giorno dopo, Bert Lowe \u00e8 pronto per rivelare il nome dell'ideatore degli assassini a tutti. E cos\u00ec, mentre fa entrare Al Clarke in casa, si scopre che in verit\u00e0 e lui il dottor Eversham, e che quello conosciuto finora \u00e8 un impostore ed \u00e8 il vero mandante."}
{"id": "3872316", "revid": "110157", "url": "https://it.wikipedia.org/wiki?curid=3872316", "title": "1. Deild 2002", "text": "Ledizione 2002 della 1. deild vide la vittoria finale del Havnar B\u00f3ltfelag."}
{"id": "3872319", "revid": "1431409", "url": "https://it.wikipedia.org/wiki?curid=3872319", "title": "Guido Carrillo", "text": "Biografia.\nQuarto di cinque ragazzi tra fratelli e sorelle, \u00e8 un figlio d'arte dato che suo padre Marcelo \u00e8 stato una gloria dell'Uni\u00f3n.\nCaratteristiche tecniche.\nGioca come centravanti molto forte fisicamente \u00e8 soprattutto abile nel gioco aereo e nel proteggere il pallone dagli avversari.\nCarriera.\nInizia la sua carriera da calciatore professionista nel 2010 quando viene acquistato dall'Estudiantes per militare in prima squadra. Debutta il 16 agosto 2011 nel match perso per 2 a 0 contro il San Lorenzo. All'incirca un mese dopo segna la sua prima rete in carriera nel match contro l'Argentinos Juniors.\nMonaco.\nIl 21 giugno 2015 viene acquistato dal , che lo paga 9 milioni di euro. Il 28 luglio seguente segna al debutto il suo primo gol con la nuova maglia, nel terzo turno preliminare di Champions League contro lo Young Boys (3-1).\nSouthampton.\nIl 25 gennaio 2018 viene ufficializzato il suo trasferimento al Southampton, che lo paga circa 19 milioni di sterline firmando un contratto fino al giugno 2021, scegliendo di indossare la maglia numero 9.\nLegan\u00e9s.\nIl 1\u00ba settembre 2018 si trasferisce in prestito al Legan\u00e9s.\nElche.\nIl 5 ottobre 2020 viene ceduto a titolo definitivo all'Elche.\nStatistiche.\nPresenze e reti nei club.\n\"Statistiche aggiornate al 9 gennaio 2018.\""}
{"id": "3872320", "revid": "767487", "url": "https://it.wikipedia.org/wiki?curid=3872320", "title": "Algero di Liegi", "text": "Diacono e canonico, fu segretario di Otberto e monaco di Cluny (1121).\nFu avversario di Berengario di Tours."}
{"id": "3872331", "revid": "15756", "url": "https://it.wikipedia.org/wiki?curid=3872331", "title": "Itadakiman", "text": " \u00e8 un anime giapponese prodotto nel 1983 dalla Tatsunoko, appartenente alle serie Time Bokan, di cui \u00e8 la settima e ultima serie prodotta. La serie \u00e8 inedita in Italia.\nTrama.\nLa storia inizia nell'anno 20XX. La Oshaka School di Kamakuland \u00e8 una rinomata scuola dove pu\u00f2 entrare solo chi \u00e8 puro di cuore o \u00e8 diretto discendente del famoso monaco Sanzo. Un trio di cattivi crede di assolvere quest'ultima condizione anche se la loro discendenza \u00e8 incerta e tenta inutilmente di entrare nella scuola fallendo ripetutamente. Un giorno i tre allievi modello della scuola sono convocati dal preside chiede loro di trovare un set di piastre di rame particolari che sono sparse per il mondo. Le piastre servono come tessere di un puzzle da completare, il quale una volta composto porter\u00e0 onore all'Oshaka School. La conversazione \u00e8 udita dal trio dei cattivi che decide di ostacolare i tre ragazzi; a loro si unisce un ragazzino (una specie di Goku) che in realt\u00e0 quando si verifica uno scontro con i mostri a guardia delle piastre si trasforma nell'eroe della situazione, Itadakiman.\nLa serie \u00e8 una chiara parodia del famoso Viaggio in Occidente a cui i personaggi fanno il verso; inoltre vengono omaggiate le serie Time Bokan precedenti. Una particolarit\u00e0 della serie \u00e8 che in questo caso l'eroe si trova proprio in mezzo al gruppo dei cattivi (rendendo il gruppo dei buoni abbastanza inutile dato che rimane a fare da spettatore negli scontri) ed inoltre non assistiamo ad uno scontro tra robot come al solito, ma tra il semplice Itadakiman (capace di ingigantirsi e ricorrere a diversi trucchi) e delle bestie trasformate in robot e supportate dai cattivi. La serie fu chiusa dopo una ventina di episodi a causa dei bassi ascolti.\nI personaggi.\nDi seguito sono elencati i vari personaggi di questa serie."}
{"id": "3872333", "revid": "121379645", "url": "https://it.wikipedia.org/wiki?curid=3872333", "title": "Moneghina", "text": "La roggia Moneghina \u00e8 un corso d'acqua che scorre prevalentemente in provincia di Vicenza.\nPercorso.\nNasce a Bolzano Vicentino e, muovendosi verso sud, attraversa Quinto Vicentino, Valproto e Grantortino. Giunta a Grumolo delle Abbadesse, confluisce nella roggia Tesinella.\n In alcuni periodi dell'anno, quando piove abbondantemente, straripa, allagando i campi circostanti. Negli ultimi anni si sono svolti lavori di rafforzamento degli argini."}
{"id": "3872334", "revid": "287204", "url": "https://it.wikipedia.org/wiki?curid=3872334", "title": "Clement Ader", "text": ""}
{"id": "3872338", "revid": "439868", "url": "https://it.wikipedia.org/wiki?curid=3872338", "title": "Galasso Alghisi", "text": "Biografia.\nTrascorse un lungo periodo (1549-1558) a Roma, dove prese parte alla progettazione di Palazzo Farnese.\nPassato a Loreto, fu impegnato nella costruzione della Basilica della Santa Casa e a Macerata inizi\u00f2 il tempio di Santa Maria delle Vergini.\nSi trasfer\u00ec a Ferrara tra il 1558 e il 1573 dove lavor\u00f2 per Ercole II d'Este e per il suo successore Alfonso II d'Este. Nella citt\u00e0 estense gli sono stati attribuiti la costruzione del campanile della Chiesa di San Cristoforo alla Certosa, alcuni interventi nel Castello Estense e in altri cantieri cittadini, tra i quali anche quelli nel palazzo ducale e legati alla parte che ospitava il Camerino delle Duchesse. In particolare tra il 1567 e il 1570 \u00e8 probabile che oper\u00f2 al rifacimento tardo-cinquecentesco del palazzo dei Diamanti dove in un documento del 1558 risultava alloggiato in qualit\u00e0 di architetto."}
{"id": "3872345", "revid": "123452766", "url": "https://it.wikipedia.org/wiki?curid=3872345", "title": "Parola e oggetto", "text": "Parola e oggetto \u00e8 un saggio scritto nel 1960 da Willard Van Orman Quine. Esso affronta il problema del significato linguistico. \u00c8 considerata una delle maggiori opere nel campo della filosofia del linguaggio."}
{"id": "3872347", "revid": "830939", "url": "https://it.wikipedia.org/wiki?curid=3872347", "title": "Tommaso Alghisi", "text": "Chirurgo a Santa Maria Nuova a Firenze, divenne il massimo esperto dell'epoca nella cura della calcolosi vescicale.\nCur\u00f2 un'ulcera varicosa a Clemente XI, soddisfacendo il pontefice.\nFu ostile avversario della teoria della generazione spontanea."}
{"id": "3872352", "revid": "181541", "url": "https://it.wikipedia.org/wiki?curid=3872352", "title": "Attinidi minori", "text": ""}
{"id": "3872353", "revid": "830939", "url": "https://it.wikipedia.org/wiki?curid=3872353", "title": "Kyle Orton", "text": "Carriera professionistica.\nChicago Bears.\nOrton fu selezionato dai Chicago Bears durante il quarto giro del draft 2005. Dopo un infortunio al titolare dei Bears Rex Grossman, Orton divenne il titolare durante la sua stagione da rookie, iniziando le prime 14 gare della stagione ma venendo sostituito da Grossman per le gare di playoff quell'anno. Orton non gioc\u00f2 mai nella stagione 2006 e raramente nel 2007. Orton si riprese il posto da Grossman nel 2008 ma la squadra fin\u00ec con un deludente record di 9-7 senza centrare i playoff. A fine stagione fu ceduto ai Denver Broncos.\nDenver Broncos.\nOrton inizi\u00f2 bene la sua carriera nei Broncos, vincendo le prime sei gare della stagione ma gli infortuni lo rallentarono nella seconda parte della stagione. Mentre Orton era in salute lanci\u00f2 21 touchdown con soli 12 intercetti ma la squadra termin\u00f2 con un record di 8-8 e non si qualific\u00f2 per i playoff. Orton inizi\u00f2 la stagione 2010 come il quarterback titolare ma squadra termin\u00f2 con un pessimo record di 4-12. Orton si infortun\u00f2 nuovamente e venne sostituito da Tim Tebow nelle ultime tre gare della stagione 2010. Nel 2011 egli inizi\u00f2 nuovamente la stagione come titolare ma venne sostituito da Tebow dopo un deludente inizio di stagione. Dopo diverse settimane in panchina dove non gioc\u00f2 un singolo snap per i Broncos, fu tagliato da Denver il 22 novembre, trasferendosi ai Kansas City Chiefs il giorno successivo per sostituire il titolare Matt Cassel che dovette terminare la stagione anzitempo a causa di un infortunio.\nKansas City Chiefs.\nCoi Chiefs, Orton si risollev\u00f2, prendendosi la soddisfazione di battere gli allora imbattuti Green Bay Packers (13-0 fino alla partita coi Chiefs) ed anche la sua ex squadra e il suo sostituto Tebow nel finale di stagione. Al termine della stagione tuttavia non gli fu rinnovato il contratto dai Chiefs.\nDallas Cowboys.\nIl 14 marzo 2012, il giorno dopo l'apertura del mercato dei free agent, Orton firm\u00f2 un contratto triennale coi Dallas Cowboys per essere la riserva di Tony Romo. Nel 2012 scese in campo in una sola gara. Dopo aver giocato due spezzoni nelle prime 15 settimane del 2013, Romo si sub\u00ec un infortunio alla schiena nella penultima gara della stagione regolare che richiese un intervento chirurgico. Orton part\u00ec quindi come titolare nell'ultima decisiva sfida della settimana 17 contro i Philadelphia Eagles che avrebbe visto la vincente qualificarsi per i playoff e la perdente venire eliminata. Orton pass\u00f2 358 yard, 2 touchdown e 2 intercetti ma i Cowboys furono sconfitti e per il quarto anno consecutivo rimasero fuori dalla \"post-season\".\nIl 16 luglio 2014, Orton fu svincolato dai Cowboys.\nBuffalo Bills.\nIl 29 agosto 2014, Orton firm\u00f2 con i Buffalo Bills. Dopo le prime quattro partite in cui il titolare EJ Manuel non brill\u00f2, fu nominato come partente per la gara della settimana 5 in trasferta contro i Lions, in cui guid\u00f2 i suoi alla vittoria in rimonta passando 308 yard e un touchdown. Fu l'ottava volta in carriera che guid\u00f2 la sua squadra a vincere dopo essere stato in svantaggio nel quarto periodo o nei supplementari. Dopo una sconfitta coi Patriots, port\u00f2 i suoi a un'altra vittoria nell'ultimo istante quando pass\u00f2 al rookie Sammy Watkins il suo secondo touchdown di giornata a un secondo dal termine per il sorpasso sui Vikings. La domenica successiva pass\u00f2 238 yar e 4 touchdown e i Bills superarono i Jets 43-23, salendo a un record di 5-3.\nDopo la settimana di pausa, vi furono due sconfitte consecutive contro Chiefs e Dolphins. La vittoria torn\u00f2 nel dodicesimo turno, quando, nella gara disputata a Detroit per le intense nevicate che avevano resto impraticabile lo stadio casalingo dei Bills, Orton pass\u00f2 230 yard e 2 touchdown nel netto 38-3 sui Jets. Dopo una vittoria a sorpresa coi Packers, i Bills persero coi Raiders, la squadra col peggior record della lega, venendo eliminati matematicamente dalla corsa ai playoff. Nell'ultima gara della stagione, Orton si prese la soddisfazione di battere i Patriots passando 176 yard e un touchdown, guidando i Bills alla prima stagione con un record positivo negli ultimi dieci anni. Il giorno successivo annunci\u00f2 il proprio ritiro dal football professionistico."}
{"id": "3872356", "revid": "76963", "url": "https://it.wikipedia.org/wiki?curid=3872356", "title": "Cal Ramsey", "text": ""}
{"id": "3872358", "revid": "300067", "url": "https://it.wikipedia.org/wiki?curid=3872358", "title": "Calvin Ramsey", "text": ""}
{"id": "3872363", "revid": "1226", "url": "https://it.wikipedia.org/wiki?curid=3872363", "title": "Cimitero di Arlington", "text": ""}
{"id": "3872367", "revid": "767487", "url": "https://it.wikipedia.org/wiki?curid=3872367", "title": "Mitja Kova\u010devi\u010d", "text": ""}
{"id": "3872377", "revid": "599013", "url": "https://it.wikipedia.org/wiki?curid=3872377", "title": "Mitja Kova\u010devi\u0107", "text": ""}
{"id": "3872383", "revid": "28592", "url": "https://it.wikipedia.org/wiki?curid=3872383", "title": "Sardegna (provincia romana)", "text": ""}
{"id": "3872390", "revid": "599013", "url": "https://it.wikipedia.org/wiki?curid=3872390", "title": "Dan Kraus", "text": ""}
{"id": "3872391", "revid": "1206720", "url": "https://it.wikipedia.org/wiki?curid=3872391", "title": "Carlo Nigra", "text": "Biografia.\nCarlo Nigra era figlio di un'importante famiglia del Canavese, che era stata fino ai tempi di Giuseppe Nigra, nonno di Carlo, amministratrice dei beni dei marchesi di Breme e vicina a Cavour. Secondo la tradizione familiare, Carlo Nigra sarebbe stato destinato dalla famiglia ad occuparsi dell'amministrazione dei beni paterni, ma fin dall'inizio si dimostr\u00f2 portato per lo studio della storia locale, dei monumenti e dell'arte. Fece studi classici presso il Collegio Rosmini di Stresa e di Domodossola e, laureatosi nel 1880 presso il Politecnico di Torino, dal 1882 inizi\u00f2 una carriera brillante come architetto e studioso. Fu amico di artisti e studiosi quali: Alfredo D'Andrade, Vittorio Avondo, Edoardo e Davide Calandra, Giuseppe e Piero Giacosa, Francesco Carandini, Francesco Pastoris, Riccardo Brayda, Alfonso di Sartirana. Collabor\u00f2 alla costruzione del Borgo medievale di Torino, oggi nel Parco del Valentino, sotto la guida di Alfredo D'Andrade: del borgo cur\u00f2 la casa di Chieri, il cortile dell'osteria, le case di Borgofranco, di Malgr\u00e0 e di Pinerolo. Dal 1884 fu invece curatore del museo.\nSi occup\u00f2 di restauri di vari castelli e torri e in particolare dedic\u00f2 un accurato studio architettonico ai castelli del Piemonte e della Valle d'Aosta, confluito nella sua opera reputata maggiore \"Torri, castelli e case forti del Piemonte, dal 1000 al secolo XVI\". Sin dagli inizi del secolo XX recuper\u00f2 storie e informazioni recandosi sui luoghi valdostani all'epoca difficilmente accessibili, raggiungendo le rovine di castelli e torri abbandonati tramite impervie mulattiere e liberando le strutture dai rovi per poterne fare dei rilievi e prender le misure, spesso aiutato dalle figlie Bianca, Amina e Adele. L'opera in questione \u00e8 quindi una raccolta di preziosi documenti fotografici, disegni, schizzi e planimetrie accurate che intervallano la descrizione storiografica ricavata tra gli altri dagli storici valdostani Giacosa e il De Tillier.\nTra i restauri di Nigra, ricordiamo con il D'Andrade il restauro del Castello di Montalto Dora, e successivamente quelli del castello di Malgr\u00e0, del castello di Bardassano, del castello di Barengo, precedentemente oggetto di intervento dell'architetto Stefano Molli.\nProgett\u00f2 \"ex novo\" alcune ville nel Piemonte orientale, in particolare la Villa \"Monte Oro\" di Ameno, in provincia di Novara, la villa Conelli De Prosperi a Lesa sul Lago Maggiore e, caso quasi unico in Italia, il Castello nuovo di Rovasenda, grandioso esempio di struttura castellana realizzato seguendo rigorosamente i principi che erano stati alla base della realizzazione del Borgo Medioevale. \nCome fotografo, fin da giovane venne incaricato dal D'Andrade di essere il fotografo ufficiale delle spedizioni esplorative e di studio per castelli da cui trarre spunto per il Borgo Medievale. Successivamente, come fotografo vinse vari premi in esposizioni internazionali.\nParte del suo archivio fotografico si trova presso la Galleria civica d'arte moderna e contemporanea di Torino, accorpato al cosiddetto \"Archivio d'Andrade\".\nPersonaggio eclettico, tra le sue passioni figurano anche la musica (come organista e pianista), l'acquerello, l'alpinismo. Fu attratto dalle novit\u00e0 del suo tempo: pratic\u00f2 l'automobilismo fin dal 1896 e la motonautica fin dal 1892, e come gi\u00e0 detto fu pioniere della fotografia.\nOpere.\nTra le opere principali ricordiamo:\nCollegamenti esterni.\n (fonte)"}
{"id": "3872392", "revid": "599013", "url": "https://it.wikipedia.org/wiki?curid=3872392", "title": "Bucky McConnell", "text": ""}
{"id": "3872396", "revid": "300067", "url": "https://it.wikipedia.org/wiki?curid=3872396", "title": "Paul McConnell", "text": ""}
{"id": "3872398", "revid": "300067", "url": "https://it.wikipedia.org/wiki?curid=3872398", "title": "Dave Magley", "text": ""}
{"id": "3872400", "revid": "300067", "url": "https://it.wikipedia.org/wiki?curid=3872400", "title": "David Magley", "text": ""}
{"id": "3872404", "revid": "6923", "url": "https://it.wikipedia.org/wiki?curid=3872404", "title": "Gianluca Schiavon", "text": "Biografia.\nInizia la sua carriera negli anni novanta, suonando soprattutto in ambito blues con Andy J. Forrest, Rudi Rotta, Artur Miles, Kenny Holliday, Fandango Band, successivamente con i Gang, Jack Daniel's Lovers e Federico Poggipollini; contemporaneamente, accompagna Paolo Rossi e Aldo Giovanni e Giacomo in spettacoli live, suonando anche in cover band fra cui Blues Mobile e Joe Di Brutto.\nAlla fine degli anni '90 comincia ad avvicinarsi all'indie rock, suonando con Umberto Palazzo e il Santo Niente, Cut, One Dimensional Man, Yuppie Flu, Moltheni, con il quale registra svariati dischi. Nel 2004 diventa padre e nel 2007 entra a far parte degli Skiantos come batterista, insieme registrano tre dischi. Vince il premio Tenco nel 2010 e suona al V Day . Collabora con Vasco Rossi per il video di \"Manifesto futurista della nuova umanit\u00e0\". e di Dannate nuvole. Suona con Tony Green, Charlie Wood, Willie Wee Walker, Rick Hutton e con Sergent Garcia.\nA Bologna, dove vive, insegna alla scuola di musica \"Preludio\"."}
{"id": "3872406", "revid": "729019", "url": "https://it.wikipedia.org/wiki?curid=3872406", "title": "Amerika-Kuba-Aryta", "text": "Amerika-Kuba-Aryta (in russo: \u0410\u043c\u0435\u0440\u0438\u043a\u0430-\u041a\u0443\u0431\u0430-\u0410\u0440\u044b\u0442\u0430, \"Amerika-Kuba-Aryta\"; in italiano letteralmente \"isola del cigno americano\") \u00e8 un'isola sul delta della Lena, nel mare di Laptev, Russia. Amministrativamente appartiene al Bulunskij ulus della Repubblica autonoma di Sacha-Jacuzia.\nIl nome dell'isola deriva dallo jacuto \"kuba\", che significa cigno selvatico, e questi uccelli abbondano nella zona d'estate. Lo stesso nome si trova spesso ripetuto in altre isole dell'area, come l'isola Kuba-Aryta (\u041a\u0443\u0431\u0430-\u0410\u0440\u044b\u0442\u0430, ) e Kuba-Muoratagy-Kumach (\u041a\u0443\u0431\u0430-\u041c\u0443\u043e\u0440\u0430\u0442\u0430\u0433\u044b-\u041a\u0443\u043c\u0430\u0445, ).\nGeografia.\nL'isola \u00e8 situata nella parte settentrionale del delta della Lena, 20\u00a0km a est della baia Tumatskij (\u0422\u0443\u043c\u0430\u0442\u0441\u043a\u0438\u0439 \u0437\u0430\u043b\u0438\u0432). A nord dell'isola c'\u00e8 il mare aperto, ma sugli altri lati, separate da canali di circa 450\u2013500\u00a0m di ampiezza, ci sono molte altre isole che formano l'insieme compatto del delta. Le isole adiacenti, elencate da est in senso orario, sono: Faddej-Aryta (\u0424\u0430\u0434\u0434\u0435\u0439-\u0410\u0440\u044b\u0442\u0430), D\u017ejukach-Aryta (\u0414\u0436\u044e\u043a\u0430\u0445-\u0410\u0440\u044b\u0442\u0430), Bel\u00ebch-Aryta (\u0411\u0435\u043b\u0451\u0445-\u0410\u0440\u044b\u0442\u0430), Nagyj-Aryta (\u041d\u0430\u0433\u044b\u0439-\u0410\u0440\u044b\u0442\u0430) e Alchan-Belk\u00eb\u00eb (\u0410\u043b\u0445\u0430\u043d-\u0411\u0435\u043b\u043a\u0451\u0451).\nAmerika-Kuba-Aryta \u00e8 liscia e piatta; \u00e8 lunga 8\u00a0km e larga 6\u00a0km nel punto pi\u00f9 ampio; \u00e8 disseminata di paludi e laghi che non superano i 700\u00a0m di lunghezza, alcuni sono stagnanti, altri sono collegati al mare da piccoli corsi d'acqua\nStoria.\nNel 1882 sbarcarono sull'isola i membri sopravvissuti della spedizione statunitense dell'esploratore George W. DeLong, la cui scuna \"USS Jeannette\" era stata schiacciata dal ghiaccio in prossimit\u00e0 dell'isola Herald nel Mar Glaciale Artico, l'equipaggio della goletta poi dovette fuggire su tre piccole scialuppe.\nGeorge W. Melville fu l'unico comandante della propria piccola imbarcazione a portare il suo equipaggio in salvo nel delta del fiume Lena in Siberia. Una volta in salvo, part\u00ec alla ricerca di DeLong e dei suoi uomini, viaggiando oltre un migliaio di chilometri al freddo mortale dell'inverno artico solo per trovare i loro corpi morti. Tuttavia, egli fu in grado di recuperare e riportare tutti i documenti della spedizione. La terza barca, sotto il comando di Charles W. Chipp, non \u00e8 mai stata trovata, Chipp e gli altri sette uomini sono stati dati per dispersi."}
{"id": "3872407", "revid": "46829496", "url": "https://it.wikipedia.org/wiki?curid=3872407", "title": "Gerarchia sociale", "text": ""}
{"id": "3872413", "revid": "1442080", "url": "https://it.wikipedia.org/wiki?curid=3872413", "title": "Neu Ulm Challenger 1990 - Singolare", "text": "Il tabellone singolare del Neu Ulm Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Dmitrij Poljakov. In finale ha sconfitto Bart Wuyts (tds n. 7) con il punteggio di 3-6, 7-5, 6-3."}
{"id": "3872423", "revid": "712828", "url": "https://it.wikipedia.org/wiki?curid=3872423", "title": "Arandor", "text": ""}
{"id": "3872426", "revid": "767487", "url": "https://it.wikipedia.org/wiki?curid=3872426", "title": "Taxi Girl (gruppo musicale)", "text": "Taxi Girl \u00e8 un gruppo musicale francese nato negli anni settanta e popolare in Francia. Ha raggiunto la notoriet\u00e0 negli anni ottanta con i singoli \"Cherchez le gar\u00e7on\" e \"Quelqu'un comme toi\".\nLa loro musica era basata e ispirata su quella dei The Stooges, mista ai semi-futuristici soundscapes dei Kraftwerk."}
{"id": "3872428", "revid": "1305772", "url": "https://it.wikipedia.org/wiki?curid=3872428", "title": "Adelaide di Borgogna (Generali)", "text": "Adelaide di Borgogna \u00e8 un'opera in un due atti di Pietro Generali, su libretto di Luigi Romanelli. Fu rappresentata per la prima volta il 24 aprile 1819 al Teatro Sociale di Rovigo.\nPersonaggi e interpreti.\nGli interpreti della prima rappresentazione furono:\nStoria.\nL'opera venne commissionata in occasione dell'apertura del Teatro Sociale di Rovigo. In questo stesso teatro, il 17 marzo 2012, \u00e8 stata eseguita in forma di concerto in collaborazione con il comune di Rovigo ed il Teatro lirico sperimentale di Spoleto. Si \u00e8 trattato della prima rappresentazione in tempi moderni e ha visto impegnati nella difficile esecuzione gli artisti Anna Carbonera (Adelaide), Gianluca Bocchino (Ottone), Katarzyna Otczyk (Adalberto), Roberto Cresca (Rambaldo) e Daniele Antonangeli (Berengario) diretti dal M\u00b0 Franco Piva, curatore dell'edizione critica dell'opera per la casa editrice Ricordi. L'esecuzione di questo capolavoro dimenticato \u00e8 stata registrata dalla casa discografica Bongiovanni.\nTrama.\nL'azione si finge in Pavia e nei suoi dintorni.\nBerengario, Marchese d'Ivrea, e il figlio Adalberto sono riusciti con oscuri maneggi ad ottenere per entrambi la corona di Re d'Italia, dopo la morte forse per avvelenamento di Lottario. Per meglio assicurarsi il trono essi vorrebbero che Adelaide, vedova di Lottario, sposasse Adalberto. Adelaide per\u00f2 rifiuta e viene fatta prigioniera nel Castello di Lierna sul lago di Como."}
{"id": "3872431", "revid": "463686", "url": "https://it.wikipedia.org/wiki?curid=3872431", "title": "Gryffydd", "text": ""}
{"id": "3872433", "revid": "729019", "url": "https://it.wikipedia.org/wiki?curid=3872433", "title": "Castello di Bardassano", "text": "Il castello di Bardassano si trova nell'omonima frazione di Gassino Torinese, in citt\u00e0 metropolitana di Torino, a 18 km dal capoluogo.\nStoria.\nIl castello fu costruito nell'XI secolo ed \u00e8 ottimamente conservato. Durante il dominio della Repubblica di Chieri probabilmente fungeva da prigione.\nLa fortezza era posta di fronte al castello di Tortondenito, chiamato anche il Castellone, che fu distrutto alla fine del XIV secolo dai monferrini guidati da Facino Cane. La tradizione locale lo considerava gi\u00e0 importante ed esistente all'epoca dell'assedio di Chieri da parte del Barbarossa, il quale vi avrebbe soggiornato dopo la distruzione della cittadina avvenuta nel 1156. Il castello ebbe la funzione di baluardo chierese contro le ingerenze del Monferrato.\nArchitettura.\nIl nucleo principale \u00e8 formato da un possente edificio in mattoni, con torri angolari tonde e mastio a filo di cortina, al quale in una fase successiva fu aggiunto un complesso di fabbrica priva di torri, sporgente rispetto al nucleo precedente. I maggiori restauri si ebbero nel XVII secolo con la trasformazione di parti delle fortificazioni esterne in terrazzi a giardino: si notano una scalinata marmorea che conduce a un cortile in stile rinascimentale, i saloni del piano terra con decorazioni lignee e dipinti risalenti allo stesso periodo.\nUn restauro pi\u00f9 recente fu curato da Carlo Nigra."}
{"id": "3872439", "revid": "380654", "url": "https://it.wikipedia.org/wiki?curid=3872439", "title": "Christina Pickles", "text": "Nata come Christine Pickles, ha frequentato la Royal Academy of Dramatic Art di Londra con Albert Finney e Peter O'Toole.\nNel 1962 ha sposato il regista Victor Lobl da cui ha divorziato nel 1985; da lui ha avuto due figli, Oliver e Rebecca.\nNel 2005 si \u00e8 risposata con il giornalista Ian Masters.\n\u00c8 la sorella dell'attrice Vivian Pickles ed anche del giudice James Pickles, morto nel 2010. Sua nipote \u00e8 l'attrice Carolyn Pickles."}
{"id": "3872441", "revid": "347132", "url": "https://it.wikipedia.org/wiki?curid=3872441", "title": "Giacomo Benfatti", "text": "Biografia.\nNato da una nobile famiglia mantovana entr\u00f2 nell'ordine dei frati Domenicani e fu consigliere del Papa Benedetto XI, venendo da lui nominato vescovo di Mantova nel 1304.\nDurante il suo episcopato si prese cura degli appestati e dei sofferenti e si prodig\u00f2 per la pacificazione delle famiglie della citt\u00e0.\nAlla caduta dei Bonacolsi ebbe rapporti molto stretti con Luigi Gonzaga, al quale fece consistenti donazioni.\nMor\u00ec nel 1332 e su seppellito nella cattedrale di San Pietro dove viene venerato come beato dal 1823, sotto il pontificato di Pio IX."}
{"id": "3872442", "revid": "474175", "url": "https://it.wikipedia.org/wiki?curid=3872442", "title": "Stadio Iriarte e Luzuriaga", "text": "Lo Stadio Iriarte e Luzuriaga () \u00e8 stato uno stadio calcistico di Buenos Aires, in Argentina; aveva una capacit\u00e0 massima di spettatori (altre fonti indicano ). Come la maggior parte degli stadi dell'epoca, prendeva il suo nome dalle vie in cui era situato.\nStoria.\nIl terreno fu affittato dallo Sportivo Barracas nel 1917, e lo stadio fu inaugurato nel 1920. L'impianto era di dimensioni considerevoli: visto che era il pi\u00f9 grande e il pi\u00f9 capiente d'Argentina all'epoca, vi si giocarono numerosi incontri internazionali e alcuni dei pi\u00f9 rilevanti a livello nazionale. Il 25 maggio 1920 si gioc\u00f2 la prima partita, che vide contrapporsi Boca Juniors e Nacional Montevideo; all'inaugurazione ufficiale dello stadio, tuttavia, si procedette l'11 giugno dello stesso anno, con un torneo tra Sportivo Barracas, Newell's Old Boys e Tiro Federal. Lo stadio ospit\u00f2 poi il Campeonato Sudamericano de Football 1921, essendo unica sede delle 6 gare di quella competizione. Torn\u00f2 a ospitare un'edizione del torneo durante . Nel corso degli anni 1920 la struttura ospit\u00f2 vari altri incontri di rilievo, tra cui alcuni disputati nell'ambito di tourn\u00e9e sudamericane di club europei come il Genoa o il Real Madrid. Altri episodi importanti che ebbero luogo nello stadio furono il gol olimpico (ovvero segnato direttamente da calcio d'angolo) di Ces\u00e1reo Onzari del 2 ottobre 1924 e gli spareggi durante la Copa Campeonato 1925, la Primera Divisi\u00f3n 1927 e la Copa Campeonato 1931. Lo stadio fu in seguito demolito, anche perch\u00e9 lo Sportivo Barracas cess\u00f2 di partecipare ai tornei calcistici nel 1936."}
{"id": "3872443", "revid": "486946", "url": "https://it.wikipedia.org/wiki?curid=3872443", "title": "Estadio Sportivo Barracas", "text": ""}
{"id": "3872444", "revid": "51032", "url": "https://it.wikipedia.org/wiki?curid=3872444", "title": "Barszcz", "text": ""}
{"id": "3872446", "revid": "767487", "url": "https://it.wikipedia.org/wiki?curid=3872446", "title": "The Story of Will Rogers", "text": "The Story of Will Rogers \u00e8 un film del 1952 diretto da Michael Curtiz. Un film biografico dedicato alla figura del celebre attore, umorista e cow boy, uno dei volti pi\u00f9 popolari dello spettacolo made in USA degli anni venti e trenta: nel film viene interpretato da suo figlio Will junior.\nProduzione.\nIl film fu prodotto dalla Warner Bros. Pictures\nDistribuzione.\nDistribuito dalla Warner Bros. Pictures, il film usc\u00ec nelle sale cinematografiche USA il 26 luglio dopo una prima tenuta a New York il 17 luglio 1952."}
{"id": "3872447", "revid": "253269", "url": "https://it.wikipedia.org/wiki?curid=3872447", "title": "Mary Kornman", "text": "Biografia.\n\"Simpatiche canaglie\".\nMary Kornman era figlia di Gene Kornman, il fotografo scelto dal produttore Hal Roach per i suoi film. Dopo Peggy Cartwright, Mary inizi\u00f2 a interpretare il ruolo di monella nella serie \"Simpatiche canaglie\", assieme ad altri bambini. Man mano che interpretava ciascun episodio, diventava sempre pi\u00f9 brava e costitu\u00ec una figura chiave della serie; la piccola attrice, dal 1923 al 1926, ne interpret\u00f2 oltre quaranta episodi. In seguito, apparve ancora in \"Our Gang\" in qualche cameo insieme a Mickey Daniels, con il quale mantenne un rapporto amichevole anche fuori dal set.\nDopo la serie.\nLa sua carriera cinematografica raggiunse il culmine quando comp\u00ec i 20 anni; continu\u00f2 a partecipare alla serie \"Our Gang\" e a fare la modella in manifesti pubblicitari, ottenendo piccole parti in qualche film. Nel 1934 si spos\u00f2 con il cameraman Leo Tover, dal quale divorzier\u00e0 cinque anni pi\u00f9 tardi per poi risposarsi con Ralph McCutcheon, un domatore di cavalli.Negli anni trenta continu\u00f2 a partecipare ad alcuni film tra cui \"Un sentiero nel deserto\" (1935), con un giovane John Wayne.\nUltimi anni e morte.\nMary Kornman mor\u00ec di cancro il 1\u00ba giugno del 1973, all'et\u00e0 di 57 anni, assistita dal marito. L'attrice si era ritirata dal mondo del cinema alla fine del 1940 per dedicarsi alla famiglia e ai cavalli. Il marito morir\u00e0 due anni pi\u00f9 tardi e verr\u00e0 sepolto accanto a lei nel cimitero di Linn Grove in Colorado."}
{"id": "3872451", "revid": "1543377", "url": "https://it.wikipedia.org/wiki?curid=3872451", "title": "The Silence (singolo)", "text": "The Silence \u00e8 il sesto singolo della cantante inglese Alexandra Burke estratto dal suo album di debutto \"Overcome\". \u00c8 stato scritto da RedOne, Bilal Hajji, e Savan Kotecha ed \u00e8 stato prodotto da RedOne. La canzone \u00e8 una ballata pop che parla di relazione difficile. The Silence \u00e8 uscita il 6 dicembre 2010 in una versione nuova, leggermente diversa rispetto all'originale. La Burke ha affermato che il brano \u00e8 stato ispirato dalla sua relazione con un ragazzo.\nVideo.\nIl video per il singolo \u00e8 stato diretto da Nzingha Stewart ed \u00e8 stato premierato sull'accout YouTube di Alexandra il 21 ottobre 2010 ed \u00e8 l'unica clip di Alexandra ad essere in bianco e nero e mostra la cantante alle prese con un servizio fotografico."}
{"id": "3872459", "revid": "33888", "url": "https://it.wikipedia.org/wiki?curid=3872459", "title": "Marcello Frixione", "text": "Biografia.\nProfessore ordinario di Logica e Filosofia delle Scienze Cognitive all'Universit\u00e0 degli studi di Genova. Ha precedentemente insegnato presso l'Universit\u00e0 degli studi di Salerno Logica, Filosofia del linguaggio e Logica dei linguaggi naturali e artificiali. Ha, inoltre, insegnato Logica formale e Intelligenza Artificiale presso la Facolt\u00e0 di Filosofia dell'Universit\u00e0 Vita-Salute San Raffaele di Milano.\nI suoi interessi di ricerca includono l'Intelligenza Artificiale, la filosofia del linguaggio e della mente e le scienze cognitive (\u00e8 stato membro del comitato direttivo dell'Associazione Italiana di Scienze Cognitive dal 2007 al 2013). Le sue ricerche riguardano principalmente il ruolo delle forme di ragionamento non monot\u00f2no nell'ambito del ragionamento ordinario (o di senso comune) e il rapporto tra illusioni percettive ed errori di ragionamento. Si \u00e8 anche occupato di modelli di Rappresentazione della conoscenza nell'ambito dell'Intelligenza artificiale (soprattutto nel campo della robotica e della visione artificiale). \n\u00c8 noto anche per la sua attivit\u00e0 di poeta d'avanguardia (segnalata, tra gli altri, da Edoardo Sanguineti) e per aver fondato e fatto parte (insieme con: Mariano Baino, Marco Berisso, Piero Cademartori, Paolo Gentiluomo, Tommaso Ottonieri, Biagio Cepollaro e Lello Voce) del \u201cGruppo 93\u201d. \u00c8 stato vincitore del Premio Letterario Orient-Express."}
{"id": "3872464", "revid": "463686", "url": "https://it.wikipedia.org/wiki?curid=3872464", "title": "Islamische Gemeinschaft Mill\u00ee G\u00f6r\u00fc\u015f", "text": ""}
{"id": "3872469", "revid": "12290", "url": "https://it.wikipedia.org/wiki?curid=3872469", "title": "Marvel Family", "text": ""}
{"id": "3872481", "revid": "1784492", "url": "https://it.wikipedia.org/wiki?curid=3872481", "title": "Teymur M\u0259mm\u0259dov", "text": "Carriera dilettantistica.\n\u00c8 stato campione azero nel 2010 nella categoria dei pesi massimi, prima di intraprendere la carriera internazionale.\nMammadov ha partecipato ad una edizione dei giochi olimpici (Londra 2012), una dei campionati del mondo (Baku 2011), due europei (Ankara 2011, Minsk 2013).\nWorld Series of Boxing.\nNel gennaio 2012 \u00e8 stato ingaggiato dalla squadra dei Baku Fires, nella categoria dei pesi mediomassimi della World Series of Boxing.\nPrincipali incontri disputati.\n\"Statistiche aggiornate al 22 settembre 2012.\""}
{"id": "3872493", "revid": "125856575", "url": "https://it.wikipedia.org/wiki?curid=3872493", "title": "Hildegard Burjan", "text": "Biografia.\nHildegard Freund nacque in una famiglia ebrea non praticante. Ragazza molto intelligente, Hildegard fu una delle prime donne a studiare filosofia all'universit\u00e0 di Zurigo. Nel 1907 a Zurigo conobbe l'ingegnere ungherese di religione ebraica Alexander Burjan e insieme andarono a vivere a Berlino per studiare scienze politiche ed economia. Si sposarono due anni pi\u00f9 tardi. Dopo le nozze, Hildegard ottenne il dottorato in filosofia. Nel 1909 un serio problema al rene la stava conducendo alla morte. Dopo una serie di interventi, i medici la dichiararono incurabile. Le suore dell'ospedale dove era ricoverata cominciarono a pregare per la sua guarigione e rapidamente il suo stato di salute miglior\u00f2. Hildegard attribu\u00ec ci\u00f2 ad un miracolo. Durante la sua convalescenza in ospedale, Hildegard fu colpita dall'attivit\u00e0 delle suore e chiese di essere battezzata e di entrare nella Chiesa cattolica.\nPer motivi di lavoro, i Burjan si trasferirono a Vienna. Qui Hildegard rimase incinta, ma a causa dei suoi gravi problemi renali, i medici le suggerirono di abortire. Hildegard considerava questo un omicidio e rischi\u00f2 la vita per dare alla luce sua figlia che nacque sana e fu chiamata Lisa.\nIn quegli anni a Vienna vi erano gravi problemi sociali. Nel 1919 Hildegard decise di fondare la congregazione femminile delle Suore della Carit\u00e0 Sociale. Costituita da un gruppo di dieci donne, organizzarono un ufficio di collocamento, alloggi per persone convalescenti e ospedali. Inoltre costruirono case per ragazze madri, per ragazze e donne adulte senza tetto e organizzarono la distribuzione di piatti caldi per i poveri.\nHildegard \u00e8 stata, nel 1919, la prima donna a far parte del Consiglio comunale di Vienna per il Partito Socialcristiano. L'anno seguente venne eletta deputata per il medesimo partito al Consiglio nazionale austriaco. Nella sua attivit\u00e0 parlamentare s'impegno per i diritti dei pi\u00f9 poveri.\nI suoi problemi renali la condussero alla morte nel 1933, ad appena 50 anni.\nIl suo motto era: \u00abConsegnata completamente a Dio e all'Umanit\u00e0\u00bb.\nNel 1963 il cardinale Franz K\u00f6nig, arcivescovo di Vienna diede inizio alla sua causa di beatificazione. Nel 2007 \u00e8 stata dichiarata venerabile e nel 2011 \u00e8 stato riconosciuto un miracolo attribuito alla sua intercessione. La cerimonia di beatificazione ha avuto luogo il 29 gennaio 2012 nella Cattedrale di Vienna, presieduta dal cardinale Angelo Amato"}
{"id": "3872498", "revid": "767487", "url": "https://it.wikipedia.org/wiki?curid=3872498", "title": "Piero Valenti", "text": ""}
{"id": "3872503", "revid": "92723", "url": "https://it.wikipedia.org/wiki?curid=3872503", "title": "Walter Charles Langer", "text": "Dopo essersi laureato nel 1923 a Harvard, negli anni '30 si trasfer\u00ec a Vienna e intraprese un'analisi con Anna Freud. In questo modo entr\u00f2 in contatto con il padre Sigmund Freud, ed ebbe anche modo di accompagnarlo a Londra quando questi vi emigr\u00f2 per sfuggire alle persecuzioni razziali dei nazisti.\n\u00c8 noto soprattutto per aver elaborato nel 1943 uno studio commissionato dai servizi segreti americani sulla personalit\u00e0 di Adolf Hitler. Su incarico del generale William Joseph Donovan, Langer analizz\u00f2 numerose interviste in possesso dei servizi segreti a persone che erano venute in contatto con Hitler, e, tra gli altri aspetti, ne indic\u00f2 il suicidio come probabile epilogo in caso di sconfitta.\nNel 1972 lo studio fu reso pubblico con il titolo \"The Mind of Adolf Hitler\", ed \u00e8 attualmente disponibile on-line nella sua versione originaria; \u00e8 stato tradotto in lingua italiana sotto il titolo \"La mente di Adolf Hitler. Il profilo psicologico in un rapporto segreto in tempo di guerra\" per Gingko edizioni"}
{"id": "3872507", "revid": "1543377", "url": "https://it.wikipedia.org/wiki?curid=3872507", "title": "Hamidiye", "text": "Lo Hamidiye fu un incrociatore protetto della marina militare ottomana, unico della sua classe, entrato in servizio nel 1904; la nave fu particolarmente attiva durante la prima guerra balcanica, durante la quale comp\u00ec una lunga crociera in solitaria nelle acque del mar Egeo e del mar Ionio, mentre a partire dalla fine del 1914 prese parte anche alla prima guerra mondiale, operando nel teatro del Mar Nero. Sopravvissuta indenne al conflitto, pass\u00f2 nel 1925 alla neonata marina militare turca, rimanendo in servizio fino al 1947.\nStoria.\nLa prima guerra balcanica.\nImpostata nell'aprile del 1902 nei cantieri Armstrong Whitworth di Newcastle, nel Regno Unito, la nave fu varata il 25 settembre 1903 con il nome di \"Hamidiye\", in onore del sultano Abdul-Hamid II; l'incrociatore divenne poi operativo con la marina ottomana nell'aprile del 1904. Il suo primo impiego operativo si ebbe gi\u00e0 nel 1908, quando l'unit\u00e0 contribu\u00ec alla repressione di una rivolta anti-ottomana sull'isola di Samo.\nNell'ottobre del 1912 l'Impero ottomano fu attaccato dagli Stati della Lega Balcanica, dando avvio alla prima guerra balcanica: come il resto della flotta ottomana, lo \"Hamidiye\" fu destinato inizialmente alle operazioni nel Mar Nero contro i bulgari, partecipando al blocco dei porti di Burgas e Varna ed a varie missioni di bombardamento costiero. Il 21 novembre 1912, al largo di capo Kaliakra, una formazione di quattro torpediniere bulgare sorprese lo \"Hamidiye\" e due cacciatorpediniere mentre dirigevano verso Varna: nello scontro la torpediniera \"Drazki\" colp\u00ec lo \"Hamidiye\" con un siluro, provocando uno squarcio a dritta della prua ed uccidendo otto uomini dell'equipaggio, ma dopo molti sforzi il comandante, il futuro primo ministro turco H\u00fcseyn Rauf Orbay riusc\u00ec a riportare l'incrociatore in salvo ad Istanbul, dove venne riparato.\nL'unit\u00e0 ritorn\u00f2 in servizio nel gennaio del 1913, come parte di un piano architettato dagli ottomani per infrangere il blocco navale imposto dalla flotta greca ai Dardanelli: lo \"Hamidiye\", l'unit\u00e0 pi\u00f9 veloce della squadra ottomana, sarebbe dovuto salpare in solitaria per condurre una campagna corsara nell'Egeo, nella speranza che i greci distaccassero al suo inseguimento l'incrociatore corazzato \"Georgios Averof\", l'unit\u00e0 pi\u00f9 forte e pi\u00f9 veloce della marina ellenica, consentendo alle corazzate ottomane di avere ragione del resto delle navi greche. L'incrociatore lasci\u00f2 i Dardanelli nella notte del 14 gennaio 1913, riuscendo ad eludere la sorveglianza greca: innoltratasi nell'Egeo, la nave comparve il giorno successivo al largo dell'isola di Syra, dove bombard\u00f2 il porto ed affond\u00f2 l'incrociatore ausiliario greco \"Makedonia\"; il capitano Rauf Orbay si rese conto per\u00f2 che il carbone imbarcato era di scarsa qualit\u00e0, ed il 18 gennaio fece rotta per Beirut e successivamente per Porto Said, dove, nonostante l'ostilit\u00e0 delle locali autorit\u00e0 britanniche, riusc\u00ec a fare rifornimento.\nDopo aver fatto tappa a Gedda per ricevere ulteriori rifornimenti e comunicare con l'alto comando, Orbay riport\u00f2 l'incrociatore nel Mediterraneo a met\u00e0 febbraio e, dopo vari scali in lungo e largo per procurarsi il carbone necessario, diresse verso le coste dell'Albania: l'8 marzo lo \"Hamidiye\" bombard\u00f2 le posizioni greche a Durazzo, mentre il 12 marzo seguente attacc\u00f2 il porto di San Giovanni di Medua, dove affond\u00f2 sei navi da trasporto greche, ne danneggi\u00f2 una settima (oltre ad un mercantile austroungarico neutrale) e bombard\u00f2 l'accampamento della locale guarnigione serba; quattro cannoniere greche cercarono di intercettare l'incrociatore nel suo passaggio per il canale d'Otranto, ma Orbay riusc\u00ec ad eludere gli inseguitori ed a riparare il 16 marzo nel porto di Alessandria d'Egitto. La nave continu\u00f2 ad operare nelle acque del Mediterraneo orientale, ma i sempre pi\u00f9 gravi problemi alle caldaie e la difficolt\u00e0 a reperire il carbone necessario (tutti fattori che diminuivano la velocit\u00e0 e l'efficienza dell'unit\u00e0) spinsero Orbay ad interrompere la missione ed a rifugiarsi il 6 aprile a Gedda, al sicuro da attacchi greci.\nL'unit\u00e0 ritorn\u00f2 ad Istanbul il 7 settembre seguente, dove il comandante e l'equipaggio furono accolti da eroi: a dispetto del fallimento del piano originario (la \"Averof\" non era stata distaccata all'inseguimento dello \"Hamidiye\", continuando a frustrare i tentativi ottomani di forzare il blocco dei Dardanelli), la crociera di Orbay aveva avuto importanti effetti positivi sul morale ottomano, altrimenti afflitto dalle numerose sconfitte riportate su tutti i fronti; l'unica medaglia commemorativa del conflitto coniata da parte ottomana fu quella relativa alla campagna dell'incrociatore (\"Hamidiye Kruvazoru Humayunu Madalyasi\"), assegnata al capitano Orbay ed a ognuno dei 394 membri dell'equipaggio.\nLa prima guerra mondiale ed il dopoguerra.\nIl 29 ottobre 1914 l'Impero ottomano entr\u00f2 formalmente nella prima guerra mondiale con una serie di attacchi a sorpresa contro le basi navali russe nel Mar Nero: lo \"Hamidiye\", insieme all'incrociatore \"Midilli\", bombard\u00f2 i porti di Feodosia, Jalta (dove furono affondate due navi russe) e Novorossijsk, oltre a posare mine nello stretto di Ker\u010d; nei giorni successivi attacc\u00f2 anche i porti di Tuapse (20 novembre) e Batumi (25 dicembre), ma ai primi di gennaio fu sorpreso nei pressi di Sinope dalla flotta russa, riuscendo per\u00f2 a fuggire incolume. Il 3 aprile 1915 fu inviato insieme all'incrociatore \"Mecidiye\" e quattro cacciatorpediniere a bombardare Odessa: al largo del porto il \"Mecidiye\" urt\u00f2 una mina ed affond\u00f2 rapidamente, anche se gran parte dell'equipaggio fu tratto in salvo dallo \"Hamidiye\". L'incrociatore continu\u00f2 a partecipare alle operazioni nel Mar Nero in compiti secondari, principalmente come scorta ai convogli di rifornimento ottomani; al momento dell'armistizio ottomano il 30 ottobre 1918 la nave fu posta in disarmo ad Istanbul, dove fu successivamente presa in consegna dalle autorit\u00e0 britanniche.\nSecondo i termini del trattato di S\u00e8vres tutte le superstiti unit\u00e0 della flotta ottomana dovevano essere consegnate agli alleati vittoriosi come compensazione per i danni di guerra, ma dopo la conclusione della guerra d'indipendenza turca fu stipulato un nuovo trattato di pace il 24 luglio 1923: lo \"Hamidiye\" e le altre unit\u00e0 ex ottomane furono assegnate alla neonata marina militare turca, ritornando in servizio nel 1925 dopo un periodo di riparazioni; l'incrociatore serv\u00ec con la flotta turca fino al 1940, quando fu declassato a nave scuola per i cadetti. Il 1\u00ba marzo 1947 la nave fu ritirita dal servizio attivo: tra il 1949 ed il 1951 fu impiegata come nave-museo, ancorata nel porto del quartiere di Kabata\u015f ad Istanbul, prima di essere riposizionata nel Corno d'Oro dove rimase fino al 1964; il 10 settembre 1964 lo scafo fu venduto per la demolizione."}
{"id": "3872508", "revid": "1498232", "url": "https://it.wikipedia.org/wiki?curid=3872508", "title": "Italia (nave da crociera)", "text": "Italia fu una nave da crociera impostata per Sunsarda S.p.A. il 23 giugno 1963 presso il Cantiere navale Felszegi di Muggia in provincia di Trieste, varata il 29 aprile 1965, fu successivamente completata poi per la compagnia di navigazione cagliaritana Crociere d'Oltremare S.p.A. cui venne consegnata nel settembre 1967. Nella sua configurazione iniziale poteva trasportare 706 passeggeri e 240 membri dell'equipaggio.\nStoria.\nImpostata il 23 giugno 1963 e varata il 29 aprile 1965 col nome \"Italia\" per la Sunsarda S.p.A. fu completata poi per la Crociere d'Oltremare S.p.A. e consegnata nel settembre 1967: poteva trasportare 706 passeggeri e 240 membri dell'equipaggio.\nNoleggiata alla societ\u00e0 Fratelli Cosulich di Genova e impiegata in tre crociere nel Mediterraneo con partenza della crociera iaugurale il 16 settembre 1967, fu poi noleggiata dalla Princess Cruises, che conquist\u00f2 il mercato crocieristico della Costa Occidentale degli Stati Uniti impiegandola in crociere tra il Messico e Los Angeles, pubblicizzandola come \"Princess Italia\" nonostante il nome fosse rimasto lo stesso. Nel 1973 fu riconsegnata alla proprietaria Crociere d'Oltremare.\nDopo un ammodernamento, nel 1974 fu noleggiata alla Costa che la acquist\u00f2 nel 1977. Con la Costa effettu\u00f2 crociere in tutto il mondo e nel 1983 fu venduta alla Ocean Cruise Lines che la rinomin\u00f2 \"Ocean Princess\".\nNel 1990 la Ocean Cruise Lines fu acquistata dalle societ\u00e0 francesi Accor SA e Chargeurs SA, proprietarie della Paquet Cruises. Nel 1993 l\"'Italia\" entr\u00f2 in collisione con un relitto affondato in Amazzonia. L'incidente caus\u00f2 gravi danni allo scafo e gli armatori ritennero che fosse antieconomico ripararla e fu dichiarata perduta e ceduta agli assicuratori che a loro volta la vendettero a una societ\u00e0 greca che la rinomin\u00f2 \"Sea Prince\".\nRicominci\u00f2 a navigare con la Sunshine Cruise Line, ma nel maggio 1995 sub\u00ec un incendio per cui fu messa nuovamente in vendita e nel 1995 fu acquistata dalla societ\u00e0 cipriota Louis Cruise Lines e ribattezzata \"Princesa Oceanica\". Nel 1996, a seguito di nuovi importanti lavori, \u00e8 stata noleggiata alla Thomson Cruises con il nome di \"Sapphire\" con la quale effettuava crociere nel Mediterraneo.\nL\"'Italia\" \u00e8 stata una delle prime navi da crociera costruite con gli standard americani: U.S. Coast Guard per la sicurezza - PHS per l'igiene e l'ambiente - ASTM per i materiali - Per la perfezione della sua esecuzione, tecnicamente all'avanguardia e per gli ottimi risultati ottenuti nella sua vita sul mare \u00e8 considerata il capolavoro del Cantiere Navale Felszegi.\nDemolizione.\nNella sua configurazione finale come \"Sapphire\" non soddisfaceva pi\u00f9 i nuovi regolamenti SOLAS del 2010, convenzione che ha causato la demolizione di molte navi da crociera d'epoca di propriet\u00e0 della Louis Cruise Lines. Non essendo stata aggiornata per rispondere a questi nuovi requisiti di sicurezza, la \"Sapphire\" \u00e8 stata ritirata dal servizio dall'autunno 2010, venduta e rinominata \"Aspire\" per la demolizione, \u00e8 giunta ad Alang, in India il 9 maggio 2012 dove poco tempo dopo sono iniziate le operazioni di taglio."}
{"id": "3872509", "revid": "278830", "url": "https://it.wikipedia.org/wiki?curid=3872509", "title": "Gojira Final Wars", "text": ""}
{"id": "3872515", "revid": "461356", "url": "https://it.wikipedia.org/wiki?curid=3872515", "title": "Comunit\u00e0 Neocatecumenale", "text": ""}
{"id": "3872517", "revid": "504235", "url": "https://it.wikipedia.org/wiki?curid=3872517", "title": "Macchiagrande", "text": ""}
{"id": "3872520", "revid": "174925", "url": "https://it.wikipedia.org/wiki?curid=3872520", "title": "Isole dell'arcipelago di Nordenski\u00f6ld", "text": "Elenco, per gruppi e in ordine alfabetico, delle isole che compongono l'arcipelago di Nordenski\u00f6ld. Tra parentesi il numero di isole di ciascun gruppo, in grassetto le isole principali. Dalla lista sono escluse le isole senza nome.\nIsole che non fanno parte di alcun gruppo:"}
{"id": "3872522", "revid": "486946", "url": "https://it.wikipedia.org/wiki?curid=3872522", "title": "Risorsa energetica", "text": ""}
{"id": "3872524", "revid": "1543377", "url": "https://it.wikipedia.org/wiki?curid=3872524", "title": "Matala (Angola)", "text": "Matala \u00e8 un municipio dell'Angola appartenente alla provincia di Hu\u00edla. Ha 140.205 abitanti (stima del 2006)."}
{"id": "3872529", "revid": "8596", "url": "https://it.wikipedia.org/wiki?curid=3872529", "title": "Il diavolo probabilmente...", "text": ""}
{"id": "3872530", "revid": "287204", "url": "https://it.wikipedia.org/wiki?curid=3872530", "title": "Matala (Grecia)", "text": "Matala \u00e8 un villaggio greco dell'isola di Creta, situato sulle rive del Mar Libico, all'interno del comune di Festo e a circa 70\u00a0km a sud di Candia.\n\u00c8 una localit\u00e0 turistica, famosa per la scogliera sovrastante la spiaggia in cui si sono ricavate delle grotte fin dall'epoca preistorica. Successivamente, in epoca greca e romana, sono state utilizzate come tombe e pi\u00f9 recentemente, negli anni settanta, sono state abitate da una comunit\u00e0 hippy proveniente da diverse parti del mondo."}
{"id": "3872539", "revid": "438678", "url": "https://it.wikipedia.org/wiki?curid=3872539", "title": "Le biciclette di Pechino", "text": "Le biciclette di Pechino (\"Shiqi sui de dab\u00f9n che\") \u00e8 un film del 2001 diretto da Wang Xiaoshuai."}
{"id": "3872541", "revid": "438678", "url": "https://it.wikipedia.org/wiki?curid=3872541", "title": "Il fiume (film 1997)", "text": "Il fiume (\"He liu\") \u00e8 un film taiwanese del 1997 diretto da Tsai Ming-liang.\nTrama.\nHsiao-kang \u00e8 un giovane che vive assieme ai genitori in un piccolo appartamento di Taipei, pur rivolgendo loro raramente la parola. Il padre, pensionato, \u00e9 alla costante ricerca di avventure sessuali in una sauna gay della citt\u00e0, mentre la madre lavora come ascensorista presso un albergo ed intrattiene una relazione clandestina con un commerciante di videocassette pornografiche pirata.\nUn giorno, dopo essersi reincontrato con una sua ex-fidanzata, Hsiao-kang viene da questa portato su un set cinematografico ad assistere alle riprese di un film, dove la regista (per la quale la ragazza lavora come assistente) gli propone di figurare nella pellicola in qualit\u00e0 di comparsa, interpretando il ruolo di un cadavere che galleggia sull'inquinato fiume Tamsui.\nAl termine delle riprese, Hsiao-kang e la ragazza consumano un appassionato rapporto sessuale in una stanza d'albergo. Poco tempo dopo quell'esperienza, per\u00f2, il giovane comincia ad accusare fortissimi dolori al collo. I numerosi tentativi d'alleviare il proprio dolore si rivelano vani e, dopo essere persino stato ospedalizzato a causa delle sue condizioni fisiche sempre pi\u00f9 incapacitanti, viene dal padre portato da un guaritore a Taichung.\nDopo un primo consulto, il guaritore congeda i due dicendo loro che li richiamer\u00e0 non appena gli dei \"verranno\" da lui. In attesa di essere contattati dal guaritore, si fermano in un albergo, dove il padre decide di andare a visitare la vicina sauna gay; anche il figlio ha la stessa idea.\nAlla sauna, nell'oscurit\u00e0 ed intimit\u00e0 di una delle cabine, padre e figlio, ignari della presenza l'uno dell'altro nel locale, si masturbano vicendevolmente. Quando il padre accende finalmente la luce, reagisce, con sgomento, schiaffeggiando il figlio, che faticosamente fugge via.\nIl mattino seguente, ricevono l'attesa telefonata del guaritore, che l'informa di come gli dei, venuti a trovarlo la notte precedente, gli abbiano comunicato la guarigione prossima del giovane. Dopodich\u00e9, con il padre uscito a prendere la colazione, Hsiao-kang, rimasto solo nella stanza dell'hotel, apre la porta della terrazza, affacciandosi tra mille dolori dalla balconata. Di sotto giungono i suoni della citt\u00e0."}
{"id": "3872545", "revid": "1176929", "url": "https://it.wikipedia.org/wiki?curid=3872545", "title": "Donkey Kong Country (serie animata)", "text": "Donkey Kong Country \u00e8 una serie televisiva animata franco-canadese. \u00c8 basata sul personaggio di Donkey Kong di Nintendo e sulla serie di videogiochi \"Donkey Kong Country\" di Nintendo e di Rare.\nCreata da France 2 e Nelvana, la serie and\u00f2 in onda per la prima volta in Francia il 4 settembre 1996, mentre negli Stati Uniti la serie \u00e8 stata trasmessa dalla Fox sul canale televisivo Fox Kids il 15 agosto 1997. Dopo soli due episodi, la serie \u00e8 stata spostata sul canale Fox Family ora noto come ABC Family. In Giappone la serie \u00e8 andata in onda su TV Tokyo. In Italia i diritti di distribuzione della serie sono di propriet\u00e0 di Mediaset che doveva mandarla in onda su Italia 1, ma non \u00e8 mai stata trasmessa.\nLa serie fu inoltre una delle prime nel suo genere, combinando attori e animazione computerizzata con la tecnica del motion capture per la creazione di personaggi animati tridimensionali; questo gli fece vincere un 7 d'or.\nTrama.\nLa serie vede Donkey Kong, il protagonista della serie, che inciampa nel \"Cristallo del Cocco\" nel tempio di Inka Dinka Doo, dove scopre che la reliquia nomina chiunque lo possegga futuro governatore dell'isola di Kongo Bongo. Lo scimmione ed i suoi amici devono aspettare il giorno in cui verr\u00e0 proclamato padrone indiscusso dell'isola, ma la reliquia dai straordinari poteri mistici fa gola anche a Re K. Rool ed ai suoi scagnozzi, infatti questi ultimi vogliono proclamare il loro capo re dell'isola utilizzando il potere della reliquia."}
{"id": "3872546", "revid": "599013", "url": "https://it.wikipedia.org/wiki?curid=3872546", "title": "Rifiuti organici", "text": ""}
{"id": "3872547", "revid": "767487", "url": "https://it.wikipedia.org/wiki?curid=3872547", "title": "Magia verde", "text": "Magia verde \u00e8 un film italiano del 1953 diretto da Gian Gaspare Napolitano.\nTrama.\nViaggio attraverso il Sud America da parte della troupe del Conte Leonardo Bonzi e di Gian Gaspare Napolitano.\nCuriosit\u00e0.\nCelebre \u00e8 la scena di un bovino divorato dai pirana. Per ottenere la miglior ripresa la scena fu girata varie volte e sacrificati vari bovini.\nCircola una leggenda metropolitana che dice che alcuni indigeni vendettero un loro anziano parente (destinato a poco comunque alla morte) affinch\u00e9 venisse divorato da un boa e la cosa filmata per il documentario. La scena inizi\u00f2 ma qualcuno della troupe ebbe rimorsi di coscienza sparando all'animale e il vecchio fu restituito ai suoi parenti.\nIn seguito al successo nel globo del film \"Mondo cane\" di Gualtiero Jacopetti, Franco Prosperi e Paolo Cavara il film, considerato un anticipatore del boom dei Mondo movie, fu ridistribuito col nuovo titolo \"Mondo Keaznut\".\nRiferimenti nella cultura di massa.\nAlla leggenda metropolitana dell'anziano che doveva essere divorato da un boa s'ispira un passaggio dell'albo di Mister No intitolato \"Cinema crudele\"."}
{"id": "3872554", "revid": "857138", "url": "https://it.wikipedia.org/wiki?curid=3872554", "title": "Mijares", "text": ""}
{"id": "3872562", "revid": "767487", "url": "https://it.wikipedia.org/wiki?curid=3872562", "title": "Come l'amore", "text": "Come l'amore (\"Come l'amore\") \u00e8 un film del 1968 diretto da Enzo Muzii."}
{"id": "3872565", "revid": "767487", "url": "https://it.wikipedia.org/wiki?curid=3872565", "title": "Coup\u00e9 de ville (film)", "text": "Coup\u00e9 de Ville \u00e8 un film del 1990 diretto da Joe Roth.\nTrama.\nTre fratelli, caratterialmente molto diversi fra loro, fin da bambini non riescono ad andare d'accordo e litigano continuamente. In particolare, Marvin, il pi\u00f9 grande, \u00e8 quello che peggio sopporta gli altri due e tende ad isolarsi. Col crescere si allontanano sempre di pi\u00f9, fino a non vedersi per vari anni. Si ritrovano, ormai pi\u00f9 che ventenni, perch\u00e9 il padre, burbero e autoritario, li incarica di condurre una Cadillac modello Coup\u00e9 de ville (regalo per il cinquantesimo compleanno della loro madre) da Detroit alla Florida, dove i genitori risiedono. Il viaggio si svolge tra continui scontri tra i tre fratelli che danno luogo a situazioni comiche e a momenti emotivamente toccanti. Nonostante le perentorie raccomandazioni del padre, l'auto subisce mille traversie ma riesce ad arrivare a destinazione mentre i tre giovani, alla fine, avranno recuperato il loro rapporto."}
{"id": "3872569", "revid": "410660", "url": "https://it.wikipedia.org/wiki?curid=3872569", "title": "Cos\u00ec lontano, cos\u00ec vicino", "text": ""}
{"id": "3872570", "revid": "2166849", "url": "https://it.wikipedia.org/wiki?curid=3872570", "title": "La lunga mano", "text": "La lunga mano (\"The Long Arm\") \u00e8 un film del 1956 diretto da Charles Frend.\nTrama.\nUn navigo detective di Scotland Yard e il suo nuovo partner danno la caccia a un inafferrabile ladro responsabile di una serie di furti in tutta l'Inghilterra."}
{"id": "3872580", "revid": "438678", "url": "https://it.wikipedia.org/wiki?curid=3872580", "title": "La strega (film 1956)", "text": "La strega (\"La sorci\u00e8re\") \u00e8 un film del 1956 diretto da Andr\u00e9 Michel.\nTrama.\nUna regione isolata della Svezia. L'ingegnere forestale francese Laurent Brulard si trova a scontrarsi con le superstizioni locali che causano non poche difficolt\u00e0 al suo lavoro e alla vita quotidiana.\nIncontra Kristina, proprietaria terriera, che si innamora di lui.\nNel tentativo di sradicare certi antichi tab\u00f9, Laurent distrugge delle rocce considerate sacre dai locali, ma un giorno si perde nella foresta e finisce nelle sabbie mobili. Viene salvato da una vecchia donna e dalla di lei figlia, Aino, che hanno la fama di essere delle streghe. Laurent s'innamora di Aino, scatenando la gelosia di Kristina.\nQuando infine l'ingegnere decide di sposare Aino, la gente del posto si oppone a fare entrare la giovane \"strega\" nel loro tempio sacro per la celebrazione del rito.\nEdizioni Home Video.\nDal 2019 \u00e8 disponibile in Italia un DVD, prodotto da DNA Srl, in formato video 1.66:1 Pillarbox (adattato dal 4:3). Questa edizione, che \u00e8 stata editata con il contributo dello studioso di Storia del Cinema Riccardo Cusin, \u00e8 disponibile anche in streaming su alcune piattaforme."}
{"id": "3872591", "revid": "438678", "url": "https://it.wikipedia.org/wiki?curid=3872591", "title": "I giochi dell'amore", "text": "I giochi dell'amore (\"Les jeux de l'amour\") \u00e8 un film del 1960 diretto da Philippe de Broca.\nPartecip\u00f2 al 10\u00ba Festival internazionale del cinema di Berlino, dove fu premiato con l'Orso d'argento, gran premio della giuria.\nTrama.\nSuzanne tenta di convincere Victor a sposarla. Ma Victor \u00e8 scherzoso e disinvolto, gli piace la sua vita cos\u00ec com'\u00e8, convivendo con Suzanne da due anni. Fran\u00e7ois, un loro amico e vicino di casa, si interessa alle speranze di Suzanne e tenta di redarguire Victor per il suo comportamento, ma senza risultato. Allora Fran\u00e7ois confessa il suo amore a Suzanne, che prende atto della dichiarazione senza per\u00f2 cedere alle sue \"avances\". Alla fine Victor promette a Suzanne di sposarla."}
{"id": "3872614", "revid": "729019", "url": "https://it.wikipedia.org/wiki?curid=3872614", "title": "Stazione di Millstreet", "text": "La stazione di Millstreet \u00e8 una stazione ferroviaria della linea Mallow\u2013Tralee che fornisce servizio a Millstreet nella contea di Cork, Irlanda.\nStoria.\nLa stazione fu aperta il 16 aprile 1853 e chiusa al traffico di merci il 6 settembre 1976.\nNel 2005 con l'attivazione del Comando Centralizzato del Traffico (CTC) sulla linea ferroviaria, la stazione riottenne un binario di precedenza, perduto in precedenza. Contemporaneamente fu eliminato lo scalo merci e furono abbattuti il magazzino e l'originaria cabina, in legno, del segnalamento.\nStrutture ed impianti.\nLa stazione \u00e8 dotata di un fabbricato viaggiatori posto sul marciapiede meridionale.\nIl piazzale \u00e8 dotato di due binari di cui solo uno accessibile all'utenza tramite un marciapiede. Esisteva una banchina ad isola fra il binario di corsa e quello di precedenza che in seguito fu eliminata.\nMovimento.\nLa stazione \u00e8 servita dai treni Intercity delle relazioni Tralee Casement \u2013 Mallow \u2013 Cork Kent e Dublino Heuston \u2013 Tralee Casement."}
{"id": "3872622", "revid": "118530", "url": "https://it.wikipedia.org/wiki?curid=3872622", "title": "Influenza di Kierkeegaard su Nietzsche", "text": ""}
{"id": "3872638", "revid": "729019", "url": "https://it.wikipedia.org/wiki?curid=3872638", "title": "Stazione di Killarney", "text": "La stazione di Killarney \u00e8 la stazione ferroviaria della linea Mallow\u2013Tralee situata a Killarney nella contea di Kerry, Irlanda.\nSi trova vicino alla stazione degli autobus e all'outlet di Killarney.\nStoria.\nLa stazione fu aperta il 15 luglio 1853 con l'apertura del tronco Freemount-Killarney della linea proveniente da Mallow.\nNel 1859 fu aperta la prosecuzione per Tralee, tuttavia la stazione rimase con le strutture tipiche della stazione di testa in quanto il nuovo tratto ferroviario si dirama dalla localit\u00e0 ferroviaria denominata Killarney Check, la quale \u00e8 posta a poche centinaia di metri dalla stazione vera e propria. I treni devono quindi effettuare un'operazione di regresso sia in uscita dalla stazione per dirigersi verso Tralee Casement sia in ingresso, se provenienti dal medesimo scalo.\nStrutture ed impianti.\nIl piazzale \u00e8 dotato di due binari, di cui uno solo accessibile dall'utenza grazie ad un marciapiede, ed \u00e8 coperto da una tettoia in legno.\nAl 2006 risultano ancora presenti l'originaria cabina del segnalamento, divenuta ridondante con l'introduzione del Comando Centralizzato del Traffico (CTC) sulla linea ferroviaria, e la torre dell'acqua, una costruzione in pietra e mattoni completa di cisterna.\nMovimento.\nLa stazione \u00e8 servita dai treni Intercity delle relazioni Tralee Casement \u2013 Mallow \u2013 Cork Kent e Dublino Heuston \u2013 Tralee Casement."}
{"id": "3872640", "revid": "287204", "url": "https://it.wikipedia.org/wiki?curid=3872640", "title": "Invenzione della tradizione", "text": "L'invenzione della tradizione, cos\u00ec come la tradizione inventata, sono concetti introdotti nel 1983 con la pubblicazione di un libro, oggi divenuto un classico, curato da Eric Hobsbawm e Terence Ranger, \"The Invention of Tradition\", edito per la Cambridge University Press. Il libro \u00e8 strutturato come una silloge coordinata e multidisciplinare di casi di studio, esposti da storici e antropologi, e preceduti da un'introduzione teorica.\nNel saggio introduttivo, Hobsbawm ipotizza che molte \u00ab...tradizioni che ci appaiano, o si pretendono, antiche hanno spesso un'origine piuttosto recente, e talvolta sono inventate di sana pianta\u00bb. L'invenzione, molto spesso, \u00e8 il frutto di un singolo atto volitivo o avviene attraverso un pi\u00f9 articolato processo creativo che si realizza, comunque, in un breve arco di tempo.\nLe \"tradizioni inventate\" sono spesso l'elaborazione di una risposta a tempi di crisi, a epoche di rapido cambiamento sociale, alla necessit\u00e0 di fronteggiare nuove situazioni; il richiamo al passato serve allora per acquistare a se stesse una forma di legittimit\u00e0.\nConcetto.\nSecondo la definizione di Hobsbawm,\nInvenzioni di questo tipo ricorrerebbero con tale frequenza nel corso della storia che, a dire dell'autore, \u00ab...non esiste probabilmente un'epoca o un luogo di cui gli storici si siano occupati che non abbia assistito all'\"invenzione\" di una tradizione intesa in questo senso\u00bb.\nFunzione sociale e valore antropologico delle \"invenzioni\".\nLe invenzioni sembrano appartenere a tre gruppi, in base alla funzione sociale assolta: \nSi tratta di tre aree in parte sovrapposte, dal momento che, ad esempio, la prima funzione \u00e8 spesso ritenuta in grado di affermare e implicare le rimanenti due.\nDistinzioni tra \"inventare\" tradizioni e \"iniziare\" nuove tradizioni.\nGli autori distinguono l'\"invenzione\" di tradizioni, nel senso descritto, da un differente processo, consistente nel far \"partire\" o \"dare principio\" a una nuova tradizione, senza per\u00f2 rivendicarne antiche origini. Il fenomeno dell'invenzione, per gli autori, \u00e8 particolarmente chiaro nello sviluppo moderno della nazione e del nazionalismo.\nA volte \u00e8 immediato individuare una tradizione inventata, come \u00e8 il caso dei boy-scout che, per quanto inventata da Robert Baden-Powell e dai primi gruppi scout ad inizio '900, non affermava o avocava a s\u00e9 antiche origini, o anche le cerimonie solenni che costellano la vita pubblica dei vari stati, ma spesso \u00e8 pi\u00f9 difficile comprendere la nascita di una tradizione inventata quando essa si mostra a prima vista in maniera informale, in cerchie private, o quando si innesta su una tradizione anteriore. Infatti, a fianco di invenzioni di vasta portata, Hobsbawm avverte dell'esistenza di innovazioni inventive della tradizione che agiscono su piccola scala e si rivelano in maniera meno plateale. In altri casi, si tratta di adattamento di vecchie tradizioni a nuovi scopi. In altri casi, l'invenzione del nuovo passa attraverso la riproposizione di vecchie tradizioni, tanto da potersi parlare, in questo caso, di una \"reinvenzione\" della tradizione.\nImplicazioni.\nUn'implicazione del concetto \u00e8 che anche la netta distinzione tra \"tradizione\" e \"modernit\u00e0\" \u00e8 spesso essa stessa frutto di \"invenzione\". \nIl concetto \u00e8 \u00ab...assai pertinente all'innovazione storica relativamente recente, la \"nazione\", con i fenomeni a essa associati: nazionalismo, stato-nazione, simboli nazionali, storie, e cos\u00ec via\u00bb. Hobsbawm e Ranger commentano sul curioso ma incomprensibile paradosso: le nazioni moderne e tutto il loro apparato, rivendicano di essere all'opposto del romanzo, cio\u00e8 radicate nella pi\u00f9 remota antichit\u00e0, e l'opposto del costruito, vale a dire comunit\u00e0 umane cos\u00ec naturali da non richiedere altra definizione se non la semplice auto-asserzione.\nUn'altra implicazione riguarda l'\"autenticit\u00e0\", un concetto che, se considerato nell'ottica dell'\"inventiva\", risulta anch'esso da mettere in discussione.\nRuolo dello storico nel processo di invenzione.\nUn'importante implicazione riguarda il mestiere dello storico: essa tocca l'oggetto della sua ricerca e il senso stesso del suo lavoro, investendo, pi\u00f9 in generale, il tema profondo del rapporto dell'uomo con il proprio passato: poich\u00e9 la funzione di compattamento e di consolidamento della coesione sociale assolta dal processo di invenzione della tradizione fornisce legittimazione all'agire di un gruppo, e poich\u00e9 la tradizione inventata fa appello alla storia per avocare su di s\u00e9 una forma di legittimit\u00e0, ne consegue che gli storici stessi, con il loro incessante \"creare, demolire e ristrutturare immagini del passato\", partecipano, anche inconsapevolmente, a delineare il retroterra a cui l'invenzione della tradizione potr\u00e0 attingere e fare riferimento.\nGli storici contemporanei devono quindi avere consapevolezza del fatto che, indipendentemente dalla loro volont\u00e0 e dagli obiettivi che essi si prefiggono, i loro risultati non rimangono confinati al loro settore scientifico ma finiranno per incidere anche sulla \"sfera pubblica dell'uomo in quanto essere politico\", prestandosi pertanto a ogni uso politico e strumentale.\nRicezione critica del paradigma.\nPeter Burke ha notato che \u00ab...\"invenzione della tradizione\" \u00e8 una frase splendidamente sovversiva...\u00bb che tuttavia \u00ab...nasconde gravi ambiguit\u00e0\u00bb. Hobsbawm \u00abcontrasta le tradizioni inventate con quella che egli chiama \"la forza e l'adattabilit\u00e0 delle tradizioni genuine\". Ma dove finisce la sua adattabilit\u00e0 (o la flessibilit\u00e0 della sua collega Ranger) e dove comincia l'invenzione? Dato che tutte le tradizioni si evolvono, \u00e8 possibile o utile tentare di discriminare le antiche \"genuine\" dalle false?\u00bb Un altro recensore ha anche apprezzato l'alta qualit\u00e0 degli articoli, esprimendo per\u00f2 qualche riserva: \u00abTali distinzioni [tra tradizioni inventate e autentiche, n.d.r.], si risolvono tutte, in definitiva, in quella tra genuino e spurio, una distinzione che pu\u00f2 essere insostenibile dal momento che tutte le tradizioni (al pari di ogni fenomeno simbolico) sono creazioni umane (\"spurie\") piuttosto che dati di natura (\"genuine\").\u00bb Quest'ultima affermazione \u00e8 per\u00f2 essa stessa spuria in quanto il \"dato di natura\" \u00e8 comunque una convenzione dell'uomo, del punto di vista antropocentrico, e se quindi si vuole percorrere questa strada fino in fondo essa non porta che all'assurdo visto l'impossibilit\u00e0 dell'uomo di \"autoespungersi\" dal processo analitico: in sostanza la costante \"uomo\", e in particolare tra le altre proprio la Tradizione di appartenenza dell'\"osservatore umano\", \u00e8 incomprimibile e non sottraibile da qualunque equazione, inquinando irrimediabilmente il \"dato\". \nRimane infine la semplice ipotesi, teorizzata ad esempio in alcuni studi sui Simboli e sulla psicologia ad orientamento transpersonale, che le Tradizioni abbiano natura numinosa e come tale trascendentale, come oppure fenomeni rilevati empiricamente attinenti allo psichismo o super-conscio personale o sub-conscio collettivo, aderendo quindi comunque in ultima, onesta, analisi, al campo del non (ancora) investigabile scientificamente come \u00e8 per le radici del Sacro.\nApplicazioni.\nSia il termine sia il concetto sono stati applicati a una vasta gamma di fenomeni culturali, che spaziano dalla Bibbia e il sionismo alle arti marziali del Giappone, al \"mito delle Highlands\" in Scozia, alle tradizioni delle religioni maggiori, solo per menzionarne alcune. Il concetto ha esercitato la sua influenza sull'uso di paradigmi correlati, come le \"comunit\u00e0 immaginate\" di Benedict Anderson e il cosiddetto effetto pizza."}
{"id": "3872644", "revid": "125778873", "url": "https://it.wikipedia.org/wiki?curid=3872644", "title": "Team Novo Nordisk", "text": "Il Team Novo Nordisk, noto in passato come \"Team Type 1\", \u00e8 una squadra maschile statunitense di ciclismo su strada con licenza di UCI ProTeam.\nLa squadra ha sede ad Atlanta, ed \u00e8 attiva dal 2008 sotto la direzione dell'ex ciclista Vassili Davidenko. Prende il nome del primo sponsor, Novo Nordisk, multinazionale danese che opera nel settore farmaceutico; negli anni precedenti al 2013 era invece denominata \"Type 1\", in riferimento al diabete mellito di tipo 1, di cui soffrono alcuni dei corridori della squadra: scopo della squadra \u00e8 infatti \"ispirare, educare, dare possibilit\u00e0\" ai malati di diabete nel mondo.\nStoria.\nIl Team Type 1 venne fondato nel 2005 come squadra dilettantistica da Phil Southerland e Joe Eldridge, due atleti affetti da diabete di tipo 1, per partecipare alla Race Across America, una lunga corsa a cronometro con partenza situata sulla costa ovest degli Stati Uniti ed arrivo su quella est. La squadra, forte di Southerland, Eldridge ed altri sei corridori diabetici, arriv\u00f2 seconda nel 2006 e prima l'anno dopo.\nNel 2008 la squadra pass\u00f2 a livello professionistico, come parte di una pi\u00f9 ampia fondazione comprendente alcune squadre giovanili e una formazione femminile fondata l'anno successivo, dotata di biciclette Colnago con componentistica Shimano e stabil\u00ec la sua sede ad Atlanta. Era diretta da Ed Beamon e Vassili Davidenko, ex dirigenti della formazione Navigators Insurance dismessa l'anno prima. L'esordio professionistico della Type 1 avvenne in febbraio, al Tour de Langkawi. Tra i corridori della neonata squadra figuravano, oltre ai due fondatori, il neozelandese Glen Chadwick, vincitore quell'anno del Giro del Messico, e l'australiano Matthew Wilson, vincitore di tappa al Tour de Beauce e decimo al Langkawi.\nNel 2009 Southerland abbandon\u00f2 le corse per dedicarsi alla gestione della squadra, mentre Beamon venne sostituito dal canadese Gordon Fraser. Il Team Type 1 termin\u00f2 quarto nel calendario nazionale statunitense, piazzando due propri corridori tra i primi dieci. L'anno successivo lo sloveno Aldo Ino Ile\u0161i\u010d centr\u00f2 sei successi stagionali, gli unici ottenuti dalla formazione nella stagione 2010.\nPer la stagione 2011 ottenne la promozione alla categoria Professional Continental e con essa la possibilit\u00e0 di prendere parte su invito alle gare dell'UCI World Tour. Per adeguarsi al maggiore livello di competizione vennero ingaggiati corridori come lo svizzero Rubens Bertogliati e i gemelli russi Aleksandr e Vladimir Efimkin, nessuno dei tre diabetico, mentre il colosso farmaceutico francese Sanofi, gi\u00e0 finanziatore minore della squadra, divenne il secondo sponsor. Tuttavia l'unica prova del World Tour a cui la Type 1 venne invitata fu il Tour de Suisse. Aleksandr Efimkin ottenne la vittoria pi\u00f9 prestigiosa della stagione al Giro di Turchia. A fine stagione la formazione partecip\u00f2 al Tour du Rwanda per sostenere un'iniziativa benefica in atto in quel Paese: la corsa fu monopolizzata dal team, con Kiel Reijnen che vinse quattro tappe su otto e la classifica generale.\nNel febbraio 2015 la squadra ottiene la prima vittoria nei Circuiti continentali UCI come \"Team Novo Nordisk\", nella seconda tappa del Tour de Filipinas grazie al neozelandese Scott Ambrose. Nel marzo dello stesso anno la formazione viene invitata alla Milano-Sanremo, esordendo cos\u00ec nell'UCI World Tour. Quattro atleti della formazione giungono al traguardo della \"Classicissima\", primo fra questi lo spagnolo Javier Mej\u00edas (99\u00ba). La presenza alla Milano-Sanremo rimane costante anche nelle stagioni seguenti, pur senza risultati di rilievo. Nel 2018 arriva la seconda vittoria nella storia della formazione, in una tappa del Tour du Rwanda con lo spagnolo David Lozano.\nCronistoria.\nClassifiche UCI.\n\"Aggiornato al 31 dicembre 2017\".\nPalmar\u00e8s.\n\"Aggiornato al 31 dicembre 2017.\"\nOrganico 2022.\n\"Aggiornato al 1\u00b0 gennaio 2022\"."}
{"id": "3872645", "revid": "647919", "url": "https://it.wikipedia.org/wiki?curid=3872645", "title": "Team Type 1", "text": ""}
{"id": "3872646", "revid": "729019", "url": "https://it.wikipedia.org/wiki?curid=3872646", "title": "Stazione di Tralee", "text": "La stazione di Tralee Casement \u00e8 lo scalo terminale della Mallow\u2013Tralee che fornisce servizio all'omonima citt\u00e0, nella contea di Kerry, Irlanda.\n\u00c8 servita dagli InterCity della Iarnr\u00f3d \u00c9ireann (I\u00c9) provenienti da Dublino Heuston, Cork Kent e Mallow.\nStoria.\nLa stazione fu costruita dalla Great Southern and Western Railway (GS&amp;WR) e fu aperta il 18 luglio 1859 assieme alla linea ferroviaria proveniente da Mallow. Fu, inizialmente, chiamata \"Tralee South\", per distinguerla dallo scalo della linea per Ballingrane appartenente alla concorrente Waterford and Limerick Railway (WLR). Fu, poi, ribattezzata col nome attuale in onore di Roger Casement, uno dei patrioti leader della Rivolta di Pasqua del 1916, condannato a morte e giustiziato tramite fucilazione alla fine della stessa, in seguito alla soppressione inglese.\nUn incidente molto grave avvenne alle 06:20 del 24 aprile 1901. Il treno postale delle 2:30 del mattino da Mallow non riusc\u00ec a frenare e, quindi, si scontr\u00f2 con il capolinea ad una velocit\u00e0 di 45\u00a0km/h. Il macchinista e una guardia che passeggiava sulla banchina morirono all'istante.\nIn seguito, la stazione divenne capolinea, anche, della sopracitata linea per Ballingrane e di quella per Fenit. La prima fu definitivamente soppressa e disarmata negli anni ottanta del XX secolo, mentre la seconda \u00e8 formalmente attiva, sebbene i binari del piazzale della stazione di Tralee, lato Fenit, siano stati rimossi nel corso del 1992.\nMovimento.\nLa stazione \u00e8 servita da una sola coppia di treni InterCity Iarnr\u00f3d \u00c9ireann Dublino Heuston\u2013Tralee ai quali si aggiungono sette-otto treni per direzione sulla relazione Mallow\u2013Tralee. Le corse di questa relazione sono ridotte la domenica."}
{"id": "3872647", "revid": "647919", "url": "https://it.wikipedia.org/wiki?curid=3872647", "title": "Team Type 1-Sanofi Aventis", "text": ""}
{"id": "3872648", "revid": "28592", "url": "https://it.wikipedia.org/wiki?curid=3872648", "title": "Manifattura tessile", "text": ""}
{"id": "3872654", "revid": "270833", "url": "https://it.wikipedia.org/wiki?curid=3872654", "title": "Mitragliatrici leggere", "text": ""}
{"id": "3872658", "revid": "33153", "url": "https://it.wikipedia.org/wiki?curid=3872658", "title": "Andreyan Zakharov", "text": ""}
{"id": "3872660", "revid": "729019", "url": "https://it.wikipedia.org/wiki?curid=3872660", "title": "Stazione di Mallow", "text": "La stazione di Mallow \u00e8 una stazione ferroviaria della linea Dublino\u2013Cork a servizio di Mallow nella contea di Cork, Irlanda. \u00c8 stazione capotronco della ferrovia Mallow\u2013Tralee, mentre fino al 1967 si diramava la storica linea per Fermoy che, assieme alla Fermoy-Lismore e alla Lismore-Waterford, permetteva di raggiungere Waterford su strada ferrata.\nSi trova a due miglia dall'ippodromo di Cork.\nStoria.\nLa stazione fu aperta il 17 marzo 1849.\nNel 1853, dalla stazione si diram\u00f2 il primo tronco, esteso fino a Killarney, della Tralee-Mallow. Sette anni dopo da Mallow la Great Southern and Western Railway (GS&amp;WR), che eserciva la linee appena citate, complet\u00f2 la linea per Fermoy. Grazie a successivi collegamenti, quest'ultima ferrovia permise di collegare Mallow a Waterford.\nNel 1967, la linea per Waterford fu soppressa. Gli ultimi resti dell'infrastruttura presso lo scalo di Mallow furono rimossi nel 2006.\nStrutture ed impianti.\nIl piazzale \u00e8 composto da tre binari.\nMovimento.\nL'impianto \u00e8 servito dalle seguenti linee di Intercity, esercite dalla Iarnr\u00f3d \u00c9ireann:\nLa stazione \u00e8 inoltre capolinea della Mallow \u2013 Cork Kent del servizio ferroviario suburbano di Cork."}
{"id": "3872667", "revid": "767487", "url": "https://it.wikipedia.org/wiki?curid=3872667", "title": "Mijares (fiume)", "text": "Il Mijares (Millars in catalano) \u00e8 un fiume della Spagna che nasce nella Sierra de G\u00fadar nel territorio del comune di El Castellar (provincia di Teruel), dall'unione di vari rami sorgentiferi a circa 1.600\u00a0m di altitudine e che sfocia nel mar Mediterraneo (Golfo di Valencia) tra i comuni di Almazora e Burriana, in provincia di Castell\u00f3n, dopo un percorso di 156\u00a0km.\nAffluenti.\nVicino alla sorgente si trovano anche le sorgenti dei principali affluenti, il Valbona e l'Albentosa e nel territorio di San Agust\u00edn il Maimona. Nella Comunit\u00e0 Valenciana i principali affluenti del Mijares sono il Mont\u00e1n nel comune di Montanejos, il Barranco de Palos ad Ara\u00f1uel, la Rambla de la Viuda ed il Linares o Villahermosa a Vallat.\nRegime fluviale.\nIl regime del fiume \u00e8 pluviale mediterraneo anche se con una leggera tendenza nivale per via dell'altitudine della sorgente. Per questo, nel basso corso si osserva l'esistenza di un periodo di piena in febbraio, giugno ed ottobre e magre in gennaio ed agosto. Il carattere mediterraneo del fiume ha causato forti alluvioni, le pi\u00f9 importanti furono quelle del 1922 con un massimo di 3000\u00a0m\u00b3/s e quella del 1957 che distrusse gli argini.\nFoce.\nAlla foce forma una specie di laguna allungata di circa 90 metri di larghezza, che si restringe sulla linea di costa per l'avanzamento di un cordone litorale da norde che la chiude parzialmente (40 metri).\nBacino idrografico.\nLa superficie del bacino \u00e8 di 4028\u00a0km\u00b2 e la portata media \u00e8 di 14,72\u00a0m\u00b3/s, nella localit\u00e0 di Cirat.\nAlto corso.\nL'alto corso del fiume \u00e8 percorso incassato in calcari carsici formando una profonda gola tra la provincia di Teruel e Montanejos, in parte occupata dal lago di Aren\u00f3s o Arenoso. Questa profonda gola ha manifestazioni formidabili nelle vicinanze di Montanejos (gola dei Chiparrajos, Barranco de la Maimona e Salto del Caballo, per esempio), lo stretto della Cuaz ad Ara\u00f1uel, dove la strada CV-20 attraversa il fiume con un alto viadotto, riparata dalle pareti verticali della gola, cos\u00ec come il tratto tra Toga e Torrechiva, con un dislivello di 300\u00a0m di parete verticale e termina a Fanzara, dove la valle si apre fino alla piana alluvionale che forma le comarche della Plana Alta e della Plana Baixa.\nSfruttamento.\nLo sfruttamento delle acque del fiume a fini irrigui \u00e8 notevole, con un totale di 43.530\u00a0ha irrigati. Di questi 41.065\u00a0ha (94 %) si trovano nella provincia di Castell\u00f3n, mentre i 2.470\u00a0ha restanti (6 %) si trovano nella provincia di Teruel. La maggior parte dei terreni irrigati (77 %) si situa nel bacino basso, a valle dei laghi di Mar\u00eda Cristina e Sichar. In questa zona, la superficie irrigata \u00e8 molto superiore a quella destinata a secano (79 y 21 % rispettivamente). Gli agrumi costituiscono la coltivazione predominante, con una percentuale prossima all'87 % della superficie irrigata della zona.\nEsiste una rete di sfruttamento per generare energia elettrica, basata su varie centrali idroelettriche quasi dalla sorgente. Dal lago dei Toranes parte un canale sotterraneo fino alla centrale di La Hoz a San Agust\u00edn, da l\u00ec un altro canale porta le acque alla centrale di Los Villanuevas a Olba. L\u00ec vengono ritenute da una diga fino alla centrale di Los Cantos a Puebla de Arenoso, gi\u00e0 in provincia di Castell\u00f3n. Le acque arrivano al lago di Aren\u00f3s e a due chilometri si trova la Diga di Cirat, a Montanejos, che convoglia le acque fino alla centrale omonima. Qui, la diga di Vallat, a Cirat, porta le acque alla centrale di Vallat, dove si trova la diga di Ribesalbes. Nuovamente le acque sono convogliate alla centrale del Colmenar, costeggiando il lago di Sichar. Tutte le centrali appartengono a Iberdrola Renovables e sono controllate a distanza, necessitando migliorie per ottimizzare le risorse, dato che le turbine sono anteriori al 1970. Ecologicamente crea problemi all'ecosistema fluviale del fiume, dato che l'acqua del fiume circola nei canali delle centrali idroelettriche senza lasciare un minimo deflusso vitale tra Los Toranes e Sichar.\nLaghi e dighe.\nLago di Arenoso.\nIl fiume entra in provincia di Castell\u00f3n per il lago di Arenoso, costruito sopra l'antico abitato di Campos de Arenoso, distrutto e inondato dalle acque del lago. Il lago ha una capacit\u00e0 di 136,9\u00a0hm\u00b3. Sia lo scarico di fondo come la derivazione per irrigazione ed il nuovo sfiato intermedio attraversano in galleria le pareti di sinistra del lago e scaricano a valle della diga.\nLago di Sichar.\nIl lago di Sichar (Sitjar in valenciano) regola l'irrigazione della Plana e controlla le piene del fiume. ha una capacit\u00e0 di 49,3\u00a0hm\u00b3.\nScarichi.\nIl lago ha tre scarichi:"}
{"id": "3872671", "revid": "4106", "url": "https://it.wikipedia.org/wiki?curid=3872671", "title": "Millars", "text": ""}
{"id": "3872675", "revid": "1613450", "url": "https://it.wikipedia.org/wiki?curid=3872675", "title": "K\u014dji Shiraishi", "text": "Specializzato in pellicole horror, il regista ha citato, tra i film che l'hanno influenzato nel suo lavoro, \"La casa\", \"La casa 2\", \"La cosa\" e \"Non aprite quella porta\"."}
{"id": "3872677", "revid": "339392", "url": "https://it.wikipedia.org/wiki?curid=3872677", "title": "Glob - L'osceno del villaggio", "text": ""}
{"id": "3872678", "revid": "322321", "url": "https://it.wikipedia.org/wiki?curid=3872678", "title": "Lilit - In un mondo migliore", "text": "Lilit - In un mondo migliore \u00e8 stato un programma televisivo, in onda su Rai 3 la domenica in seconda serata, ideato da Marco Posani e condotto da Debora Villa.\nIl programma prendeva nome da Lilith, la prima donna che Dio cre\u00f2. La trasmissione raccontava la realt\u00e0 da un punto di vista femminile, utilizzando anche la chiave comica. Durante il programma c'era un ospite e un pubblico ballerino che non stava seduto ma si muoveva con la conduttrice nei vari angoli dello studio.\nLa trasmissione aveva nel suo cast Antonio Cornacchione nel ruolo dell'uomo all'antica, Daniele Bossari nel ruolo dell'uomo al passo coi tempi, Cristina Bugatty nel ruolo di insegnante della femminilit\u00e0 e i comici Rafael Didoni e Cecilia Vecchio."}
{"id": "3872679", "revid": "33153", "url": "https://it.wikipedia.org/wiki?curid=3872679", "title": "Andrejan Zacharov", "text": ""}
{"id": "3872681", "revid": "122738170", "url": "https://it.wikipedia.org/wiki?curid=3872681", "title": "Tracta", "text": "La Tracta \u00e8 stata una casa automobilistica francese attiva per breve tempo nel periodo tra le due guerre mondiali, dal 1926 al 1934.\nStoria.\nIl nome di quest'azienda sconosciuta ai pi\u00f9 \u00e8 e rimarr\u00e0 indissolubilmente legato all'introduzione, per la prima volta in una vettura di serie, della trazione anteriore, una soluzione tecnica che durante gli anni venti del secolo scorso era considerata assolutamente rivoluzionaria per alcuni, fantascientifica per altri e di difficilissima o impossibile attuazione per altri ancora. In generale, la soluzione della trazione anteriore era guardata all'epoca con sospetto, e cos\u00ec anche durante il decennio seguente, tanto che furono pochissimi i costruttori che, dopo la Tracta, si convinsero ad adottare tale soluzione.La storia della Tracta ebbe origine dall'incontro tra due personaggi dalla personalit\u00e0 vulcanica, Jean-Albert Gr\u00e9goire e Pierre Fenaille, i quali fondarono nel 1926 una societ\u00e0 con sede a Versailles, la Tracta appunto, con l'intenzione di produrre modelli caratterizzati proprio dalla trazione anteriore (che in francese si dice \"Traction\", da cui il nome \"Tracta\"). Quella delle ruote motrici anteriori era una soluzione tecnica che fino a quel momento era stata impiegata unicamente su alcune vetture da competizione americane di qualche anno prima, le Miller, ma mai su una vettura di serie.\nInizialmente la produzione si concentr\u00f2 prevalentemente su modelli da competizione, anche se non mancarono modelli prodotti in piccola serie. Tutti, per\u00f2, utilizzarono dei giunti omocinetici per permettere alla ruote anteriori di poter essere azionate alla stessa velocit\u00e0 anche quando queste erano sterzate. Tali giunti furono un brevetto di Gr\u00e9goire, brevetto del quale anche alcuni altri costruttori ottennero in seguito la licenza. Poco tempo dopo la sua nascita, la \"Tracta\" trasfer\u00ec la sua sede ad Asni\u00e8res-sur-Seine.Durante la prima apparizione sportiva del primo prototipo Tracta da gara, la vettura prese fuoco, ma dopo aver domato le fiamme riprese la gara e riusc\u00ec addirittura a stabilire il miglior tempo. In seguito, la Tracta costru\u00ec altre vetture, sempre con particolare predilezione per quelle sportive, ottenendo anche lusinghieri risultati alla 24 Ore di Le Mans del 1927. I motori utilizzati erano di varia architettura, dimensioni e provenienza: si andava dai motori SCAP, di cilindrata compresa tra 1.1 ed 1.6 litri, ai motori Continental da 2.7 litri, fino ai motori Hotchkiss da 3 e 3.3 litri.Tra le vetture di serie va senz'altro ricordata la Tracta A del 1928, in assoluto la prima auto di serie a trazione anteriore, seguita nel 1930 dalla Tracta E ed in seguito dalla Tracta D2 del 1933. La crisi economica scoppiata nel 1929, per\u00f2, mise in ginocchio la piccola casa francese, che nel 1934 chiuse i battenti."}
{"id": "3872682", "revid": "287204", "url": "https://it.wikipedia.org/wiki?curid=3872682", "title": "Andrejan Dmitrievic Zacharov", "text": ""}
{"id": "3872685", "revid": "83531", "url": "https://it.wikipedia.org/wiki?curid=3872685", "title": "Rund um den Finanzplatz Eschborn-Frankfurt 2010", "text": "Il Rund um den Finanzplatz Eschborn-Frankfurt 2010, quarantanovesima edizione della corsa e valida come evento del circuito UCI Europe Tour 2010 categoria 1.HC, si svolse il 1\u00ba maggio 2010 per un percorso totale di 202,7\u00a0km. Fu vinta dal tedesco Fabian Wegmann che giunse al traguardo con il tempo di 4h53'22\" alla media di 41,45 \u00a0km/h.\nAl traguardo 28 ciclisti portarono a termine il percorso."}
{"id": "3872686", "revid": "110324733", "url": "https://it.wikipedia.org/wiki?curid=3872686", "title": "Carsten H\u00f8eg", "text": "Biografia.\nFu professore di filologia classica oltre che dottore di diritto all'universit\u00e0 di Copenaghen dal 1926. Consegu\u00ec il dottorato di ricerca con uno studio etnografico sui Greci Sarakatsani. Pubblic\u00f2 studi sulla letteratura classica greca e latina e sulla musica bizantina. Dal 1935 fu il direttore fondatore dell'edizione della serie \"Monumenta Musicae Byzantinae\". Durante l'occupazione tedesca della Danimarca dal 1940 al 1945, era il leader di un gruppo di resistenza all'interno del Comitato danese di Liberazione, il cui compito era quello di stilare una lista di danesi nazisti e collaborazionisti che avrebbero dovuto essere processati dopo la liberazione.\nH\u00f8eg venne insignito con il titolo di dottore honoris causa dalle universit\u00e0 di Atene (1937), Aberdeen (1948) e Thessaloniki (1950)."}
{"id": "3872690", "revid": "287204", "url": "https://it.wikipedia.org/wiki?curid=3872690", "title": "T.J. Yates", "text": "Carriera.\nHouston Texans.\nYates fu scelto come 152\u00ba scelta al quinto giro dagli Houston Texans. Debutt\u00f2 sul campo il 27 novembre 2011 contro i Jacksonville Jaguars quando il quarterback Matt Leinart lasci\u00f2 la partita a causa di un infortunio. Yates gioc\u00f2 la sua prima partita da titolare la settimana successiva contro gli Atlanta Falcons divenendo il primo giocatore nel ruolo di quarterback della University of North Carolina ad iniziare da titolare una partita nella NFL. Yates inizi\u00f2 la seconda partita da titolare contro i Cincinnati Bengals l'11 dicembre. Yates complet\u00f2 26 passaggi su 44 per 300 yard, passando 2 touchdown ed un intercetto e guid\u00f2 i Texans alla loro decima vittoria, centrando un posto nei playoff per la prima volta nella loro storia. Per la sua prestazione contro i Bengals fu nominato rookie della settimana. Il 7 gennaio 2012, Yates guid\u00f2 i Texans alla loro prima vittoria nei playoff della storia con un 31-10 sui Cincinnati Bengals. Nel turno successivo Yates e i Texans si scontrarono con la forte difesa dei Baltimore Ravens che li eliminarono dai playoff.\nNella settimana 6 del 2012, Yates gioc\u00f2 la seconda gara della stagione contro i Packers subentrando a Schaub nel finale di gara, passando 23 yard e subendo un intercetto. La terza presenza fu nella settimana 14 contro i Patriots in cui T.J. segn\u00f2 un touchdown su corsa, con Houston che per\u00f2 venne sconfitta nettamente.\nYates disput\u00f2 la prima gara nella stagione 2013 nella settimana 5 contro i San Francisco 49ers, subentrando a Matt Schaub nel finale di gara dopo che questi aveva lanciato tre intercetti. La settimana successiva Schaub si infortun\u00f2 a una caviglia durante la gara contro i St. Louis Rams e Yates entr\u00f2 al suo posto e subendo due intercetti, di cui uno ritornato in touchdown.\nAtlanta Falcons.\nIl 18 giugno 2014, Yates fu scambiato con gli Atlanta Falcons per il linebacker Akeem Dent. Debutt\u00f2 con la nuova maglia nella settimana 3 contro i Tampa Bay Buccaneers rilevando il titolare Matt Ryan a risultato acquisito, completando tre passaggi su quattro e subendo un intercetto. Quella fu la sua unica presenza stagionale. Fu svincolato il 4 settembre 2015.\nRitorno ai Texans.\nIl 27 ottobre 2015, Yates firm\u00f2 per fare ritorno ai Texans al posto dello svincolato Ryan Mallett. Nel Monday Night Football della settimana 10, entr\u00f2 nel terzo quarto al posto di Brian Hoyer che aveva subito una commozione cerebrale, guidando la squadra alla vittoria con l'unico touchdown della partita, interrompendo l'imbattibilit\u00e0 dei Bengals. Sette giorni dopo disput\u00f2 la prima gara come titolare dal 2012 portando Houston a battere i Jets con 229 yard passate e 2 TD.\nNella stagione 2016 Yates fece parte dei Miami Dolphins mentre nella prima parte del 2017 dei Buffalo Bills. Il 3 novembre 2017 torn\u00f2 nuovamente ai Texans e nella settimana 14 subentr\u00f2 all'infortunato Tom Savage con la squadra in svantaggio e sfiorando la rimonta contro i San Francisco 49ers con due touchdown passati a DeAndre Hopkins. Part\u00ec poi come titolare nelle ultime tre gare gare dove i Texans subirono altrettante sconfitte."}
{"id": "3872700", "revid": "1543377", "url": "https://it.wikipedia.org/wiki?curid=3872700", "title": "Cork Suburban Rail", "text": "Il Cork Suburban Rail \u00e8 la denominazione di una rete di servizi suburbani della citt\u00e0 di Cork nell'omonima contea della provincia di Munster in Irlanda.\nLa rete consta di tre linee cadenzate a frequenza oraria, la quale sale a trenta minuti nelle ore di punta, e che impiega le linee ferroviarie statali Dublino-Cork, Cork-Midleton e Glounthaune-Cobh.\nIl servizio \u00e8 operato dalla Iarnr\u00f3d \u00c9ireann (I\u00c9).\nRete.\nCork Kent \u2013 Cobh.\nLa linea impiega il tronco Cork Kent \u2013 Glounthaune della Cork-Midleton e la Glounthaune-Cobh.\nLe stazioni servite sono Little Island, Glounthaune, Fota, Carrigaloe, Rushbrooke e Cobh.\nCork Kent \u2013 Midleton.\nLa linea \u00e8 stata attivata nel 2009 ripristinando il tronco Glounthaune-Midleton della linea per Youghatl dismessa negli anni ottanta del XX secolo.\nLe stazioni servite sono Cork Kent, Little Island, Glounthaune, Carrigtwohill e Midleton.\nMallow \u2013 Cork Kent.\nLa linea utilizza il tratto tra Mallow e Cork della ferrovia Dublino-Cork.\nIl servizio copre le sole stazioni capolinea: quella di Mallow e quella di Cork Kent.\nMateriale rotabile.\nLa I\u00c9 utilizza i binati serie 2600 e serie 2700."}
{"id": "3872704", "revid": "121172166", "url": "https://it.wikipedia.org/wiki?curid=3872704", "title": "Scuola grigia", "text": "La Scuola grigia o Scuola dei Grigi fu una scuola pittorica ligure che nella seconda met\u00e0 del XIX secolo rinnov\u00f2 l'approccio norditalico al paesaggio, aderendo alla visione artistica antiaccademica e naturalista allora in voga in Francia e ispirandosi indirettamente al fermento politico provocato dai moti del 1848, in un periodo in cui l'Italia settentrionale in ambito artistico risentiva ancora di un atteggiamento conservatore e convenzionale.\nStoria.\nLa Scuola grigia, attiva nei decenni dal 1860 al 1880, si form\u00f2 in Liguria intorno ai \"Grigi\", un circolo di amici, alcuni dei quali frequentarono l'Accademia ligustica di belle arti. Questi giovani artisti seppero a poco a poco trovare una visione comune e una serie di pittori a cui rifarsi (in particolare i paesisti francesi degli anni trenta) secondo una visione aperta agli influssi internazionali. Per questo loro approccio al vero e alla natura esperita all'aria aperta \"i Grigi\" vennero avversati a lungo dalla critica ufficiale.\nCapostipite della Scuola grigia fu Ernesto Rayper, ma tra i suoi principali animatori teorici vi fu Tammar Luxoro, maestro di Rayper, che nei primi anni di met\u00e0 Ottocento stava gi\u00e0 superando l'accademismo ufficiale e si avvicinava alla nuova mentalit\u00e0 della \"poesia e dell'intima imitazione del vero\" e del \"paesismo d'emozione\", sulla scia delle forti impressioni lasciategli dall'incontro con Antonio Fontanesi e l'approvazione mediata del realismo di Jean-Baptiste Camille Corot e l'arte di Charles-Fran\u00e7ois Daubigny, con un progressivo abbandono del romanticismo ormai di maniera.\n&lt;br&gt;Luxoro ebbe pi\u00f9 un ruolo di mentore che di attivo partecipante agli incontri che Rayper a poco a poco organizzava a Carcare in annuali raduni estivi, ma fu proprio grazie al suo influsso che Rayper si distolse dall'intento di seguire la scuola di Alexandre Calame. A partire dal 1863 anche Alfredo D'Andrade, un precoce pittore di origini portoghesi che partiva da una preferenza per la scuola del Calame, ne fu distolto dal Luxoro e dal Fontanesi, e accompagn\u00f2 Rayper a Carcare, insieme all'artista spagnolo Serafino De Avenda\u00f1o, sancendo cos\u00ec l'inizio della sua partecipazione agli incontri. \u00c8 quell'anno che nacque ufficialmente la Scuola grigia.\nTra i membri che parteciparono in un secondo tempo a quegli incontri vi furono Alberto Issel e, come detto saltuariamente, il Luxoro. \nAderirono alla Scuola grigia i pittori: Santo Bertelli, Domenico Casella, Gabriele Castagnola, Alfredo D'Andrade, Serafino De Avenda\u00f1o, Francesco Gandolfi, Alberto Issel, Tammar Luxoro, Benedetto Musso, Carlo Prayer (junior, 1828 \u2013 1891), Ernesto Rayper, Francesco Semino, Antonio Varni, Giovanni Battista Villa, Umberto Villa.\nVicine alla Scuola grigia per intenti rinnovatori anche i contemporanei Macchiaioli toscani e la Scuola di Rivara piemontese, nella quale in seguito confluirono i principali esponenti della Scuola grigia: il De Andrade e il Rayper, in particolare, che con Carlo Pittara si trovarono nel Cenacolo di Rivara del 1861 distaccandosi da Carcare insieme a De Avenda\u00f1o a favore della nuova scuola di pittura naturale dal vivo (la quale ebbe il suo apice tra il 1866 e il 1876 circa).\nTra i successi della Scuola grigia ci furono la partecipazione all'Esposizione di Parigi del 1867, la creazione della \"Scuola Libera di ornato\" presso l'Accademia ligustica di belle arti. Nel 1872 furono affidate a loro la progettazione e l'esecuzione dell'addobbo del carro funebre che avrebbe trasportato la salma di Giuseppe Mazzini. Infine, dopo i numerosi riconoscimenti, istituirono anche una \"Scuola di paesaggio\" presso l'Accademia ligustica.\nAlla fine degli anni settanta dell'Ottocento, in seguito all'affermarsi di una scuola di paesaggisti interregionale e soprattutto per la morte dei suoi principali animatori quali il Rayper, la Scuola dei Grigi si dissolse di fatto e i suoi membri aderirono a percorsi individuali o di altri gruppi.\nAnton Giulio Barrili seppe in seguito raccontare le estati a Carcare in \"Amori alla macchia\".\nStile.\nLa nota critica Anna Maria Brizio apprezz\u00f2 la Scuola grigia per \u00abl'avversione al nero e la predilezione delle mezze tinte chiare e delicate\u00bb.\nLa Scuola grigia si caratterizz\u00f2 per un approccio diretto alla natura, in cui si studiava come la luce si diffonde sui paesaggi e li rinnovi; la natura era esperita dal vivo dai pittori e riproposta su tela con tinte chiare e sommesse, toni delicati e argentei, il rifiuto dei neri e dell'eleganza formale e le infinite sfumature dei verdi, a volte densi e compatti nel sottobosco, a volte vivi o sbiaditi sotto la luce, altre volte giallastri e smorti. Anche rispetto al contenuto delle opere era la natura la vera protagonista, spesso quella della colline genovesi, della Bormida e della riviera. Tra i soggetti anche persone del popolo in atteggiamenti quotidiani, immersi nell'ambiente di cui sono parte.\nIl D'Andrade scrisse in un suo articolo:\nUna delle tecniche portate avanti dal Fontanesi e poi dal Luxoro e dai Grigi fu il \"fusain\" (da fusaggine), con l'uso del carboncino e della matita e di successivi piccoli interventi di gessetto bianco su carta."}
{"id": "3872732", "revid": "339392", "url": "https://it.wikipedia.org/wiki?curid=3872732", "title": "Dipartimento della Marina degli Stati Uniti", "text": ""}
{"id": "3872733", "revid": "486946", "url": "https://it.wikipedia.org/wiki?curid=3872733", "title": "Dipartimento dell'Esercito degli Stati Uniti", "text": ""}
{"id": "3872741", "revid": "363629", "url": "https://it.wikipedia.org/wiki?curid=3872741", "title": "Formato CX", "text": "Il formato CX \u00e8 un formato di sensore fotografico di dimensioni 13,2\u00d78,8 mm. \nLa sua superficie \u00e8 di molto inferiore a quella del formato APS-C o DX e leggermente inferiore a quella del formato \"quattro terzi\" e \"micro 4/3\", ma \u00e8 comunque grandissimo rispetto alla stragrande maggioranza dei sensori usati nelle compatte anche di fascia alta, il formato CX ha un fattore crop di 2,7x rispetto al formato 35 mm.\nQuesto formato \u00e8 stato creato da Nikon per le sue prime \"mirrorless\" (J1, J2, J3, J4, J5, S1, S2, AW1) e le EVIL (V1, V2, V3) della serie \"Nikon 1\".\nDiversamente dai sensori micro 4/3 il formato nikon CX ha un \"aspect ratio\" di 3/2 (1.5) identico alla maggior parte delle fotocamere reflex e differente rispetto alla maggior parte delle compatte.\nIl primo sensore in questo formato, era un CMOS con 10,1 megapixel di risoluzione con sensori autofocus a rilevazione di contrasto integrati, montato sulle J1, J2, S1, V1. Il sensore CX oltre ad integrare sensori autofocus a contrasto di fase, integra anche sensori a rilevazione di fase, ed \u00e8 quindi un sistema di messa a fuoco ibrido. Il sistema di messa a fuoco ibrido delle Nikon 1 garantisce prestazioni molto elevate.\nSuccessivamente Nikon ha lanciato sul mercato sensori CX di maggior risoluzione ma con analogo sistema af ibrido. Un CMOS da 14.2 mpx \u00e8 stato usato dalle fotocamere J3, S2, AW1 e V2 lanciate sul mercato nel 2012-2013. Nel 2014 un CMOS da 18,4 mpx \u00e8 stato montato sulle fotocamere J4 e V3. Infine sulla fotocamera J5 del 2015, \u00e8 presente un CMOS da 20,8 mpx.\nNel 2018 il sistema CX \u00e8 stato ufficialmente dismesso da Nikon.\nCuriosit\u00e0.\nLa fotocamera compatta Sony Cyber-shot RX100II lanciata nel giugno 2013 monta un sensore CMOS Exmor R\u2122 di tipo 1,0 con tecnologia di retroilluminazione (back-side illuminated) e risoluzione di circa 20,2 megapixel (circa 20,9 megapixel effettivi) che ha dimensioni fisiche di 13,2 x 8,8 mm ossia le stesse del formato CX Nikon."}
{"id": "3872745", "revid": "767487", "url": "https://it.wikipedia.org/wiki?curid=3872745", "title": "Palazzo Criscuolo", "text": "Il Palazzo Criscuolo (gi\u00e0 Palazzo Gargano) \u00e8 un edificio di Torre Annunziata, ubicato tra corso Vittorio Emanuele III e Piazza Giovanni Nicotera.\nStoria.\nIl palazzo fu eretto da \"Nicola Gargano\", un imprenditore (commerciante di grano), intorno al 1860. Attualmente \u00e8 sede dell'amministrazione comunale.\nDescrizione.\nPalazzo gentilizio, di due piani, \u00e8 sviluppato intorno ad un cortile centrale, abbellito al piano terra da un piccolo portichetto ed al piano superiore da un ballatoio. Anni addietro, al primo piano, esisteva una cappellina privata, con la volta decorata da stucchi ancora oggi visibili in alcuni uffici comunali.\nGli ambienti che danno su \"Largo Porto\" anticamente erano usati come deposito di grani, mentre oggi sono stati riqualificati ad uso degli uffici comunali.\nNel 1880 il palazzo pass\u00f2 in propriet\u00e0 ad \"Anassimene Criscuolo\" dal quale nel 1897 il Comune di Torre Annunziata ne acquist\u00f2 una parte. Fu ulteriormente abbellito con due lampioni in ghisa e da un orologio a pesi, ancora oggi esistenti e funzionanti.\nNel 2007 durante i lavori di \"restyling\" \u00e8 scoppiato un incendio di lieve entit\u00e0 subito domato dai vigili del fuoco. Durante gli stessi lavori di ristrutturazione, sono venuti alla luce degli affreschi di interesse storico. Il suo uso \u00e8 finalizzato ad un uso di rappresentanza istituzionale, in quanto il cuore dell'amministrazione comunale \u00e8 dislocato negli uffici di via Dante."}
{"id": "3872746", "revid": "593833", "url": "https://it.wikipedia.org/wiki?curid=3872746", "title": "Torrente Sparso", "text": "Il cavo \"Sparso\"' (\"Sp\u00e0rs, in Lombardo occidentale\") \u00e8 un corso d'acqua della provincia di Novara.\nPercorso attuale.\nIl torrente nasce poco a ovest di Granozzo, dall'unione di due rami sorgentizi.\nCon un letto artificiale piccolo e poco profondo, scorre verso il paese dove riceve la fontana \"Isimbaldi\". Pi\u00f9 avanti attraversa il paese ed arriva alla frazione di Case Sparse; una volta lasciata la suddetta frazione piega verso sud, direzione che manterr\u00e0 fino alla confluenza con l'Agogna tra Vespolate e Granozzo con Monticello.\nNel suo breve percorso (12,5\u00a0km) bagna 2 comuni:\nPortata.\nLo Sparso ha una portata che varia notevolmente a seconda della stagione; esso difatti, come gi\u00e0 detto, non \u00e8 proprio un torrente ma bens\u00ec una roggia, che modifica la sua portata a seconda del livello della roggia Biraga. In tempo di secca ha una portata di circa 0,1\u00a0m\u00b3s, 0,9 come modulo medio e 32\u00a0m\nIn estate si ha la portata media massima del canale.\nProblemi.\nL'intenisva agricoltura praticata lungo il suo corso ha contribuito a inquinare il torrente in modo grave: nel 2010 una moria di pesci ha decimato la fauna presente. Nel tratto tombinato di Case Sparse, quando piove forte, il torrente pu\u00f2 diventare molto pericoloso, esondare ed allagare le case circostanti, provocando rotture dei condotti fognari nella parte interrata. Inoltre crea una grande azione erosiva sugli argini e pu\u00f2 straripare facilmente; nel novembre 2011, dopo vari giorni di pioggia, l'irruenza del torrente ha gravemente danneggiato il sifone del Cavo Panizzina."}
{"id": "3872752", "revid": "83531", "url": "https://it.wikipedia.org/wiki?curid=3872752", "title": "Rund um den Finanzplatz Eschborn-Frankfurt 2011", "text": "Il Rund um den Finanzplatz Eschborn-Frankfurt 2011, cinquantesima edizione della corsa e valida come evento del circuito UCI Europe Tour 2011 categoria 1.HC, si svolse il 1\u00ba maggio 2011 per un percorso totale di 201,5\u00a0km. Fu vinta dal tedesco John Degenkolb che giunse al traguardo con il tempo di 4h50'49\" alla media di 41,573 \u00a0km/h.\nAl traguardo 76 ciclisti portarono a termine il percorso."}
{"id": "3872758", "revid": "965226", "url": "https://it.wikipedia.org/wiki?curid=3872758", "title": "Anna B. Sheppard", "text": "Biografia.\n\u00c8 stata candidata tre volte all'Oscar ai migliori costumi, nel 1994 per \"Schindler's List - La lista di Schindler, \"nel 2003 per \"Il pianista \"e nel 2015 per\" Maleficent.\""}
{"id": "3872759", "revid": "135491", "url": "https://it.wikipedia.org/wiki?curid=3872759", "title": "Anna Sheppard", "text": ""}
{"id": "3872761", "revid": "135491", "url": "https://it.wikipedia.org/wiki?curid=3872761", "title": "Anna Biedrzycka", "text": ""}
{"id": "3872765", "revid": "135491", "url": "https://it.wikipedia.org/wiki?curid=3872765", "title": "Anna Biedrzycka-Sheppard", "text": ""}
{"id": "3872766", "revid": "135491", "url": "https://it.wikipedia.org/wiki?curid=3872766", "title": "Anna Biedrzycka Sheppard", "text": ""}
{"id": "3872768", "revid": "287204", "url": "https://it.wikipedia.org/wiki?curid=3872768", "title": "Combin de Corbassi\u00e8re", "text": "Il Combin de Corbassi\u00e8re (3.716\u00a0) \u00e8 una montagna del Gruppo del Grand Combin nelle Alpi Pennine. Si trova nel Canton Vallese (Svizzera).\nCaratteristiche.\n La montagna \u00e8 collocata circa 4,5\u00a0km a nord del Grand Combin ed a sud-est del Petit Combin. Contorna il Ghiacciaio di Corbassi\u00e8re.\nSalita alla vetta.\nLa via normale di salita alla vetta parte dalla Cabane de Panossi\u00e8re (2.645\u00a0m)."}
{"id": "3872784", "revid": "124455879", "url": "https://it.wikipedia.org/wiki?curid=3872784", "title": "Pietro I d'Alen\u00e7on", "text": "Origine.\nSecondo la \"Chronique anonyme des rois de France\", Pietro era il figlio quintogenito del re di Francia, Luigi IX il Santo e sua moglie, Margherita di Provenza, che, come riportato dal \"Vincentii Bellovacensis Memoriale Omnium Temporum\" era la figlia primogenita del conte di Provenza e conte di Forcalquier, Raimondo Berengario IV e della moglie (come risulta dalla cronaca del monaco benedettino inglese, cronista della storia inglese, Matteo Paris (1200 \u2013 1259), quando descrive il matrimonio della figlia Eleonora con il re d'Inghilterra, Enrico III), Beatrice di Savoia (1206 \u2013 1266), che, secondo il documento n\u00b0 49 del \"Peter der Zweite Graf von Savoyen, Markgraf in Italien, sein Haus und seine Lande\", dello storico, Ludwig Wurstenberger, era figlia del Conte di Savoia, d'Aosta e di Moriana, Tommaso I (1177 \u2013 1233) e della moglie, Beatrice Margherita di Ginevra (1180 \u2013 1257), che secondo la \"Chronica Albrici Monachi Trium Fontium\" era figlia di Guglielmo I di Ginevra e di Margherita B\u00e9atrice di Faucigny.&lt;br&gt;Luigi IX il Santo era il figlio quartogenito del re di Francia, Luigi VIII e della moglie, Bianca di Castiglia, figlia del re di Castiglia Alfonso VIII e di Eleonora Plantageneta.\nBiografia.\nPietro, quinto figlio del re di Francia Luigi IX, nacque durante la settima crociata nella fortezza templare di Ch\u00e2teau-P\u00e8lerin, presso l'attuale Haifa, dove sua madre Margherita di Provenza si era rifugiata nel periodo in cui il marito era prigioniero dei saraceni (l'anno precedente la regina aveva dato alla luce un figlio in Egitto). La famiglia reale rientr\u00f2 in Francia nel 1254.\nNel 1263, secondo la \"Histoire de la maison de Chastillon-sur-Marne\", nel mese di febbraio, i suoi genitori si accordarono con il Conte di Blois e di Dunois, Signore d'Avesnes, di Leuze, di Guise e conte di Chartres, Giovanni I e sua moglie, Alice di Bretagna, per un impegno di matrimonio tra la loro unica figlia, Giovanna e Pietro.\nPietro visse a Parigi fino al 1268, quando suo padre lo invest\u00ec il 3 marzo della contea d'Alen\u00e7on e di parte della Contea del Perche. Accompagn\u00f2 poi il padre a Tunisi nell'ottava crociata (1270), ma la spedizione si rivel\u00f2 un fiasco, a causa della epidemia di dissenteria che decim\u00f2 l'esercito dei crociati: suo padre e suo fratello Giovanni Tristano non sopravvissero alla malattia.&lt;br&gt;Dopo la morte del padre, il nuovo re di Francia, suo fratello, Filippo III, lo nomin\u00f2 \"tutore, difensore e guardiano del regno e dei suoi figli\".\nDi ritorno in Francia, secondo la \"Gesta Philippi Tertia Francorum Regis\" di Guillaume de Nangis, nel 1272, Pietro spos\u00f2 Giovanna, che, secondo sia il \"Dictionnaire de la noblesse\" che la \"Histoire de la maison de Chastillon-sur-Marne\", era l'unica figlia del Conte di Blois e di Dunois, Signore d'Avesnes, di Leuze, di Guise e conte di Chartres, Giovanni I e di Alice di Bretagna, figlia del duca di Bretagna, Giovanni I e di Bianca di Navarra, figlia di Tebaldo \"il Saggio\", re di Navarra (Tebaldo I) e conte di Champagne (Tebaldo IV), e di Agnese di Beaujeu.\nSuo suocero, Giovanni I mor\u00ec il 28 giugno 1279 e come contessa di Chartres, Contessa di Blois e di Dunois, Signora d'Avesnes, di Leuze e di Guise, gli succedette Giovanna, sua unica figlia, assieme a Pietro.\nNel 1282, dopo i Vespri siciliani, Pietro si rec\u00f2 nel Regno di Sicilia per aiutare suo zio Carlo d'Angi\u00f2, ma mor\u00ec a Salerno il 6 aprile 1284. le \"Gesta Philippi Tertia Francorum Regis\", ci confermano che Pietro, mor\u00ec mentre si trovava nel regno di Sicilia.&lt;br&gt;Il corpo di Pietro fu portato nella chiesa francescana dei Cordeliers di Parigi, dove fu sepolto. Dopo la sua morte senza eredi, la contea di Alen\u00e7on torn\u00f2 alla Corona; la moglie, Giovanna, rimasta vedova e senza figli decise di vivere in santa vedovanza (\"in sancta viduitate\") e due anni dopo, nel 1286, vendette a suo nipote, il nuovo re di Francia, Filippo IV il Bello, la contea di Chartres in cambio di una rendita annua vitalizia. \nSua moglie, Giovanna mor\u00ec nel 1291, come ci riferisce sia il \"Chronicon Guillelmi de Nangiaco\", che la \"Histoire de la maison de Chastillon-sur-Marne\"; il \"Dictionnaire de la noblesse\" riporta che Giovanna mor\u00ec il 19 gennaio, mentre gli \"Obituaires de Sens Tome II, Eglise cath\u00e9drale de Chartres, Obituaire Patin\", riportano la morte il 29 gennaio 1292.&lt;br&gt;Come conte di Blois le succedette il cugino, Ugo, come Ugo II, mentre i territori portati in dote dalla madre di Giovanna, Alice di Bretagna, furono spartiti tra Giovanni II di Bretagna, fratello di Alice ed il nuovo conte di Blois, il cugino di Giovanna, Ugo II di Blois-Ch\u00e2tillon, come confermano le \"M\u00e9moires pour servir de preuves \u00e0 l'histoire eccl\u00e9siastique et civile de Bretagne\".\nDiscendenza.\nPietro da Giovanna ebbe due figli:"}
{"id": "3872785", "revid": "767487", "url": "https://it.wikipedia.org/wiki?curid=3872785", "title": "Yasuhiro Kat\u014d", "text": ""}
{"id": "3872787", "revid": "1305772", "url": "https://it.wikipedia.org/wiki?curid=3872787", "title": "Il silenzio dell'onda", "text": "Il silenzio dell'onda \u00e8 un romanzo drammatico scritto da Gianrico Carofiglio e pubblicato da Rizzoli editore nel 2011.\nLa storia non si snoda nelle consuete vie baresi dell'autore, ma affronta il paesaggio romano, citandone anche monumenti e storicit\u00e0.\nTrama.\nRoberto Mar\u00ecas \u00e8 un maresciallo dei carabinieri che il luned\u00ec e il gioved\u00ec con grande metodicit\u00e0 attraversa passeggiando Roma per approdare allo studio di uno psichiatra. Durante queste sedute fatte di silenzi e di ricordi, il protagonista riveler\u00e0 il suo passato.\nNato nel sud della California, da padre americano, detective e da madre romana, cresce con la passione per l'oceano ed il surf. Dopo la morte del padre, a sedici anni si trasferisce in Italia dove entra nell'Arma dei Carabinieri. \nAssegnato alla caserma di in un paese in provincia di Milano si mette subito in luce per un'azione individuale. Un giorno, mentre si trova dal barbiere, si accorge che nella vicina banca c'\u00e8 in corso una rapina. Senza pensarci troppo esce e raggiunge il posto, dove trova una macchina abbandonata. Indeciso sul da farsi e senza chiamare rinforzi - come invece da prassi - decide di agire da solo. All'uscita dalla banca dei tre rapinatori viene fuori una sparatoria in cui Roberto riuscir\u00e0 a ferirne due.\nL'episodio gli porta ampi consensi dai superiori i quali decidono di premiarlo promuovendolo a Milano citt\u00e0, prima nella sezione antirapina e poi in quella narcotici. \u00c8 qui che dopo i primi mesi fatti solo di trascrizioni di intercettazioni e poco altro, comincia la vera attivit\u00e0 investigativa. Passer\u00e0 all'azione e comincer\u00e0 a crearsi un fitto giro di frequentazioni nell'ambiente dello spaccio e di sicuri informatori. Ma il passaggio dalla semplice frequentazione di ambienti poco ortodossi a fini lavorativi alle operazioni sotto copertura \u00e8 breve.\nIn questa nuova vita da infiltrato per\u00f2 ci sono tre episodi che gli faranno cambiare idea su s\u00e9 stesso e lo faranno desistere dai suoi obiettivi:\nil primo avviene nella villa di un potente boss messicano, quando durante una festa tre ragazzine presumibilmente dodicenni vengono date in pasto agli ospiti come oggetto sessuale, causando ribrezzo e disgusto profondo nel protagonista per quell'orrore.\nIl secondo ha come sfondo Madrid nel bel mezzo di un'operazione in cui tra colombiani e spagnoli sono coinvolti anche degli italiani. Specialmente uno si mostra diverso dagli altri per indole e carattere, palesando un senso di cultura e di seriet\u00e0. Intratterr\u00e0 col protagonista un'amicizia di fiducia. Alla conclusione per\u00f2 dell'operazione verr\u00e0 arrestato subendo una condanna a quattordici anni, tutto grazie al lavoro di Roberto, suo \"amico\".\nNel terzo episodio si trova a Panama nella lussuosa fattoria di un trafficante. La tenuta \u00e8 talmente grande da ospitare piscine, campi da tennis ed un campo da calcio dove spesso si esibiscono in partite amichevoli gli assi del calcio mondiale. Mentre Roberto \u00e8 l\u00ec arriva un carico d'armi ed i presenti pensano che sia opportuno provarle subito su bersagli viventi. Approdano quindi nella periferia della citt\u00e0 dove gironzolano liberamente dei cani. Cominciano un vero e proprio massacro scaricando intere raffiche di mitra contro quegli esseri inermi al quale partecipa anche Roberto stesso.\nQuesto episodio per\u00f2 sar\u00e0 quello fondamentale per il futuro del protagonista: si sta trattando per far approdare ai porti italiani una nave colma di droga proveniente dalla Colombia. Per l'occasione Roberto, affiancato da un agente statunitense, millanter\u00e0 contatti con doganieri corrotti e societ\u00e0 di spedizioni internazionali. Nell'operazione per\u00f2 Roberto si innamora profondamente di Estela, giovane figlia dell'affarista con cui sta concludendo l'affare. Il giorno prima della conclusione del tutto, con centinaia di arresti in tutto il mondo ed il sequestro della nave, Estela comunica a Roberto di aspettare un bambino. La notizia lo manda in stato di shock ma non pu\u00f2 evitare il dramma dell'incarcerazione del padre e dell'allontanamento dall'amata.\nTornato dalla Colombia a operazione terminata cadr\u00e0 in un pesante stato angoscioso e di senso di colpa. Scoprir\u00e0 in seguito che Estela clandestinamente ha abortito il figlio che stava aspettando. Reagir\u00e0 tentando un drammatico suicidio, il che sfocia nella sospensione dal servizio e l'inizio del trattamento psichiatrico.\nParallelamente alle vicende passate del protagonista vi \u00e8 la figura di Emma ex-attrice, anch'essa paziente del dottore, attanagliata da sensi di colpa per la morte del marito, che ella si accusa di non aver amato realmente, provocata dai suoi tradimenti. Emma e Roberto si incontrano quasi per caso nello studio a cui far\u00e0 seguito un'amicizia.\nEmma ha un figlio, Giacomo, bambino problematico che vive il giorno in modo silenzioso con i pensieri rivolti verso Ginevra, compagna di classe e la notte in sogni che talvolta sembrano rispecchiare la realt\u00e0.\n\u00c8 proprio grazie a questi sogni che Giacomo scopre che Ginevra \u00e8 in forte pericolo, facendo s\u00ec che sua madre chieda aiuto a Roberto, che ha scoperto essere un carabiniere. Ne seguir\u00e0 una specie di indagine che avr\u00e0 come risvolto il coinvolgimento di Ginevra come vittima di un giro di prostituzione minorile, a cui seguono violenze sessuali riprese con i cellulari come arma ricattatoria. Per Giacomo sar\u00e0 per\u00f2 un dispiacere visto che a seguito di ci\u00f2 Ginevra cambier\u00e0 scuola e non potr\u00e0 pi\u00f9 rivederla. Per Roberto, che ora sembra migliorato e non pi\u00f9 bisognoso dei farmaci, \u00e8 un motivo di riscatto per sentirsi ancora vivo.\nAlla fine avr\u00e0 perfino il coraggio di riprendere in mano la tavola da surf e tornare sulle onde dopo moltissimi anni.\nTemi principali.\nIl tema principale del libro \u00e8 il rapporto genitoriale tra padre e figlio. Roberto infatti ricorda drammaticamente la vicenda del padre, suicidatosi in carcere dopo un arresto per corruzione. Egli ne ha profondo dispiacere per il fatto di essere stato abbandonato e di non aver potuto contare sulla sua figura anche in et\u00e0 adulta. Parallelamente Roberto vive anche il dramma della sua mancata paternit\u00e0, di quel figlio che non \u00e8 mai venuto alla luce e di cui non potr\u00e0 mai godere. \nA questo si affianca anche la vicenda di Emma e Giacomo, anch'egli orfano di padre a causa di un incidente stradale poco dopo la separazione dalla madre.\nI protagonisti si trovano quindi a rimpiangere le figure paterne e a ricordarle nelle maniere pi\u00f9 intime.\nA farla da padrone nel testo \u00e8 anche il pesante senso di colpa che attanaglia i due protagonisti adulti del libro. Il primo auto accusatosi dell'aborto del figlio e la seconda \"colpevole\" di aver cacciato di casa Gianluca - suo marito - e di averlo in un certo senso portato a quell'incidente stradale che ne ha causato la morte.\nStile.\nCarofiglio offre al lettore un romanzo strutturato in capitoli scollegati e separati, affiancando il passato, raccontato in terza persona, ai sogni intimistici e immaginari di Giacomo, alternando un linguaggio di pi\u00f9 alto registro per la parte da \"adulto\" e uno pi\u00f9 semplice per quello da \"bambino\"."}
{"id": "3872791", "revid": "1632387", "url": "https://it.wikipedia.org/wiki?curid=3872791", "title": "Back Through Time", "text": "Back Through Time \u00e8 il terzo album in studio del gruppo folk metal scozzese Alestorm, pubblicato il 3 giugno 2011."}
{"id": "3872794", "revid": "767487", "url": "https://it.wikipedia.org/wiki?curid=3872794", "title": "Ta\u00e7a de Portugal 1958-1959", "text": "La Ta\u00e7a de Portugal 1958-1959 fu la 19\u00aa edizione della Coppa di Portogallo. La squadra vincitrice fu per la decima volta il Benfica che sconfisse 1-0 il Porto in finale grazie al gol decisivo di Cad\u00e9m.\nSquadre partecipanti.\nIn questa edizione erano presenti 12 squadre di Primeira Divis\u00e3o, 12 squadre di Segunda Divis\u00e3o e i campioni di Madera e di Mozambico i quali andarono direttamente ai quarti."}
{"id": "3872796", "revid": "110157", "url": "https://it.wikipedia.org/wiki?curid=3872796", "title": "Prato Muzio", "text": "Prato Muzio \u00e8 una frazione del comune italiano di Gadesco-Pieve Delmona.\nIn origine nota come \"Prato\", assunse la denominazione di \"Prato Muzio\" nel 1862.\nNel 1869 il comune di Prato Muzio venne soppresso ed annesso al comune di Pieve Delmona."}
{"id": "3872799", "revid": "716642", "url": "https://it.wikipedia.org/wiki?curid=3872799", "title": "Ritvars Rugins", "text": ""}
{"id": "3872802", "revid": "46835067", "url": "https://it.wikipedia.org/wiki?curid=3872802", "title": "Prato con San Pietro Delmona", "text": ""}
{"id": "3872803", "revid": "6923", "url": "https://it.wikipedia.org/wiki?curid=3872803", "title": "Cabane de Panossi\u00e8re", "text": "La Cabane de Panossi\u00e8re (2.645\u00a0 - detta anche Cabane Francois-Xavier Bagnoud) \u00e8 un rifugio alpino situato nelle Alpi Pennine nella Valle di Bagnes.\nCaratteristiche e informazioni.\nIl rifugio \u00e8 collocato sul fianco del Ghiacciaio di Corbassi\u00e8re a nord del Gruppo del Grand Combin. \u00c8 propriet\u00e0 dell'Associazione Fran\u00e7ois-Xavier Bagnoud.\nAccessi.\nL'accesso avviene normalmente da Fionnay, frazione di Bagnes in circa quattro ore."}
{"id": "3872805", "revid": "24443", "url": "https://it.wikipedia.org/wiki?curid=3872805", "title": "Panossi\u00e8re", "text": ""}
{"id": "3872806", "revid": "767487", "url": "https://it.wikipedia.org/wiki?curid=3872806", "title": "Les Discrets", "text": "I Les Discrets sono un progetto musicale francese nato dalla mente del musicista e artista Fursy Teyssier. La musica della band \u00e8 ispirata a generi musicali come Post-rock e Shoegaze sapientemente mischiati con il cantautorato francese e qualche leggera influenza Black metal.\nFursy Teyssier crea il progetto nel 2003, ma l'omonimo EP di debutto esce soltanto nel 2007 (Stesso anno in cui l'amico Neige degli Alcest pubblica il suo primo album). Il progetto fatica a farsi notare e soltanto nel 2009 con l'uscita di uno split con gli Alcest si sentir\u00e0 parlare dei Les Discrets nelle comunit\u00e0 rock e metal. Il primo album \u00e8 dietro l'angolo: Septembre Et Ses D\u00e9rnier P\u00e9nsee viene pubblicato nel 2010 e riscuote una buona approvazione da parte della critica. Seguono diverse tourn\u00e9e di successo in tutto il mondo assieme a band come Alcest ed Empyrium."}
{"id": "3872808", "revid": "599013", "url": "https://it.wikipedia.org/wiki?curid=3872808", "title": "Francesco Cantamessi", "text": "Carriera.\nHa vinto lo scudetto 1979-1980 con la Virtus Pallacanestro Bologna."}
{"id": "3872811", "revid": "767487", "url": "https://it.wikipedia.org/wiki?curid=3872811", "title": "Antons Jeme\u013cins", "text": "Carriera.\nClub.\nDal suo esordio e fino al 2013 ha militato nel Metalurgs Liep\u0101ja, salvo due stagione: nel 2003 con l'Arma R\u012bga (finita ultima e fallita) e nel 2012 con lo Spartaks. Con il Metalurgs ha vinto due campionati, una Coppa nazionale e una Baltic League.\nPassato senza fortuna con i moldavi del Tiraspol, ha continuato la sua avventura all'estero con i lituani dell'Atlantas. Dal 2015 \u00e8 tornato in patria, stavolta nelle file del Ventspils.\nNazionale.\nHa esordito con l'Under-21 il 21 marzo 2005 mettendo a segno un'autorete nell'incontro valido per le Qualificazioni al campionato europeo di calcio Under-21 2006 contro il ,\nVanta un'unica presenza in nazionale maggiore, in una partita amichevole giocata il 12 novembre 2005 contro la , nel corso della quale disput\u00f2 la prima ora di gioco prima di essere sostituito da Dzintars Zirnis.\nIn seguito \u00e8 tornato a giocare con l'Under-21, totalizzando 8 presenze."}
{"id": "3872819", "revid": "372624", "url": "https://it.wikipedia.org/wiki?curid=3872819", "title": "Serafino De Avenda\u00f1o", "text": ""}
{"id": "3872824", "revid": "1431409", "url": "https://it.wikipedia.org/wiki?curid=3872824", "title": "Kaspars Dubra", "text": "Carriera.\nClub.\nNel 2008 ha cominciato la sua carriera nell'Olimps, squadra costituita per lo pi\u00f9 da giovani calciatori lettoni. Con il club esord\u00ec in Virsl\u012bga, mettendo tra l'altro a segno due reti, ma la squadra retrocesse al termine dei play-out e in seguito ripescato. Dubra ha avuto anche la possibilit\u00e0 di esordire nelle coppe europee, partecipando all'incontro di andata contro il St Patrick's valido per il primo turno preliminare di Coppa UEFA 2008-2009.\nL'anno successivo pass\u00f2 allo Skonto, ma qui trov\u00f2 inizialmente poco spazio (una presenza, per altro entrando dalla panchina), tanto che fu rispedito in prestito all'Olimps, dove mise a segno un'altra rete. Tornato allo Skonto nel 2010, si ritagli\u00f2 un posto da titolare, mettendo a segno tra l'altro la sua prima doppietta in campionato contro il Jelgava il 1\u00ba agosto 2010. A fine stagione lo Skonto vinse il campionato.\nNel 2011 Dubra trov\u00f2 meno spazio (appena sei presenze in stagione) e a fine anno tent\u00f2 l'avventura all'estero con i polacchi del Polonia Bytom, formazione nella seconda serie. Anche qui trov\u00f2 poca fortuna (appena quattro presenze) e dopo appena sei mesi torn\u00f2 in patria, stavolta al Ventspils. Qui ritrov\u00f2 una certa continuit\u00e0, contribuendo alla vittoria della Coppa di Lettonia 2012-2013: segn\u00f2 infatti il decisivo gol del 2-1 nei minuti di recupero della finale contro il Liep\u0101jas Metalurgs. Con il Ventspils ha vinto anche il suo secondo campionato lettone.\nAd inizio 2015 passa ai bielorussi del BAT\u0116 Borisov, con cui vince due campionati consecutivi, oltre a una coppa nazionale.\nNazionale.\nVanta diverse presenze sia con l'under-19 (dieci, con due reti a segno) che con l'under-21 (sette con una rete all'attivo); da segnalare in particolare la rete messa a segno contro i pari et\u00e0 di Andorra nell'incontro valido per le Qualificazioni al campionato europeo di calcio Under-21 2011.\nHa esordito con la nazionale maggiore il 17 novembre 2010: si \u00e8 trattato per\u00f2 di un episodio breve ed isolato, essendo entrato nei minuti di recupero dell'amichevole contro la , sostituendo Artis Lazdi\u0146\u0161.\nIl 29 marzo 2016 ha messo a segno la sua prima rete nel corso dell'amichevole contro . Nel 2016 ha dato il suo contributo alla vittoria dell'edizione della Coppa del Baltico."}
{"id": "3872829", "revid": "767487", "url": "https://it.wikipedia.org/wiki?curid=3872829", "title": "The Eddie Cantor Story", "text": "The Eddie Cantor Story \u00e8 un film del 1953 diretto da Alfred E. Green dedicato alla figura del popolarissimo uomo di spettacolo che, all'epoca, aveva poco pi\u00f9 di sessant'anni. Cantor appare nel film tra il pubblico in un piccolo cameo insieme alla moglie Ida Tobias Cantor.\nLe scene danzate sono coreografate da LeRoy Prinz con l'assistenza di Eddie Prinz.\nProduzione.\nIl film fu prodotto dalla Warner Bros. Pictures.\nDistribuzione.\nDistribuito dalla Warner Bros. Pictures, il film usc\u00ec nelle sale cinematografiche USA il 20 gennaio 1954 dopo essere stato presentato in prima New York la sera di Natale, il 25 dicembre 1953."}
{"id": "3872833", "revid": "684805", "url": "https://it.wikipedia.org/wiki?curid=3872833", "title": "Trigliceridi a catena media", "text": ""}
{"id": "3872835", "revid": "684805", "url": "https://it.wikipedia.org/wiki?curid=3872835", "title": "Mcfa", "text": ""}
{"id": "3872838", "revid": "1431409", "url": "https://it.wikipedia.org/wiki?curid=3872838", "title": "Igors Tarasovs", "text": ""}
{"id": "3872844", "revid": "1226", "url": "https://it.wikipedia.org/wiki?curid=3872844", "title": "Tobor", "text": ""}
{"id": "3872845", "revid": "767487", "url": "https://it.wikipedia.org/wiki?curid=3872845", "title": "Vit\u0101lijs Smirnovs", "text": "Carriera.\nClub.\nIn carriera ha giocato complessivamente 4 partite nei preliminari di Champions League e 17 partite nei preliminari di Europa League.\nHa vinto 3 campionati lettoni e due coppe di Lettonia\nNazionale.\nHa fatto parte della Nazionale lettone, con cui ha esordito nel 2010 e ha giocato fino al 2013."}
{"id": "3872846", "revid": "36426", "url": "https://it.wikipedia.org/wiki?curid=3872846", "title": "Pantelleria Moscato liquoroso", "text": "Il Pantelleria Moscato liquoroso \u00e8 un vino a DOC.che pu\u00f2 essere prodotto esclusivamente nell'Isola di Pantelleria in provincia di Trapani.\nTecniche produttive.\nIl vino \"Pantelleria Moscato liquoroso\" si deve produrre da mosto di uve fresche (non passite).\nProduzione.\n\"Provincia, stagione, volume in ettolitri\"\nVoci correlate.\nPantelleria (vino)"}
{"id": "3872847", "revid": "767487", "url": "https://it.wikipedia.org/wiki?curid=3872847", "title": "Seduzione mortale (film 1994)", "text": "Seduzione mortale (\"Woman of Desire\") \u00e8 un film del 1994 diretto da Robert Ginty.\nTrama.\nChristina Ford accusa il capitano Jack Lynch di violenza sessuale, e sostiene anche che sia anche l'assassino di Ted Ashby, suo amante e proprietario della barca che l'aveva data a Jack. Jack viene difeso dall'avvocato Walter J. Hill, che con la sua abilit\u00e0, scopre che sta facendo Christine."}
{"id": "3872852", "revid": "599013", "url": "https://it.wikipedia.org/wiki?curid=3872852", "title": "Segno di Kehr", "text": "Il segno di Kehr \u00e8 un dolore acuto localizzato alla spalla dovuto alla presenza, nel cavo peritoneale, di sangue o altri agenti irritanti; si manifesta in posizione di Trendelenburg (decubito supino con gambe sollevate).\nStoria.\nLa scoperta di questo segno clinico \u00e8 generalmente attribuita al chirurgo tedesco Johannes Otto Kehr, tuttavia non vi \u00e8 una dimostrazione certa che ne sia realmente l'autore.\nSignificato clinico.\nIl segno di Kehr localizzato alla spalla sinistra \u00e8 considerato una manifestazione clinica della rottura o lesione della milza. Altre cause sono:\nFisiopatologia.\nIl segno di Kehr \u00e8 un classico esempio di dolore riferito: l'irritazione diaframmatica \u00e8 trasmessa dalle fibre dolorifiche del nervo frenico come dolore localizzato sopra la clavicola. Questo avviene perch\u00e9 i nervi sopraclavicolari hanno la stessa origine, a livello del midollo spinale, del nervo frenico (C3-C4)."}
{"id": "3872854", "revid": "228587", "url": "https://it.wikipedia.org/wiki?curid=3872854", "title": "Roggia Biraghetta", "text": "La Biraghetta \u00e8 una breve roggia che scorre in provincia di Novara.Il corso d'acqua si \u00e8 sviluppato, da Vespolate sino ad oltre Borgolavezzaro, occupando l'antico alveolo di alcune risorgive. \u00c8 un'antichissima derivazione della roggia Biraga, da cui traeva origine presso la \"Cascina Nuova\" di Pagliate.\nPercorso.\nNasce presso il confine comunale di Granozzo con Monticello con Pagliate (comune di Novara); con andamento sinuoso tra i campi, riceve gli scoli e diversi affluenti che provengono dalla zona dei fontanili.In particolare le zone a monte e subito a valle del ponte della Strada Statale Novara - Mortara, hanno un elevato interesse naturalistico: qui il torrente scorre infossato per alcuni metri, creando una zona paludosa che rimane tale per tutto l'anno.\nDopo aver attraversato Monticello, ed aver costeggiato la collinetta sulla quale si ergono i resti dell'antico castello, entra nella piana dell'Agogna. Riceve ancora svariati affluenti e arriva nel territorio di Vespolate, sottopassando il torrente Agogna tramite un sifone e giunge nel territorio di Borgolavezzaro; qui sfocia nell'Agogna a 22\u00a0km dalla sorgente e a una quota di 120\u00a0m.s.l.m.\nIl percorso della Biraghetta pu\u00f2 essere diviso in due parti ben distinte: \nLungo il percorso riceve le acque dai canali irrigui alimentati dal Cavo Taresio.\nPortata.\nLa portata di concessione della roggia Biraghetta si aggira su 1 m\u00b3/s, con minime dell'ordine di 500 l/s; si pu\u00f2 quindi supporre che la portata media del Neralo sia di oltre 750 l/s.\nAlla foce, in comune di Borgolavezzaro, apporta al torrente Agogna circa 1,4 metri cubi al secondo annui.\nQualit\u00e0 delle acque.\nLa qualit\u00e0 delle acque del torrente risente (comunemente con gli altri corsi d'acqua della zona) dell'utilizzo di pesticidi nell'agricoltura. \nLe acque del Neralo - Biraghetta sono quindi assai vulnerabili ai nitrati; l'indice \"SACA\" \u00e8 comunque di grado \"sufficiente\" lungo tutto il corso del canale."}
{"id": "3872855", "revid": "287204", "url": "https://it.wikipedia.org/wiki?curid=3872855", "title": "South Esk", "text": "Il South Esk \u00e8 un fiume scozzese dell'autorit\u00e0 unitaria dell'Angus. \nPercorso.\nIl fiume nasce a 960\u00a0m di altezza sul mare sulle pendici dei Monti Grampiani. All'incirca la prima met\u00e0 dei suoi 79\u00a0km di lunghezza corre in direzione sudest. Nei pressi di Kirriemuir, il South Esk percorre quattro kilometri verso nord, per poi riprendere il corso verso est. Oltrepassa Forfar cinque kilometri a nord, \u00e8 attraversato dalla A90 e raggiunge Brechin. Vicino a Montrose, sei kilometri a est di Brechin, il South Esk si allarga verso il bacino di Montrose. Oltrepassato il ponte della A92 sorrendo in direzione est, dopo un altro kilometro sfocia nel Mare del Nord. Circa cinque kilometri a nord si trova la foce del North Esk, che costituisce il confine tra l'Angus e l'Aberdeenshire. \nLungo il suo corso, il South Esk riceve l'acqua di parecchi ruscelli. Tra i suoi affluenti principali vi \u00e8 il Noran Water."}
{"id": "3872856", "revid": "767487", "url": "https://it.wikipedia.org/wiki?curid=3872856", "title": "ProRace Berlin 2011", "text": "La ProRace Berlin 2011, prima edizione della corsa e valida come evento del circuito UCI Europe Tour 2011 categoria 1.1, si svolse il 22 maggio 2011 per un percorso totale di 182,2\u00a0km. Fu vinta dal tedesco Marcel Kittel che giunse al traguardo con il tempo di 3h50'50\" alla media di 47,3\u00a0km/h.\nAl traguardo 114 ciclisti portarono a termine il percorso."}
{"id": "3872858", "revid": "599013", "url": "https://it.wikipedia.org/wiki?curid=3872858", "title": "Pantelleria Moscato spumante", "text": "Il Pantelleria Moscato spumante \u00e8 un vino a DOC.che pu\u00f2 essere prodotto esclusivamente nell'Isola di Pantelleria in provincia di Trapani.\nProduzione.\n\"Provincia, stagione, volume in ettolitri\"\nVoci correlate.\nPantelleria (vino)"}
{"id": "3872859", "revid": "372624", "url": "https://it.wikipedia.org/wiki?curid=3872859", "title": "Scuola dei Grigi", "text": ""}
{"id": "3872862", "revid": "767487", "url": "https://it.wikipedia.org/wiki?curid=3872862", "title": "Intersport Heilbronn Open 2012", "text": "L'Intersport Heilbronn Open 2012 \u00e8 stato un torneo professionistico di tennis maschile giocato sul cemento. \u00c8 stata la 25\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Heilbronn in Germania dal 23 al 29 gennaio 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Bj\u00f6rn Phau ha battuto in finale Ruben Bemelmans 6-7(4-7), 6-3, 6-4\nDoppio.\n Johan Brunstr\u00f6m / Frederik Nielsen hanno battuto in finale Treat Conrad Huey / Dominic Inglot 6-3, 3-6, [10-6]"}
{"id": "3872865", "revid": "614400", "url": "https://it.wikipedia.org/wiki?curid=3872865", "title": "Bertram Boltwood", "text": "Biografia.\nI suoi nonni erano venuti dalla Gran Bretagna due secoli prima ed erano una famiglia di primo piano nel New England. Figlio di un avvocato, morto quando \"Bolty\" aveva solo due anni. Cresciuto come figlio unico assieme alla madre nella sua citt\u00e0 natale di Castleton-on-Hudson, New York. La famiglia di sua madre veniva in America da HAD in Olanda, anche nel XVII secolo. La madre Boltwood non era ricca, ma benestante e volle mandarlo ad una scuola privata adatta alla sua posizione sociale. Entr\u00f2 al Liceo Scientifico di Yale Sheffield nel 1889 e al termine dei tre anni prese la qualifica. Dopo altri 2 anni di lavoro post-laurea a Monaco di Baviera, per specializzarsi in tecniche analitiche. Si \u00e8 laureato alla Scuola Scientifica Sheffield nel 1892, poi ha studiato a Yale e Leizig. Dove ha ricevuto il dottorato nel 1897. Boltwood lavora all'Universit\u00e0 di Yale e vi insegna per il resto della sua vita, servendo 1910-1927 come docente di Radiochimica. Un esperto in tecnica di laboratorio e apparecchi, assieme a Gave si occupa di energetica e della costruzione del Laboratorio di Fisica Sloane ed il Laboratorio di Chimica Sterling, entrambi a Yale. Inizio importanti ricerche su elementi radioattivi (scopr\u00ec ionio, un isotopo del torio, che si pensava essere un nuovo elemento) e pioniere nella datazione radioattiva degli strati geologici. Boltwood fu la prima persona ad utilizzare la U / Pb metodo di datazione dei minerali. Ha pubblicato i risultati nel 1907, ha datato 535 milioni di anni un campione di uraninite e pegmatite a Branchville, Connecticut e 2200 milioni di anni per uno torianite del Ceylon (oggi Sri Lanka). Questa ambiguit\u00e0 ha dimostrato che l'et\u00e0 della terra doveva essere almeno 2 miliardi di anni, in accordo con biologi evoluzionisti e geologi Mor\u00ec nel 1927, all'et\u00e0 di 57. Il boltwoodite \u00e8 il minerale di uranio chiamato cos\u00ec in suo onore nel 1956.\nLetteratura :\nhttp://www.minrec.org/labels.asp?colid=196 "}
{"id": "3872866", "revid": "478814", "url": "https://it.wikipedia.org/wiki?curid=3872866", "title": "Seguros Bol\u00edvar Open Bucaramanga 2012", "text": "Il Seguros Bol\u00edvar Open Bucaramanga 2012 \u00e8 stato un torneo professionistico di tennis maschile giocato sulla terra battuta. \u00c8 stata la 4\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Bucaramanga in Colombia dal 23 al 29 gennaio 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Wayne Odesnik ha battuto in finale Adrian Ungur 6-1, 7-6(7-4)\nDoppio.\n Ariel Behar / Horacio Zeballos hanno battuto in finale Miguel \u00c1ngel L\u00f3pez Ja\u00e9n / Paolo Lorenzi, 6\u20134, 7\u20136(7\u20135)"}
{"id": "3872870", "revid": "287204", "url": "https://it.wikipedia.org/wiki?curid=3872870", "title": "Matti Nykanen", "text": ""}
{"id": "3872872", "revid": "1442080", "url": "https://it.wikipedia.org/wiki?curid=3872872", "title": "Intersport Heilbronn Open 2012 - Singolare", "text": "Il singolare dell'Intersport Heilbronn Open 2012 \u00e8 stato un torneo di tennis facente parte dell'ATP Challenger Tour 2012.\nBastian Knittel era il detentore del titolo, ma ha perso nel 2\u00ba turno contro Ruben Bemelmans.\nBj\u00f6rn Phau ha battuto in finale Ruben Bemelmans 6-74, 6-3, 6-4."}
{"id": "3872875", "revid": "1442080", "url": "https://it.wikipedia.org/wiki?curid=3872875", "title": "Intersport Heilbronn Open 2012 - Doppio", "text": "Il doppio dell'Intersport Heilbronn Open 2012 \u00e8 stato un torneo di tennis facente parte dell'ATP Challenger Tour 2012.\nJamie Delgado e Jonathan Marray erano i detentori del titolo, ma hanno perso nel 1\u00ba turno contro Luk\u00e1\u0161 Dlouh\u00fd e Alexander Waske.\nJohan Brunstr\u00f6m e Frederik Nielsen hanno battuto in finale Treat Conrad Huey e Dominic Inglot 6-3, 3-6, [10-6]."}
{"id": "3872881", "revid": "599013", "url": "https://it.wikipedia.org/wiki?curid=3872881", "title": "Pantelleria Moscato dorato", "text": "Il Pantelleria Moscato dorato \u00e8 un vino a DOC.che pu\u00f2 essere prodotto esclusivamente nell'Isola di Pantelleria in provincia di Trapani.\nTecniche produttive.\nIl Pantelleria Moscato dorato deve essere prodotto nell'azienda da cui provengono le uve a loro volta raccolte da vigneti che siano in produzione da almeno tre anni.\nIl mosto deve avere un contenuto zuccherino di almeno 250 g/l. \u00c8 consentito, se necessario, un adeguato appassimento dell'uva.\nIl limite di alcolometria totale (21,5%) deve essere raggiunto con l'addizione di etanolo di derivazione enologica (minimo 5%).\nIl vino deve contenere un residuo zuccherino di almeno 100 g/l\nProduzione.\n\"Provincia, stagione, volume in ettolitri\"\nVoci correlate.\nPantelleria (vino)"}
{"id": "3872888", "revid": "486946", "url": "https://it.wikipedia.org/wiki?curid=3872888", "title": "Oleksandr Dolgopolov", "text": ""}
{"id": "3872890", "revid": "154893", "url": "https://it.wikipedia.org/wiki?curid=3872890", "title": "Augpilagtok", "text": ""}
{"id": "3872894", "revid": "599013", "url": "https://it.wikipedia.org/wiki?curid=3872894", "title": "Athos Paganelli", "text": "Carriera.\nHa militato per dieci stagioni (di cui nove in massima serie) nella Virtus Bologna, con cui ha vinto la Prima Divisione maschile FIP 1934.\nHa militato in Nazionale maggiore ed in quella Universitaria."}
{"id": "3872897", "revid": "1543377", "url": "https://it.wikipedia.org/wiki?curid=3872897", "title": "Bacino di Montrose", "text": "Il bacino di Montrose \u00e8 parte dell'estuario del fiume South Esk, soggetto agli effetti delle maree, posto nei pressi della citt\u00e0 di Montrose, nell'Angus, sulla costa nord-orientale della Scozia.\nLa riserva naturale in questa baia \u00e8 di importanza internazionale per l'oca zamperosee (Pink-footed Geese), il piovanello maggiore (Red Knot) e la pettegola (Common Redshank) ed \u00e8 di importanza nazionale per le anatre volpoca (Common Shelduck), fischione (Wigeon) e edredone comune (Common Eider). \n\u00c8 popolata anche da cigno reale (Mute Swan), ematopdidi (Oystercatcher) e pavoncello (Northern Lapwing), come pure da altri uccelli pi\u00f9 piccoli. \nI rapaci sono rappresentati dai falchi pellegrini e dagli sparvieri eurasiatici (Sparrowhawk). Il centro visitatori, gestito dallo Scottish Wildlife Trust, \u00e8 accessibile dalla strada A92.\nI cigni davano al bacino il suo antico nome, pi\u00f9 poetico, di \u201cMare dei cigni\u201d.\nLa Montrose Basin Heritage Society fu costituita nel 1999 per raccogliere le informazioni sul bacino, incluse la sua storia e la sua archeologia.\nIl bacino \u00e8 stato sfruttato per i frutti di mare; Montrose in passato era il secondo pi\u00f9 importante esportatore della Scozia per il salmone e la coltivazione di molluschi forn\u00ec i maggiori letti di molluschi nel regno durante il XIX e l'inizio del XX secolo. Una pesca importante \u00e8 costituita dalla pesca alle anguille (Eel).\nIl bacino di Montrose fu colpito da uno tsunami nel 6100 a.C., generato dalla massiccia frana di Storegga subacquea, in Norvegia. Quando impatt\u00f2 il bacino, l'onda era alta circa 21 m."}
{"id": "3872907", "revid": "287204", "url": "https://it.wikipedia.org/wiki?curid=3872907", "title": "Accioli", "text": ""}
{"id": "3872909", "revid": "287204", "url": "https://it.wikipedia.org/wiki?curid=3872909", "title": "Acido cloronitrico", "text": ""}
{"id": "3872910", "revid": "767487", "url": "https://it.wikipedia.org/wiki?curid=3872910", "title": "Napoleone Valvola", "text": "Carriera.\nDi mestiere gassista, ha militato per sei stagioni (di cui cinque in massima serie) nella Virtus Bologna, con cui ha vinto la Prima Divisione maschile FIP 1934."}
{"id": "3872914", "revid": "767487", "url": "https://it.wikipedia.org/wiki?curid=3872914", "title": "Bruno Pirazzoli", "text": "Carriera.\nDi ruolo centro, ha militato per tre stagioni (di cui due in massima serie) nella Virtus Bologna, con cui ha vinto la Prima Divisione maschile FIP 1934."}
{"id": "3872917", "revid": "599013", "url": "https://it.wikipedia.org/wiki?curid=3872917", "title": "Anticl\u00ecmax", "text": ""}
{"id": "3872920", "revid": "339392", "url": "https://it.wikipedia.org/wiki?curid=3872920", "title": "Air soft gun", "text": ""}
{"id": "3872921", "revid": "287204", "url": "https://it.wikipedia.org/wiki?curid=3872921", "title": "Baba Aruj", "text": ""}
{"id": "3872922", "revid": "287204", "url": "https://it.wikipedia.org/wiki?curid=3872922", "title": "Baba Oru\u00e7", "text": ""}
{"id": "3872924", "revid": "694292", "url": "https://it.wikipedia.org/wiki?curid=3872924", "title": "Chiese di Tusa", "text": ""}
{"id": "3872925", "revid": "486946", "url": "https://it.wikipedia.org/wiki?curid=3872925", "title": "Scaragoccia", "text": ""}
{"id": "3872929", "revid": "69794", "url": "https://it.wikipedia.org/wiki?curid=3872929", "title": "Tatiana Schegoleva", "text": ""}
{"id": "3872931", "revid": "287204", "url": "https://it.wikipedia.org/wiki?curid=3872931", "title": "BLU-82 Commando Vault", "text": ""}
{"id": "3872932", "revid": "962319", "url": "https://it.wikipedia.org/wiki?curid=3872932", "title": "GLAAD Media Awards 2012", "text": "La 23\u00aa edizione dei GLAAD Media Awards si \u00e8 tenuta nel 2012. Le cerimonie di premiazione hanno avuto luogo al Marriott Marquis di New York il 24 marzo, al Westin Bonaventure Hotel &amp; Suites di Los Angeles il 21 aprile e al Marriott Marquis di San Francisco il 2 giugno."}
{"id": "3872938", "revid": "599013", "url": "https://it.wikipedia.org/wiki?curid=3872938", "title": "Michael Franks (calciatore)", "text": "Biografia.\nMichael ha un fratello maggiore, Chris Franks, ex calciatore della Nazionale canadese.\nCarriera.\nClub.\nHa iniziato la carriera professionista nel Vancouver 86ers, per poi trasferirsi in Europa in seguito all'acquisto da parte del . Prestato al RBC Roosendaal, \u00e8 stato poi ingaggiato dall' e, in seguito, ha fatto ritorno ai Vancouver Whitecaps, club nel quale aveva iniziato la carriera.\nNazionale.\nFranks, dopo aver indossato la casacca di diverse Nazionali giovanili canadesi, non ha mai esordito nella Nazionale maggiore, anche se \u00e8 stato convocato varie volte, delle quali fan parte la Confederations Cup 2001 e la CONCACAF Gold Cup 2005."}
{"id": "3872940", "revid": "729019", "url": "https://it.wikipedia.org/wiki?curid=3872940", "title": "UFC 143", "text": "UFC 143: Diaz vs. Condit \u00e8 stato un evento di arti marziali miste organizzato dalla Ultimate Fighting Championship e tenutosi il 4 febbraio 2012 al Mandalay Bay Events Center di Las Vegas, Stati Uniti d'America.\nRetroscena.\nL'evento doveva ospitare l'incontro per il titolo dei Pesi Welter tra Georges St-Pierre e Nick Diaz, ma il lottatore canadese non pot\u00e9 combattere a causa di un infortunio e di conseguenza venne istituita una cintura di campione ad interim da assegnare al vincitore della sfida Diaz-Condit; in futuro il campione ad interim sfider\u00e0 St-Pierre per divenire il campione indiscusso di categoria.\nDustin Poirier doveva affrontare Erik Koch ma quest'ultimo si infortun\u00f2 e venne sostituito con Ricardo Lamas; anche Lamas sub\u00ec un infortunio e fu rimpiazzato con l'esordiente Max Holloway.\nJorge Lopez avrebbe dovuto essere lo sfidante di Amir Sadollah, ma quest'ultimo si infortun\u00f2 e fu sostituito da Matt Riddle; a sua volta Lopez s'infortun\u00f2 e venne rimpiazzato dal debuttante Henry Martinez.\nL'incontro Edwards-Stumpf venne cancellato per infortunio di entrambi i lottatori e sostituito con il match Stittgen-Thompson.\nL'olandese Michael Kuiper venne selezionato dall'UFC dopo la vittoria a Milano contro il lottatore italiano Morris Cilfoni nel primo evento della promozione Milano in the cage.\nPremi.\nI seguenti lottatori sono stati premiati con un bonus di 65.000 dollari:"}
{"id": "3872943", "revid": "767487", "url": "https://it.wikipedia.org/wiki?curid=3872943", "title": "Mick Martin", "text": "Anche suo padre Con \u00e8 stato un calciatore."}
{"id": "3872948", "revid": "1543377", "url": "https://it.wikipedia.org/wiki?curid=3872948", "title": "Thomas Cook Group", "text": "Thomas Cook Group plc \u00e8 stato un operatore turistico britannico fondato il 19 giugno 2007 dalla fusione di Thomas Cook AG e MyTravel Group. Quotato nella Borsa di Londra, il 52% delle azioni erano della societ\u00e0 Arcandor (ex proprietari di Thomas Cook AG), mentre il 48% era di propriet\u00e0 degli azionisti di MyTravel. Il 9 giugno 2009 Arcandor ha dichiarato il fallimento. La fusione, che \u00e8 stata sostenuta da 99,9% degli azionisti, ha avuto luogo attraverso la formazione di una 'NewCo' che di fatto ha acquistato My Travel e Thomas Cook ed \u00e8 stata poi quotata nella Borsa di Londra sotto il nome di \"Thomas Cook Group plc\" (). \u00c8 un costituente dell'indice \"FTSE SmallCap\".\nIl 23 settembre 2019 Thomas Cook Group, appesantito da due miliardi di debiti, dichiara fallimento dopo che il Segretario di Stato per i trasporti del governo britannico, Grant Shapps, ha respinto la richiesta dell'azienda di avere 250 milioni di sterline di finanziamento per mantenere operativo il gruppo.\nStoria.\nThomas Cook AG e MyTravel Group hanno completato la fusione nel giugno 2007.\nIl 6 marzo 2008, la societ\u00e0 ha riacquistato la licenza per operare il marchio Thomas Cook in Medio Oriente e nel resto dell'Asia dal Dubai Investment Group per un importo stimato in circa 249 milioni di euro.\nNell'aprile del 2008 Thomas Cook Group ha acquistato la ditta di viaggi di lusso Elegant Resorts da Geoff Moss e Barbara Catchpole.\nLa societ\u00e0 ha acquistato la base di Preston della Gold Medal International, proprietaria di NetFlights, in un accordo del valore di 87 milioni di sterline inglesi a dicembre del 2008.\nL'8 marzo 2009 Thomas Cook ha firmato un accordo con la Octopus Media Technology per caricare una piattaforma-video on-line per la Thomas Cook TV.\nNella primavera del 2009 Thomas Cook UK ha firmato un accordo con l'International Entertainment Supplier The E3 Group, per la fornitura in esclusiva dell'intrattenimento per il gruppo.\n\u00c8 stato annunciato l'8 ottobre 2010 l'intenzione di Thomas Cook Group di fondersi con The Cooperative Travel per creare la maggiore catena di agenzie di viaggio del Regno Unito. Secondo tale accordo la nuova azienda era posseduta per il 70% dal Thomas Cook Group e il 30% dalla The Co-operative Travel.\nIl 23 settembre 2019 il gruppo, appesantito da due miliardi di debiti, ha dichiarato fallimento a seguito di un mancato accordo con i creditori e dopo il rifiuto da parte del governo britannico alla richiesta dell'azienda di un finanziamento di 250 milioni di sterline per mantenere operativo il gruppo.\nI numeri del gruppo.\nIl gruppo Thomas Cook Group aveva sette marchi al consumo tra cui Thomas Cook, Thomas Cook Airlines, Condor Flugdienst, Sunset, Neckermann, Ving, Direct Holidays e My Sunquest.\nLa societ\u00e0 operava in cinque divisioni principali: Regno Unito, Scandinavia, Nord America, Europa continentale e, per la Germania, solo nel settore delle compagnie aeree.\nCon una flotta di 97 aerei, punti vendita, dipendenti e oltre 19,1 milioni clienti annuali, il gruppo era la seconda societ\u00e0 pi\u00f9 grande viaggio in Europa e nel Regno Unito, dietro TUI Travel e il pi\u00f9 grande nei paesi scandinavi, in Francia, nei Paesi Bassi, in Germania, negli Stati Uniti e in Canada.\nCompagnie aeree.\nLa Thomas Cook aveva una propria compagnia aerea (la Thomas Cook Airlines) che effettuava voli charter partendo principalmente dal Regno Unito. Una suddivisione della principale \u00e8 basata in Scandinavia mentre in Germania \u00e8 basata la Condor Flugdienst che ha rilevato nel 2007.\nSponsorizzazioni.\nThomas Cook \u00e8 stato sponsor principale del Peterborough United.\nThomas Cook \u00e8 diventato uno sponsor delle Olimpiadi di Londra 2012. Come una dei pi\u00f9 grandi e pi\u00f9 popolari tour operator del Regno Unito, Thomas Cook \u00e8 stato nominato per fornire vacanze e alloggi in tutta la durata dei giochi. L'amministratore delegato di Thomas Cook ha commentato: \"Pi\u00f9 di un secolo fa Thomas Cook ha accompagnato viaggiatori britannici ai primi giochi olimpici moderni di Atene nel 1896, \u00e8 un privilegio di avere ancora una volta la possibilit\u00e0 di dare alle famiglie inglesi e gli appassionati di sport la possibilit\u00e0 di sperimentare tale evento raro e speciale nel proprio paese\".\nAzionisti.\nI cinque maggiori azionisti del Thomas Cook Group a partire da agosto 2011 sono stati Lloyds Bank (9%), BlackRock (4,99%), AXA (4,8%), Massachusetts Financial Services Company (4,65%) e Standard Life Investments (4,14%). Il resto dello stock fluttua liberamente. Nel giugno 2016 i tre maggiori azionisti erano Invesco (19%), Standard Life Investments (10%) e il magnate Guo Guangchang (7.03%)."}
{"id": "3872950", "revid": "688552", "url": "https://it.wikipedia.org/wiki?curid=3872950", "title": "Nikod\u012bmos Papavasileiou", "text": ""}
{"id": "3872951", "revid": "339392", "url": "https://it.wikipedia.org/wiki?curid=3872951", "title": "Nikodimos Papavasiliou", "text": ""}
{"id": "3872953", "revid": "621682", "url": "https://it.wikipedia.org/wiki?curid=3872953", "title": "L\u00e9on Glowacki", "text": ""}
{"id": "3872955", "revid": "124898343", "url": "https://it.wikipedia.org/wiki?curid=3872955", "title": "Jean Templin", "text": " Realizz\u00f2 la rete del 2-0 nella prima finale di UEFA Champions League."}
{"id": "3872957", "revid": "2110845", "url": "https://it.wikipedia.org/wiki?curid=3872957", "title": "Robert Lamartine", "text": "Carriera.\nCon lo Stade Reims vinse il campionato francese e la Coppa di Francia nel 1958."}
{"id": "3872960", "revid": "621682", "url": "https://it.wikipedia.org/wiki?curid=3872960", "title": "Oktay Metin", "text": ""}
{"id": "3872961", "revid": "183694", "url": "https://it.wikipedia.org/wiki?curid=3872961", "title": "Augusto Ponzio", "text": "\u00c8 Professore Emerito, ordinario di filosofia e teoria dei linguaggi, dell'Universit\u00e0 di Bari \"Aldo Moro\".\nHa contribuito come curatore e traduttore alla diffusione in Italia e all'estero del pensiero di Pietro Ispano, Michail Bachtin, Emmanuel L\u00e9vinas, Karl Marx, Ferruccio Rossi-Landi, Adam Schaff e Thomas Albert Sebeok.\nNella sua ricerca sui segni e sul linguaggio, di questi autori ha ripreso ci\u00f2 che soprattutto li accomuna, malgrado le loro differenze, vale a dire l'idea dell'imprescindibilit\u00e0, qualsiasi sia l'oggetto di studio, e per quanto specializzata ne sia l'analisi, dalla vita dell'individuo umano nella concreta singolarit\u00e0 del suo coinvolgimento senza alibi nel destino degli altri.\nBiografia.\nIl 28 giugno del 1966 si laurea in Filosofia all'Universit\u00e0 degli Studi di Bari, con una tesi in Filosofia teoretica, con relatore Giuseppe Semerari, sulla fenomenologia della relazione interpersonale, con particolare riferimento a \"Totalit\u00e9 et Infini\" di Emmanuel L\u00e9vinas. La sua tesi viene pubblicata nel 1970, ed \u00e8 la prima monografia mondiale su Emmanuel L\u00e9vinas.\nFino al 1970 \u00e8 stato assistente ordinario di Filosofia morale nella stessa Universit\u00e0, e dal 1969 \u00e8 professore ordinario di Filosofia nei licei e istituti magistrali di Brindisi, Francavilla Fontana, Terlizzi, Bari.\nDal 1970 \u00e8 incaricato dell'insegnamento di Filosofia del linguaggio nella Facolt\u00e0 di lingue e letterature straniere nell'Universit\u00e0 degli Studi di Bari, e dal 1980 \u00e8 professore ordinario di questa disciplina. Nello stesso anno scrive la prima monografia a livello mondiale su Michail Bachtin.\nDopo aver fondato e diretto dal 1981 al 1999 l'Istituto di Filosofia del linguaggio della Facolt\u00e0 di Lingue e Letterature Straniere dell'Universit\u00e0 degli Studi di Bari, \u00e8 stato il direttore del Dipartimento di Pratiche Linguistiche e Analisi dei Testi della stessa Universit\u00e0 dal 1999 al 2005. Nell'Universit\u00e0 di Bari, ha insegnato:\nNel 2015, nella medesima Universit\u00e0, viene nominato Professore Emerito ed attualmente \u00e8 stato nominato \u201cCultore della Materia\u201d.\nDal 1988 \u00e8 coordinatore del corso di dottorato in Teoria del Linguaggio e Scienze dei Segni, che, dal 2006, e come indirizzo dal 2010, fa parte della Scuola di dottorato in Scienze umane.\nHa diretto la collana \u201cTeoria del linguaggio e della letteratura\u201d della Dedalo (Bari) e, con Ferruccio Rossi-Landi, la rivista \"Scienze umane\", ed \u00e8 stato condirettore della rivista \"Lectures\", fondata da Vito Carofiglio. Dirige con Maria Solimini la collana \u201cSegni di Segni\u201d dell'Adriatica Editrice di Bari e la collana \u201cAntropologia dell'alterit\u00e0\u201d delle Edizioni dal Sud di Bari. Dirige inoltre con Patrizia Calefato la serie gialla, dedicata a tematiche filosofico-linguistiche e semiotiche della collana \"Strumenti\" delle edizioni Graphis di Bari. Con Susan Petrilli e Cosimo Caputo dirige la collana \u201cDi-segno-in-segno\u201d delle edizioni Manni di Lecce.\nNel 1989 fonda insieme a Claude Gandelman la serie annuale \"Athanor. Arte, Letteratura, Semiotica, Filosofia\", edita da Longo, Ravenna, di cui dal 1998 dirige la nuova serie, inaugurata con l'editore Manni di Lecce e attualmente edita da Meltemi, Roma.\nFa parte del comitato scientifico della rivista \"Giano. Pace ambiente problemi globali\", Cuen, Napoli e del comitato scientifico di \"Millepiani\", Mimesis, Milano.\nDirige dal 1990 la serie \u201cAthanor. Semiotica, filosofia, arte, letteratura\u201d, ora collana delle Edizioni Mimesis, a partire dal vol. XXV, 18, 2015, \"Scienze dei linguaggi e linguaggi delle scienze. Intertestualit\u00e0, interferenze, mutuazioni\", a cura di Suasan Petrilli.\nNelle Edizioni Guerra (Perugia) ha pubblicato \"Enunciazione e testo letterario nell'insegnamento dell'italiano come LS\", 2001, II ed. 2010; \"Linguistica generale, scrittura letteraria e traduzione\", 2004, II ed. 2007\"; Da dove verso dove. L'altra parola nella comunicazione globale,\" 2009; \"A mente. Processi cognitivi e formazione linguistica\", 2007. \u00c8 del gennaio 2016 il libro in collaborazione con Susan Petrilli, \"Lineamenti di semiotica e di filosofia del linguaggio\". Inoltre fa parte della redazione della rivista \u201c\"Cultura &amp; comunicazione\"\u201d edita della stessa casa editrice.\nTra gli altri suoi libri: \"Man as Sign\" (Mouton De Gruyter 1990), \"Signs, Dialogue, and Ideology\" (John Benjamins 1993), \"Sujet et alt\u00e9rit\u00e9. Sur E. L\u00e9vinas\" (L'Harmattan 1995), \"Introduzione a M. Bachtin\" (Bompiani 2003, nuova ed. 2015); \"Semiotics Unbounded\", con S. Petrilli (Toronto University Press 2005); \"E. Levinas, Globalisation, and Preventive Peace\" (Legas 2009), \"L'\u00e9coute de l'autre\" (L'Harmattan 2009), \"A revolus\u00e3o bachtiniana\" (Contexto 2012).\nTra le sue traduzioni (dal francese, dal russo, dal latino medievale dal tedesco): \"Il discorso amoroso.\" \"Seminario 1974-1976\" di Roland Barthes (Mimesis 2015) e Michail Bachtin e il suo circolo, \"Opere 1919-1930\", in collab. con Luciano Ponzio, testo russo a fronte (Bompiani, collana \u201cIl pensiero Occidentale\u201d diretta da Giovanni Reale, 2014); \"Summule logicales\" di Pietro Ispano (Bompiani 2010); \"Manoscritti matematici\" di Karl Marx (Spirali 2006).\nIl pensiero.\nDi seguito alcuni cenni ai concetti essenziali del pensiero di Augusto Ponzio.\nFilosofia del linguaggio e semiotica.\nI campi di studio e di ricerca di Augusto Ponzio, sono la semiotica e filosofia del linguaggio. \"Filosofia del linguaggio\" \u00e8 l'espressione che meglio esprime l'orientamento dei suoi studi e come egli affronta i problemi relativi alla semiotica dal punto di vista della filosofia del linguaggio, alla luce degli ultimi sviluppi delle scienze dei segni, dalla linguistica alla biosemiotica.\nIn tal senso il suo approccio pu\u00f2 essere pi\u00f9 propriamente definito come di pertinenza della semiotica generale, anche se Augusto Ponzio si occupa di semiotica generale, in termini di critica. La semiotica generale di Augusto Ponzio, supera l'illusoria separazione tra le discipline umanistiche, da una parte, e quelle logico-matematiche e le scienze naturali, dall'altra, evidenziando invece la condizione di interconnessione tra le scienze. La sua ricerca semiotica si riferisce a diversi campi e discipline, praticando un approccio che \u00e8 trasversale e interdisciplinare, o come direbbe lui stesso \"indisciplinato\".\nAugusto Ponzio si occupa di semiotica, di linguistica e delle altre scienze dei linguaggi e dei segni, nel senso della \u201cfilosofia del linguaggio\u201d, intendendo \u201cdel linguaggio\u201d non come indicazione dell'oggetto della filosofia, della filosofia che si occupa del linguaggio, ma come \u201cla filosofia\u201d del linguaggio stesso, come la sua \u201cattitudine al filosofare\u201d.\n\"Filosofia del linguaggio\" intesa come filosofia del dialogo, apertura all'altro, disposizione all'alterit\u00e0, arte dell'ascolto, messa in crisi del monolinguismo, del monologismo, inventiva, innovazione, creativit\u00e0 che nessun ordine del discorso, nessuna delimitazione dei luoghi comuni dell'argomentare, pu\u00f2 controllare o impedire.\nGenere, identit\u00e0 e alterit\u00e0.\nPer Augusto Ponzio il \"genere\", come ogni insieme, uniforma indifferentemente, cancella le differenze tra coloro che ne fanno parte, e implica l'opposizione altrettanto indifferente con coloro che fanno parte del genere opposto. Ogni genere a cui l'identit\u00e0 si appella per affermare la sua appartenenza, per esempio comunitaria, etnica, sessuale, nazionale, di credo, di ruolo, di mestiere, di condizione sociale, \u00e8 in opposizione a un altro genere: bianco/nero; uomo/donna; comunitario/extracomunitario; connazionale/straniero; professore/studente.\nAugusto Ponzio afferma che ogni differenza-identit\u00e0, ogni differenza di genere, al suo interno, \u00e8 cancellazione della differenza singolare e ogni genere, che ogni identit\u00e0 presuppone, in quanto basato sull'indifferenza e sull'opposizione, prevede il conflitto.\nL'unica differenza non indifferente e non oppositiva \u00e8 la differenza singolare, fuori identit\u00e0, fuori genere, come direbbe lui \u201csui generis\u201d: \n\u00e8 l'alterit\u00e0. Alterit\u00e0 intesa come relazione con l'altro, alterit\u00e0 assoluta, di unico a unico, in cui ciascuno \u00e8 insostituibile e non indifferente. Un'alterit\u00e0 che l'identit\u00e0 rimuove e censura, relega nel privato, ma che ciascuno vive e riconosce come vera relazione con l'altro.\nOpere.\nCuratele.\nDi seguito l'elenco dei libri a cura di Augusto Ponzio, salvo dove diversamente specificato. In alcuni di questi sono presenti introduzioni, presentazioni e/o traduzioni ad opera di Augusto Ponzio."}
{"id": "3872963", "revid": "7077", "url": "https://it.wikipedia.org/wiki?curid=3872963", "title": "Nino Sacerdoti", "text": "Biografia.\nFiglio di Emilio Sacerdoti e di Benedettina Donati, sorella di Lazzaro Donati, dopo il primo biennio di matematica all'Universit\u00e0 di Modena, si trasfer\u00ec a Milano per proseguire gli studi al Politecnico dove si laure\u00f2 nel 1895 quale ingegnere civile.\nDivenne un noto professionista nel campo delle perizie per danni di incendio ed ebbe tra i propri clienti le principali compagnie d'assicurazione italiane e straniere operanti in Italia per perizie di particolare rilievo (per esempio gli venne affidata quella per l'incendio dei Grandi Magazzini Bocconi in Piazza del Duomo che distrusse il palazzo nel dicembre 1918, poi ricostruito con il nome di \"la Rinascente\" ideato da Gabriele D'Annunzio).\nSpesso fu designato come unico perito sia dalle compagnie assicuratrici che dalle parti danneggiate e chiamato come arbitro in complesse questioni peritali.\nAccanto all'intensa attivit\u00e0 professionale si occup\u00f2 anche di interessi di carattere generale sia relativi alla professione che alla vita cittadina.\nNel 1898 fu relatore della commissione per uno studio di massima sulle linee ferroviarie di accesso alla nuova galleria del Sempione, relazione che fu pubblicata sulla rivista di ingegneria e architettura \u00ab il Monitore tecnico \u00bb (1899, n. 27).\nIntraprese, appena laureato, la libera professione a Milano ed ebbe studio professionale, prima con l'ing. Achille Manfredini, pi\u00f9 tardi con l'ing. Cesare Chiodi, a cui rimase sempre legato da particolare stima ed amicizia.\nDa gennaio a maggio del 1904 fu direttore della \"Rivista delle strade ferrate e delle tramvie\" edito dal Collegio nazionale degli ingegneri ferroviari italiani.\nIl collegio degli ingegneri e architetti di Milano lo chiam\u00f2 nel suo comitato direttivo nel 1904.\nFu segretario generale del comitato esecutivo dell'XI congresso degli ingegneri tenutosi a Milano nel 1906.\nPer la sua competenza fu per molti anni utilizzato ed apprezzato nei comitati e commissioni del collegio e successivamente del sindacato degli ingegneri.\nNel 1926 fu tesoriere del collegio.\nNel 1937 fu nominato presidente della commissione per le controversie individuali del lavoro del Sindacato Ingegneri.\nAnche il Comune di Milano ricorse a lui fin dai suoi giovani anni in svariati organi dell'amministrazione comunale:\nfu designato dal Comune quale consigliere della Congregazione di Carit\u00e0 nel 1903; negli anni successivi fece parte di numerose commissioni comunali fiscali (per la tassa sulle aree fabbricabili, sulla tassa del valore locativo, e altre) e tecniche (per le ispezioni alle case abitate, ecc.).\nParticolare attenzione e studio dedic\u00f2 ai problemi delle acque pubbliche: nel 1905 fece parte del Comitato pro navigazione interna e pi\u00f9 tardi del comitato centrale di consulenza tecnica dell'associazione per le acque pubbliche. \nNino Sacerdoti si interess\u00f2 fin da giovane alle questioni che riguardavano le case popolari, e gi\u00e0 a inizio Novecento tenne conferenze sugli \u00ab Alberghi popolari \u00bb e su \u00ab La questione delle case operaie in Milano \u00bb, che furono riprodotte sul \u00ab Monitore tecnico \u00bb, dove pure figur\u00f2, nel 1902, la sua relazione per la \u00ab Commissione per lo studio delle case popolari a Milano \u00bb, allora istituita dal Collegio degli Ingegneri. Sul \u00ab Problema dell'alloggio delle classi meno abbienti nelle grandi citt\u00e0 \u00bb fece pure una relazione al X Congresso degli ingegneri e architetti italiani a Cagliari nell'ottobre del 1902 in seguito alla quale il Congresso approv\u00f2 un ordine del giorno sulla costruzione degli alloggi popolari in Italia con il sostegno dello Stato e dei Comuni. Collabor\u00f2 inoltre con l'Istituto Autonomo Case Popolari di Milano sia come consigliere (dal 1904 al 1938) sia come membro di molte commissioni tecniche dell'Istituto stesso.\nQuesto suo contributo di attivit\u00e0 all'amministrazione dell'Istituto gli valse il conferimento dell'Ambrogino d'oro da parte del Comune di Milano nel 1936. \nFu direttore dal 1924 al 1938 della rivista di ingegneria e architettura \u00abil Monitore Tecnico \u00bb, a cui cominci\u00f2 a collaborare nel 1898 sotto la direzione di Achille Manfredini.\nTrov\u00f2 asilo in Svizzera nel novembre 1943 per sfuggire alla persecuzione nazifascista degli ebrei insieme alla moglie Margerita Donati, figlia di Lazzaro Donati e al figlio Piero Sacerdoti con la moglie Ilse Klein. Rientrato a Milano nel 1945 non riprese la libera professione, ma rimase ugualmente accanto alla vita professionale. Risorto nel 1946 il Collegio degli ingegneri di Milano, collabor\u00f2 attivamente al sodalizio con comunicazioni e note; a lui si deve una dettagliata e precisa \u00ab Storia del Collegio \u00bb \u2014 frutto oltrech\u00e9 di ricerche d'archivio, dei ricordi personali della sua lunga e intima consuetudine con gli uomini che illustrarono la professione a Milano dal 1900 in poi - pubblicata sui primi numeri della nuova serie degli \u00ab Atti del Collegio \u00bb. Continu\u00f2 a contribuire agli Atti, che lo ebbero membro del Comitato Direttivo, con note e recensioni bibliografiche fino alla fine."}
{"id": "3872966", "revid": "1439131", "url": "https://it.wikipedia.org/wiki?curid=3872966", "title": "Fiat 130 HP", "text": "La 130 HP \u00e8 un'autovettura da competizione realizzata dalla FIAT nel 1907.\nContesto.\nSino al 1906, la FIAT aveva ottenuto importanti risultati sportivi, ma non venivano ritenuti soddisfacenti a causa dello strapotere delle vetture francesi. Per questo motivo, quando fu introdotta nel 1907 una nuova formula basata sul consumo di carburante (30 litri per 100\u00a0km) senza limite di peso e cilindrata, i vertici FIAT decisero di sviluppare una nuova vettura.\nTecnica.\nIl progetto fu affidato a Giovanni Enrico, il quale, collaborando con Guido Fornaca e Carlo Cavalli, svilupp\u00f2 la 130 HP, una vettura con un propulsore 4 cilindri di oltre 16.000\u00a0cm\u00b3. Tale motore era molto innovativo per l'epoca, in quanto aveva un alesaggio superiore alla corsa, valvole in testa e camere di combustione emisferiche con le candele situate al centro.\nL'accensione era assicurata da un magnete Simms-Bosch, mentre l'alimentazione era regolata da un solo carburatore. Nonostante il peso di oltre 1000 kg (ogni pistone aveva un peso di 4\u00a0kg e mezzo) le ruote erano ancora realizzate in legno.\nRisultati sportivi.\nFelice Nazzaro si aggiudic\u00f2 la Kaiserpreis che si svolgeva sul circuito del Taunus. Le altre due vetture FIAT affidate a Lancia e a Louis Wagner terminarono rispettivamente sesta e quinta.\nLa stessa squadra composta da Nazzaro, Wagner e Lancia fu schierata al Gran Premio di Francia che si svolgeva a Dieppe. Durante i primi 3 giri, Wagner mantenne il comando, ma a causa di un guasto dovette ritirarsi. Il comando pass\u00f2 a Lancia, il quale per\u00f2 dovette anche lui ritirarsi per noie al motore, lasciando la vittoria a Nazzaro."}
{"id": "3872976", "revid": "536159", "url": "https://it.wikipedia.org/wiki?curid=3872976", "title": "Aeroporto internazionale di Ushuaia", "text": ""}
{"id": "3872978", "revid": "536159", "url": "https://it.wikipedia.org/wiki?curid=3872978", "title": "Aeroporto internazionale di San Carlos de Bariloche", "text": ""}
{"id": "3872981", "revid": "177967", "url": "https://it.wikipedia.org/wiki?curid=3872981", "title": "Uno dei tanti/Cara cara", "text": "Uno dei tanti/Cara cara \u00e8 un 45 giri di Joe Sentieri, pubblicato nel 1961.\nIl disco.\nIl disco venne pubblicato dalla Dischi Ricordi in due versioni: nella prima in copertina era raffigurato il cantante, mentre nella seconda vi era il disegno di alcune persone per i quattro lati della copertina, in grigio tranne uno in rosa (a rappresentare la canzone sul lato A, \"Uno dei tanti\").\n\"Uno dei tanti\".\nScritta da Mogol e Carlo Donida Labati, la canzone fu anche incisa poco tempo dopo da Tony Dallara e Gian Costello.\n\"Uno dei tanti\" ha goduto - e gode tuttora - di una straordinaria popolarit\u00e0 soprattutto negli USA: tradotta in inglese da Jerry Leiber e Mike Stoller, ed intitolata \"I (Who Have Nothing)\", \u00e8 stata interpretata, nel corso degli anni, da un considerevole numero di artisti.\nIl primo a proporla, nel 1963, fu Ben E. King (il celeberrimo cantante di \"Stand by Me\"); grazie al successo ottenuto, il brano \u00e8 entrato stabilmente nel repertorio dei cantanti soul e rhythm and blues.\nTra le molte versioni disponibili, oltre a quella di Ben E. King, ricordiamo gli Status Quo (1966), Linda Jones (1968), Tom Jones (1970), Pasha Hristova (1971), Roberta Flack e Donny Hathaway (1972), Sylvester (1979), Manfred Mann's Earthband (1979), Shirley Bassey (1980), Luther Vandross e Martha Wash (1991), Neil Diamond (1993), Gladys Knight (1998), Joe Cocker (2004), Jordin Sparks (2007), Irene Fornaciari, Kerry Ellis e Brian May (2012).\nNel 1964 il gruppo Los Gratsons ne incide una cover in spagnolo dal titolo \"Uno de tantos\" (Iberofon, IB 45-1237).\n\"Cara cara\".\nScritta da Alberto Testa per le parole e da Giulio Compare e Rinaldo Cozzoli per la musica, la canzone fu presentata con successo da Sentieri a \"Canzonissima\".\nIl testo, ironico, racconta la vicenda di un uomo che per convincere una ragazza ad andare a ballare con lui, le dichiara di essersi tagliato i capelli."}
{"id": "3872984", "revid": "92723", "url": "https://it.wikipedia.org/wiki?curid=3872984", "title": "Bezljudivka", "text": "Bezljudivka () \u00e8 un villaggio dell'Oblast' di Charkiv in Ucraina.\n\u00c8 situato sul fiume Uda, 3 km a sud di Charkiv. Al 2001 la popolazione era di 9.693 unit\u00e0.\nIl lago Bezljudovs'kyj \u00e8 un'area ricreativa per gli abitanti del villaggio."}
{"id": "3872991", "revid": "729019", "url": "https://it.wikipedia.org/wiki?curid=3872991", "title": "Isola Russkij", "text": "L'isola Russkij (in russo \u041e\u0441\u0442\u0440\u043e\u0432 \u0420\u0443\u0441\u0441\u043a\u0438\u0439, \"ostrov Russkij\") \u00e8 un'isola russa che fa parte dell'arcipelago di Nordenski\u00f6ld ed \u00e8 bagnata dal mare di Kara.\nAmministrativamente appartiene al distretto di Tajmyr del Territorio di Krasnojarsk, nel Circondario federale della Siberia.\nNon va confusa con l'omonima isola nel mar del Giappone, nel golfo di Pietro il Grande, proprio di fronte a Vladivostok.\nGeografia.\nL'isola \u00e8 situata nella parte sud-orientale del mare di Kara, 74\u00a0km a nord e oltre 80\u00a0km a nord-ovest della penisola del Tajmyr. \u00c8 la pi\u00f9 settentrionale e la pi\u00f9 grande dell'arcipelago di Nordenski\u00f6ld, adiacente al gruppo delle isole di Litke, la cui isola pi\u00f9 vicina (isola di \u0160ilejko) si trova poco pi\u00f9 di 100\u00a0m a sud-est della penisola di Bunge (\u043f\u043e\u043b\u0443\u043e\u0441\u0442\u0440\u043e\u0432 \u0411\u0443\u043d\u0433\u0435, \"poluostrov Bunge\"). Come il resto dell'arcipelago, fa parte della Riserva naturale del Grande Artico dal 1993.\nL'isola si sviluppa in direzione sudovest-nordest per una lunghezza di 38\u00a0km (da capo Russkij Zapadnyj a capo Russkij Severnyj) e ha una larghezza massima di 13\u00a0km; ha un'area di 305,7\u00a0km\u00b2 e uno sviluppo costiero di 124,9\u00a0km.\nNella parte centrale raggiunge un'altezza massima di 39\u00a0m s.l.m.; nella parte settentrionale l'elevazione raggiunge i 28\u00a0m, nella parte meridionale i 30\u00a0m.\nLe coste sono irregolari, soprattutto nella parte sud-occidentale e meridionale, dove, a causa dell'erosione, si sono formate alcune insenature, alcune strette e lunghe strisce di sabbia (da 50 a 250\u00a0m di larghezza e fino a 6\u00a0km di lunghezza) e la penisola di Bunge. In questa parte dell'isola si apre la grande baia Bol'\u0161aja (\u0431\u0443\u0445\u0442\u0430 \u0411\u043e\u043b\u044c\u0448\u0430\u044f, \"buchta Bol'\u0161aja\"), lunga 10\u00a0km e larga 4\u00a0km; ad est si aprono la baia Opasnaja (\u0431\u0443\u0445\u0442\u0430 \u041e\u043f\u0430\u0441\u043d\u0430\u044f) e la baia Melkaja (\u0431\u0443\u0445\u0442\u0430 \u041c\u0435\u043b\u043a\u0430\u044f); nel nord si trova invece la laguna Gusinaja (\u043b\u0430\u0433\u0443\u043d\u0430 \u0413\u0443\u0441\u0438\u043d\u0430\u044f, \"laguna Gusinaja\"). Sempre nel nord, le coste sono ripide, con scogliere alte 4\u20138\u00a0m; nel resto dell'isola sono pi\u00f9 dolci.Il punto pi\u00f9 settentrionale \u00e8 il capo Russkij Severnyj (\u041c\u044b\u0441 \u0420\u0443\u0441\u0441\u043a\u0438\u0439 \u0421\u0435\u0432\u0435\u0440\u043d\u044b\u0439), quello pi\u00f9 occidentale \u00e8 capo Russkij Zapadnyj (\u041c\u044b\u0441 \u0420\u0443\u0441\u0441\u043a\u0438\u0439 \u0417\u0430\u043f\u0430\u0434\u043d\u044b\u0439) e quello pi\u00f9 meridionale \u00e8 capo Ostryj (\u043c\u044b\u0441 \u041e\u0441\u0442\u0440\u044b\u0439).\nSono presenti molti corsi d'acqua, la maggior parte dei quali a carattere stagionale, che sfociano in tutte le direzioni. I ruscelli pi\u00f9 lunghi sono il Medve\u017eij (\u0440\u0443\u0447\u0435\u0439 \u041c\u0435\u0434\u0432\u0435\u0436\u0438\u0439, \"ru\u010dej Medve\u017eij\") che scorre per 7,5\u00a0km prima di gettarsi nella baia Bol'\u0161aja, il Melkij (\u0440\u0443\u0447\u0435\u0439 \u041c\u0435\u043b\u043a\u0438\u0439) lungo 5\u00a0km, il Gusinyj (\u0440\u0443\u0447\u0435\u0439 \u0413\u0443\u0441\u0438\u043d\u044b\u0439) lungo 5\u00a0km e l'Olenij (\u0440\u0443\u0447\u0435\u0439 \u041e\u043b\u0435\u043d\u0438\u0439), che raggiunge gli 8\u00a0km nonostante le sorgenti siano fortemente paludose. L'isola \u00e8 punteggiata di piccoli laghi salati, che non superano la profondit\u00e0 di 2\u00a0m.\nIl territorio \u00e8 collinare, con numerosi saliscendi che formano l'asse centrale dell'isola. Da questa zona nascono quasi tutti i corsi d'acqua.\nFlora e fauna.\nRusskij, come la maggioranza delle isole russe nel mare di Kara, ha una vegetazione tipica della tundra. Dopo i rilevamenti ornitologici fatti nel 1993 dall'Istituto di Scienze Ecologiche ed Evolutive A. N. Severcov, sono state trovate colonie di gabbiani d'avorio e di oche colombaccio. Prima della chiusura avvenuta nel 1999, la stazione scientifica presente sull'isola monitorava anche altri animali come il lemming, il piovanello violetto, i voltapietre, il piovanello tridattilo e il gambecchio comune.\nStoria.\nRusskij e l'arcipelago tutto furono per la prima volta esplorati nel 1740 durante la spedizione Grande Nord, guidata da Nikifor \u010cekin, che faceva parte della squadra di Chariton Laptev."}
{"id": "3872993", "revid": "983767", "url": "https://it.wikipedia.org/wiki?curid=3872993", "title": "Spatharius", "text": "Lo spatharius era un militare dell'esercito bizantino. Il termine proviene dal greco \"\u03c3\u03c0\u03b1\u03b8\u03ac\u03c1\u03b9\u03bf\u03c2\" - spatharios, \"colui che porta la spada\".\nSi chiamava cos\u00ec, nell'impero romano d'oriente, gi\u00e0 nell'et\u00e0 di , la guardia del corpo dell'imperatore; il termine presso i Visigoti assurse poi a dignit\u00e0 nobiliare. Nello \"Strategikon\", manuale d'arte militare dell'impero bizantino del VI secolo, si tratta di un grado dell'esercito, i cui membri vengono collocati nello schieramento subito dopo il generale e prima dei bucellarii. Nella \"Lex Alamannorum\" (tit. LXXIII \"spadarii\") formalizzata a partire dal 730 peraltro indica non colui che porta la spada, ma chi la fabbrica. "}
{"id": "3872994", "revid": "332343", "url": "https://it.wikipedia.org/wiki?curid=3872994", "title": "Gerolamo Mengozzi-Colonna", "text": "Biografia.\nLa sua data di nascita \u00e8 stata ricavata dal certificato di morte, dove \u00e8 detto \u00abdi anni 88\u00bb. Secondo Antonio Maria Zanetti proveniva da una famiglia originaria di Tivoli, mentre il secondo cognome \u00e8 un omaggio ai nobili Colonna, per i quale lavor\u00f2 a Roma negli anni 1720.\nFu allievo di Francesco Scala e di Antonio Felice Ferrari, nel 1724 entr\u00f2 a far parte dell'Accademia nazionale di San Luca a Roma. La sua formazione risent\u00ec molto degli influssi del quadraturismo attivo in Emilia Romagna e questo \u00e8 testimoniato dalla sua attivit\u00e0 svolta accanto ai decoratori del suo tempo.\nNella sua vita dimor\u00f2 principalmente a Venezia. Qui inizialmente collabor\u00f2 con il suo maestro Ferrari, poi esegu\u00ec alcuni ornati architettonici all'interno del Palazzo Ducale e una serie di affreschi a monocromo nella chiesa di San Nicola da Tolentino mostrando uno stile prospettico rigoroso. A Venezia strinse forti legami di amicizia col pittore Giambattista Tiepolo, con cui collabor\u00f2 in diverse occasioni. Come quadraturista lavor\u00f2 cos\u00ec per dipingere le finte architetture in cui il Tiepolo poi inseriva le sue composizioni e figure. \nFra i lavori operati insieme al Tiepolo, va ricordato a Venezia, intorno al 1720, l\"'Apoteosi di Santa Teresa\" per la Chiesa di Santa Maria degli Scalzi (in seguito ne cur\u00f2 anche la decorazione del soffitto), nonch\u00e9 le quadrature di tutti gli affreschi di Villa Valmarana Ai Nani, a Vicenza. Lavor\u00f2 anche nel Palazzo Patriarcale di Udine\nIl capolavoro dell'artista rimane la decorazione di Palazzo Labia a Venezia, dove svolse anche attivit\u00e0 di scenografo per i teatri di San Samuele e di San Giovanni Grisostomo, creando composizioni vicine al gusto della famiglia Galli da Bibbiena.\nCollabor\u00f2 anche con il figlio del Tiepolo, Giandomenico nell'\"Apoteosi dei santi Faustino, Giovita, Benedetto e Scolastica\", dipinta tra il 1754 e il 1755 per la chiesa dei Santi Faustino e Giovita a Brescia. Qui il Colonna dipinse le pareti dell'intero coro con la realizzazione di quadrature che raffigurano persone affacciate da finte ringhiere e false nicchie contenenti statue circondate da nubi.\nCollabor\u00f2 con Marcantonio Franceschini nella chiesa di San Francesco d'Assisi di Torino.\nDal 1724 fu consociato dell'Accademia di San Luca. Ultima sua notizia di attivit\u00e0 pubblica fu la sua nomina tra i sindaci del collegio dei pittori di Venezia il 28 dicembre 1769."}
{"id": "3872996", "revid": "599013", "url": "https://it.wikipedia.org/wiki?curid=3872996", "title": "Pantelleria Passito liquoroso", "text": "Il Pantelleria Passito liquoroso \u00e8 un vino passito DOC, che pu\u00f2 essere prodotto esclusivamente nell'Isola di Pantelleria in provincia di Trapani.\nNon va confuso con il vino Passito di Pantelleria DOC, che non \u00e8 addizionato.\nTecniche produttive.\nPer il Pantelleria Passito liquoroso si deve partire da mosto ottenuto, almeno in parte, da uve passite (concentrazione zuccherina 60% massimo). Durante o alla fine della fermentazione \u00e8 obbligatoria l'alcolizzazione, ottenuta tramite l'aggiunta di etanolo di origine enologica.\nIl vino pu\u00f2 essere commercializzato non prima del 1\u00ba febbraio dell'anno successivo alla vendemmia.\nPer questa variet\u00e0 di Pantelleria DOC \u00e8 obbligatorio l'inserimento dell'annata di produzione.\nAbbinamenti consigliati.\nCrostate di frutta, cassata, cannoli siciliani e formaggi stagionati."}
{"id": "3872998", "revid": "599013", "url": "https://it.wikipedia.org/wiki?curid=3872998", "title": "Pantelleria Zibibbo dolce", "text": "Il Pantelleria Zibibbo dolce \u00e8 un vino spumante a DOC.che pu\u00f2 essere prodotto esclusivamente nell'Isola di Pantelleria in provincia di Trapani.\nProduzione.\n\"Provincia, stagione, volume in ettolitri\"\nVoci correlate.\nPantelleria (vino)"}
{"id": "3873000", "revid": "599013", "url": "https://it.wikipedia.org/wiki?curid=3873000", "title": "Pantelleria bianco", "text": "Il Pantelleria bianco \u00e8 un vino a DOC.che pu\u00f2 essere prodotto esclusivamente nell'Isola di Pantelleria in provincia di Trapani.\nCaratteristiche organolettiche.\nSe il sapore \u00e8 secco o pi\u00f9 o meno morbido, armonico e frizzante, il vino pu\u00f2 assumere la denominazione di Pantelleria bianco frizzante\nProduzione.\n\"Provincia, stagione, volume in ettolitri\"\nVoci correlate.\nPantelleria (vino)"}
{"id": "3873006", "revid": "15756", "url": "https://it.wikipedia.org/wiki?curid=3873006", "title": "Abbey Dawn", "text": "Abbey Dawn \u00e8 la linea di abbigliamento della cantante canadese Avril Lavigne. La linea \u00e8 chiamata Abbey Dawn in quanto \"Abbey\" era il soprannome di Avril durante l'infanzia.\nCollezioni.\nLuglio 2008.\nNel luglio 2008 Lavigne lancia la sua prima linea di abbigliamento da lei stessa disegnata, Abbey Dawn, che viene distribuita dai grandi magazzini statunitensi Kohl's.\nSettembre 2009.\nIl 14 settembre 2009 la cantante presenta la sua ultima collezione di abbigliamento durante la settimana della moda di New York.\nA partire dal 2009, oltre ai capi di abbigliamento, la linea comprende anche pigiami, costumi da bagno, gioielli, orologi, occhiali, borse e scarpe.\nGennaio 2010.\nNel gennaio 2010 lavora in collaborazione con la Disney per realizzare dei modelli di abiti \"Abbey Dawn\" ispirati allo stile dei costumi del film Alice in Wonderland. I modelli creati vengono messi in mostra, da maggio a settembre, presso l'istituto di moda Fashion Institute of Design &amp; Merchandising di Los Angeles.\nGennaio 2011.\nIl 21 dicembre 2010 \u00e8 stato lanciato il nuovo sito per Abbey Dawn: da questo momento la sua linea di abbigliamento \u00e8 disponibile in 50 diversi paesi in tutto il mondo ed \u00e8 possibile acquistare i capi d'abbigliamento online; inoltre ogni mese viene messa in vendita una nuova collezione. Altra novit\u00e0 proposta \u00e8, oltre alla vendita in tutto il mondo, il lancio sul mercato di una linea maschile della sua linea di abbigliamento che lei stessa definisce \"per ragazzi a cui piace lo stile di Metal Mulisha\". I primi capi messi in vendita per questa linea sono state due T-Shirt che portano il logo di \"What The Hell\".\nGiugno 2011.\nNel mese di giugno del 2011 Avril ha intrapreso una nuova collaborazione nel campo della moda con il marchio italiano Lotto, realizzando la collezione \"Avril X Lotto\" per il mercato cinese, collaborazione estesa anche per il 2012. Il 6 e 7 luglio 2011 presenta la collezione al Bread &amp; Butter Apparel Trade Show di Berlino. Nello stesso mese Avril disegna una maglia, con scritto \u201cAbbey Dawn Love Japan\u201d, messa in vendita sul sito, i cui proventi sono devoluti a favore del programma \u201cComfort For Kids\u201d della fondazione Mercy Corps per aiutare i bambini colpiti dal terremoto e dallo tsunami che ha devastato il Giappone in quello stesso anno. Il mese successivo annuncia la collaborazione con il brand Samantha Thavasa. L'azienda, molto popolare in Giappone e rinomata per le sue borse, produce con la cantautrice canadese una borsa che richiama le t-shirt.\nSpot pubblicitari.\nPer la campagna \u201cInspired by the Artists\u2026 worn by you\u201d del 2008 viene registrato un breve spot pubblicitario.\nNel 2009 viene girato un nuovo spot.\nNel 2010 il video What The Hell mostra chiaramente in un negozio la sua nuova linea, anticipandola, mostrandola in anteprima. Avril indossa la collezione Abbey Dawn anche nel video Smile.\nNel 2012, quando Abbey Dawn diventa partner di JustFab con cui realizza una collezione esclusiva di borse e scarpe, viene creato un nuovo spot.\nPartecipazioni.\nPer pubblicizzare la sua linea e quella di altri artisti, Avril partecipa nel 2008 alla campagna \u201cInspired by the Artists\u2026worn by you\u201d interpretando insieme a Vanessa Carlton, The Red Jumpsuit Apparatus, Plain White T's e Lenny Kravitz il brano Love Revolution di quest'ultimo.\nNell'agosto 2011 annuncia la collaborazione con il brand Samantha Thavasa. L'azienda, molto popolare in Giappone e rinomata per le sue borse, produce con la cantautrice canadese una borsa che richiama le t-shirt.\nIl 22 e 23 agosto 2011 partecipa al MAGIC Marketplace Convention di Las Vegas.\nIl 12 settembre 2011 partecipa alla New York Fashion Week.\nNel marzo del 2012 Abbey Dawn diventa partner di JustFab con cui realizza una collezione esclusiva di borse e scarpe.\nIl 21 agosto 2012 partecipa al MAGIC Marketplace Convention di Las Vegas. Il 10 settembre 2012 partecipa alla New York Fashion Week.\nDistribuzione.\nLa linea, disegnata da lei stessa e lanciata sul mercato nel luglio del 2008, viene distribuita dai grandi magazzini statunitensi Kohl's fino a maggio del 2009. Tutto questo \u00e8 possibile grazie alla collaborazione di Avril con Jerry Leigh.\nA partire dal mese di giugno 2009 la linea \u00e8 distribuita anche da Boathouse in Canada.\nAbbey Dawn \u00e8 distribuita negli USA da Blank Generation, e in Europa da Jackson Distribution.\nTemporary Store.\nNel mese di agosto 2008 viene aperto un temporary store a Laforet Harajuku, a Tokyo, e il 14 settembre Avril vi tiene una sfilata."}
{"id": "3873008", "revid": "28592", "url": "https://it.wikipedia.org/wiki?curid=3873008", "title": "Dodecastili", "text": ""}
{"id": "3873009", "revid": "47767", "url": "https://it.wikipedia.org/wiki?curid=3873009", "title": "Libri feudorum", "text": "I Libri feudorum sono una compilazione di diritto longobardo. L'opera \u00e8 ampiamente accettata come una dichiarazione delle varie regole che governavano il rapporto tra signore e vassallo in epoca medievale. I capitoli pi\u00f9 importanti dei Libri feudorum vennero scritto dal giurista pavese Ugo da Gambol\u00f2.\nIl diritto feudale, con formazione prevalentemente consuetudinaria, venne raccolto attraverso decisioni e pareri espressi in sede giudiziaria, e intorno al XII secolo, formando un insieme di regole e di principi che Oberto Dall'Orto, giudice e pi\u00f9 volte console di Milano, trascrisse in un unico testo, che invi\u00f2 in 2 epistole al figlio Anselmo, studioso di diritto a Bologna: le consuetudines feudorum: un testo che espone in modo preciso le principali consuetudini feudali. \nI \"Libri feudorum\" sono una raffinata rappresentazione dell'immenso lavoro che i giuristi del XIII secolo avevano svolto per cercare di consolidare l'elemento senz'ombra di dubbio pi\u00f9 aleatorio del feudo: il \"Beneficium\". Notevole \u00e8 l'impegno nel cercare di ricondurlo a un diritto reale (gi\u00e0 Oberto nelle sue lettere lo assimiler\u00e0 ad un 'quasi usufrutto'). A testimonianza di ci\u00f2 pu\u00f2 ricordarsi come l\"investitura\", ovvero l'atto di assegnazione del beneficio, divenne, in alcune zone d'Italia, un vero e proprio contratto agrario assimilato all'enfiteusi. Questi dati, diffusamente raccolti nei Libri, non fanno altro che corroborare ulteriormente quella concezione per cui il feudo italiano ancor\u00f2 le sue basi sulla propriet\u00e0 terriera, a differenza di altre zone d'Europa. \nQueste, glossate nel '200, soprattutto da Pillio da Medicina, giurista del XIII secolo, professore a Bologna e a Modena, assunsero denominazione di \"libri feudorum\" ed entrarono nel quinto volume dei libri legali in appendice alle Novelle come vero e proprio testo normativo di riferimento del diritto feudale europeo. Numerosi i riferimenti diretti e indiretti nei Libri Feudorum ad alcune costituzioni imperiali, in particolare all'Edictum de Beneficiis, ricchi di regole nate nella prassi. \nSiamo al culmine del dualismo tra diritto romano e diritto feudale, a volte risolto da teorie come il dominio diviso: con riferimento al beneficio e sulla base del principio gi\u00e0 espresso del feudo come diritto reale, questa teoria impiegava gli strumenti romanistici per rendere concreta la tutela dei diritti autonomi del vassallo sul proprio beneficio."}
{"id": "3873012", "revid": "838137", "url": "https://it.wikipedia.org/wiki?curid=3873012", "title": "Anatolia ottomana", "text": ""}
{"id": "3873014", "revid": "287204", "url": "https://it.wikipedia.org/wiki?curid=3873014", "title": "Tamerlano (disambigua)", "text": ""}
{"id": "3873019", "revid": "433605", "url": "https://it.wikipedia.org/wiki?curid=3873019", "title": "Nazionale di pugilato dell'Italia", "text": "La nazionale di pugilato dell'Italia \u00e8 la rappresentativa nazionale dell'Italia, sia maschile che femminile, nelle competizioni internazionali di pugilato, le cui principali sono i Giochi olimpici (cat. Elite), i Mondiali AIBA, gli Europei EUBC e i Campionati UE EUBC (tutte le categorie).\nItalia Boxing Team.\nL'Italia Boxing Team \u00e8 l'insieme di tutte le Nazionali Italiane di Pugilato, che prendono parte a tutte le competizioni sotto l\u2019egida della FPI, EUBC, AIBA e CIO. Le nazionali sono le seguenti:\nStoria.\nSono diversi i pugili che hanno difeso i colori della Nazionale italiana di pugilato, nelle varie manifestazioni internazionali.&lt;br&gt;\nI primi campioni olimpici italiani, sono stati Vittorio Tamagnini, Carlo Orlandi e Piero Toscani tutti vincitori ai Giochi olimpici di , mentre le prime medaglie assolute vinte ai Giochi, sono stati i bronzi di Edoardo Garzena per gli uomini, ai giochi di , e di Irma Testa per le donne ai Giochi di .&lt;br&gt;\nFrancesco Damiani ha conquistato la prima medaglia in un mondiale, argento nel 1982, mentre il primo oro fu conquistato da Tommaso Russo nel mondiale 1991. In campo femminile le prime medaglie assolute ad un Mondiale, furono quelle dell'edizione di Scraton 2004, dove l'Italia conquist\u00f2 un oro e un bronzo rispettivamente con Simona Galassi e Cristina Cerpi.&lt;br&gt;\nI pugili Romano Caneva e Gaetano Lanzi sono stati invece i primi a vincere una medaglia ai Campionati Europei, rispettivamente oro e argento nel torneo del 1927. In campo femminile le prime medagliate ad un Europeo furono Simona Galassi e Marzia Davide (oro), Laura Tosti e Angela Cannizzaro (bronzo), nel 2003."}
{"id": "3873020", "revid": "287204", "url": "https://it.wikipedia.org/wiki?curid=3873020", "title": "Biemot", "text": ""}
{"id": "3873021", "revid": "74801", "url": "https://it.wikipedia.org/wiki?curid=3873021", "title": "Fran\u00e7oise de Graffigny", "text": "Autrice del celebre romanzo epistolare \"Lettere d'una peruviana\", pubblicato nel 1747, \u00e8 una delle donne pi\u00f9 importanti della letteratura francese del XVIII secolo Famosa durante la sua vita cadde nell'oblio durante la Rivoluzione francese. Soltanto con l'avvento del movimento femminista degli anni '60 fu riscoperta e le sue opere furono nuovamente pubblicate.\nBiografia.\nInfanzia.\nFran\u00e7oise d'Issembourg d'Happoncourt nacque a Nancy quando ancora il ducato di Lorena non era stata annesso alla Francia.. Suo padre Fran\u00e7ois d'Happoncourt era un militare di carriera che aveva sposato Marguerite Callot, una pronipote dell'illustre incisore lorenese Jacques Callot.\nDurante la sua infanzia Fran\u00e7oise ricevette un'educazione travagliata e soltanto all'et\u00e0 di 13 o 15 anni seppe leggere e scrivere\nA 16 anni Fran\u00e7oise, che si diceva fosse molto bella dovette ben presto scegliere tra la vita di una donna maritata o quella di una monaca. La prima opzione sembrava offrire pi\u00f9 vantaggi per la sua famiglia e quindi la sua adolescenza fu molto breve poich\u00e9 venne fatta sposare all'et\u00e0 di 17 anni\nIl matrimonio.\nSembrerebbe che fosse stato suo padre a decidere del matrimonio di Fran\u00e7oise con un giovane ufficiale di nome Fran\u00e7ois Huguet de Graffigny, al servizio del duca di Lorena; un militare dalle brillanti possibilit\u00e0 di carriera per l'influenza del padre Jean Huguet, persona molto importante nella regione poich\u00e9 era il Signore di Goncour, Pagny, Dollaincourt, Courcelles, Graffigny e Chemin.\nIl matrimonio si celebr\u00f2 il 19 gennaio del 1712 nella chiesa di Saint-Nicolas-de-Port.\nLa coppia risiedette a Villers-l\u00e8s-Nancy, in una casa ereditata da Fran\u00e7oise dalla madre e che de Graffigny si era incaricato di restaurare. Questa dimora, oggi chiamata chateau di Madame di Graffigny, fu abitata da altri celebri occupanti come Benjamin Constant ou Mathieu de Dombasle.\nTuttavia la felicit\u00e0 della coppia non dur\u00f2 per molto tempo. Fran\u00e7oise de Graffigny si ritrov\u00f2 sposata a un uomo che amava il gioco, che beveva e che la picchiava \u00abfino a mettere a rischio la sua stessa vita e aggravando la sua brutalit\u00e0 con una grande avarizia.\u00bb. Ecco come ella descrive la sua sventurata condizione in una lettera al padre nel 1716, a quattro anni dal suo matrimonio:\nDurante i loro 11 anni di matrimonio, la coppia ebbe tre bambini Charlotte-Antoinette nata nel giugno 1713, Jean-Jacques nato nel mese di marzo del 1715 e Marie-Th\u00e9r\u00e8se nata nel 1716, che morirono tutti precocemente.\nIl marito era spesso assente e quando era presente moltiplicava le sue sevizie. Fran\u00e7oise de Graffigny chiese infine la separazione legale che, grazie ai numerosi testimoni che dichiararono di aver visto il marito picchiarla, ottenne nel 1723. Il marito mor\u00ec due anni dopo nel 1725..\nVedovanza e vita sentimentale.\nUna volta rimasta vedova, Fran\u00e7oise, che aveva perso la madre nel 1727 e il padre nel 1733, si trov\u00f2 libera da ogni obbligo familiare..\nVerso il 1730 incontr\u00f2 in Lorena Fran\u00e7ois-Antoine Devaux con il quale nacque una grande amicizia come testimonia una lunga corrispondenza epistolare dove i due si confidavano ogni sorta di intimit\u00e0: Fran\u00e7oise gli scriveva della sua relazione amorosa con L\u00e9opold Desmarest, mentre Devaux le riferiva delle sue ambizioni letterarie\nI due si chiamavano tra di loro \"Panpan\" (diminutivo lorenese di Fran\u00e7ois) o \"Abelle\". Si scrivevano quasi tutti i giorni e per questo la loro corrispondenza di migliaia di lettere \u00e8 diventata una documentazione storica importante per un quadro della vita quotidiana di due intellettuali del XVIII secolo. Cos\u00ec ad esempio scriveva Fran\u00e7oise a Devaux:\nIl suo unico grande amore fu dunque per questo giovane ufficiale, L\u00e9opold Desmarest, di 13 anni pi\u00f9 giovane di lei, figlio di Henry Desmarest, un musicista rinomato in tutta Europa, che risiedette alla corte di Lorena. La loro relazione dur\u00f2 per vent'anni. Ella considerava quello vissuto a Parigi il periodo pi\u00f9 felice della sua vita quando egli l'accompagnava dai suoi amici che rallegrava cantando o raccontando spiritose barzellette.\nFino a quando visse in Lorena Fran\u00e7oise soggiorn\u00f2 per difficolt\u00e0 economiche assai spesso nel castello di Cirey (di propriet\u00e0 di \u00c9milie du Ch\u00e2telet che dal 1734 vi abitava con Voltaire). Ma nel marzo 1739 lasci\u00f2 Cirey per Parigi, dopo una penosa scenata dove fu ingiustamente accusata di aver rubato e consegnato a un editore parigino delle copie di un canto de \"La Pucelle\", un'opera di Voltaire che sarebbe stato rischioso pubblicare senza precauzioni.\nPer il freddo sopportato durante questo soggiorno a Cirey (Voltaire le contava persino i ceppi da ardere nel camino) la salute di Fran\u00e7oise ne fu compromessa.\nA Parigi.\nArrivata a Parigi Fran\u00e7oise riprese contatto con la duchessa di Richelieu (ella era stata la sua dama di compagnia quando questa era ancora Mademoiselle de Guise) che l'alloggi\u00f2 e le procur\u00f2 numerose relazioni.\n\u00c8 a Parigi che Fran\u00e7oise entra per la prima volta in contatto con il mondo letterario. Conosciuta come \"la grassona\", si iscrive ad una associazione chiamata la \"Societ\u00e0 della fine del banco\" che si riuniva nel salotto di una attrice chiamata Jeanne-Fran\u00e7oise Quinault. Fra quelli che la frequentavano ci sono tra gli altri Marivaux, Rousseau, D'Alembert e Denis Diderot. Qui Fran\u00e7oise cominci\u00f2 a scrivere modesti saggi letterari, andati tutti persi, destinati alla lettura comune.\nDopo la morte nel 1740 della sua protettrice la condizione economica di Fran\u00e7oise era diventata ancora pi\u00f9 precaria per cui decise di guadagnare un po' di denaro pubblicando i suoi scritti.\nLa vita da scrittrice.\nIn questo suo percorso da scrittrice compose una pi\u00e8ce (\"L'onestuomo\"), un dialogo (\"L'incontro tra il buon senso e lo spirito\") e una tragedia in versi (\"Eraclito\"). Nel 1745 si orient\u00f2 verso una letteratura di fantasia e compose per il \"Gruppo di lorsignori\" (una pubblicazione anonima che era diretta dalla \"Societ\u00e0 della fine del banco\") un testo paradossale di tono libertino intitolato: \"Racconto spagnolo ovvero Il cattivo esempio produce sia virt\u00f9 che vizi\".\nCon la pubblicazione delle \"Lettere di una peruviana\" nel 1747, conobbe infine un successo quasi immediato . Si pu\u00f2 dire che \u00abd'un sol colpo, questa donna anziana divenne un autore in voga\u00bb\nIl successo di pubblico continu\u00f2 con la pubblicazione della sua prima pi\u00e8ce \"C\u00e9nie\" (1750), alla quale si ispir\u00f2 Carlo Goldoni per la commedia \"Il padre per amore\".\nTra la sua produzione letteraria vanno annoverati anche i diari e l'imponente corrispondenza in 14 volumi. Scrisse pi\u00f9 di 2500 lettere in un periodo di 25 anni. I mesi dal dicembre 1738 al marzo 1739 che trascorse in compagnia di Voltaire e della sua amante \u00c9milie du Ch\u00e2telet arricchiscono la conoscenza del vivere quotidiano di questi due celebri personaggi. Un volume basato su questi scritti \"Vita privata di Voltaire e di Madame de Ch\u00e2telet\". edito nel 1820 fece s\u00ec che l'opera di Fran\u00e7oise non sparisse del tutto dalla storia della letteratura..\nL'ultimo anno.\nNel 1758 Fran\u00e7oise fece rappresentare la sua ultima pi\u00e8ce \"La figlia di Aristide\", un'opera che suscit\u00f2 molte critiche. Secondo Robert Laffont madame de Graffigny non si rimise mai dal dolore causatole da questo insuccesso. Tuttavia nella corrispondenza con Devaux ella insisteva sulla sua indifferenza per il modo in cui la pi\u00e8ce era stata accolta dal pubblico.\nIn seguito, sebbene ella tentasse di comportarsi normalmente in pubblico, i segni evidenti di un deterioramento della sua salute si moltiplicarono e durante l'estate del 1758 cominci\u00f2 a soffrire di violenti collassi. Ecco cosa scrive a questo proposito nelle sue lettere:\nFran\u00e7oise tent\u00f2 di continuare nella sua corrispondenza, nelle visite, e nelle sue letture malgrado che i collassi persistessero e peggiorassero. Alle nove della sera il 12 dicembre 1758, mentre era l'ospite di una serata nel suo salotto, si spense definitivamente circondata dai suoi amici.\nOpere.\nSuccessi e insuccessi.\nIl successo delle \"Lettere d'una peruviana\" continu\u00f2 per molti anni. Si moltiplicarono le edizioni e le traduzioni. Grazie a questa popolarit\u00e0 la corte viennese chiese all'autrice di scrivere delle opere teatrali per i giovani arciduchi e arciduchesse, fra le quali vi era la futura regina di Francia Maria Antonietta d'Austria.\nMadame de Graffigny apr\u00ec a Parigi il suo salotto che accolse intellettuali di una certa notoriet\u00e0 come Duclos, \u00c9lie Fr\u00e9ron, Marivaux, Marmontel, Pr\u00e9vost, Voltaire, Jean Baptiste Le Rond d'Alembert, Rousseau; e qualche assiduo frequentatore del circolo di Jeanne-Fran\u00e7oise Quinault.\nUn secondo successo di pubblico ebbe per la pi\u00e8ce teatrale \"C\u00e9nie\" che fu rappresentata 25 volte nel 1750, l'anno della sua pubblicazione. L'opera ritorn\u00f2 in voga tra il 1754 e il 1760 e fu rappresentata 32 volte, il che per l'epoca equivaleva a un trionfo.\nAl culmine della celebrit\u00e0 come letterata scrisse un'altra pi\u00e8ce intitolata \"La figlia d'Aristide\" rappresentata nell'aprile del 1758 e che fu un fiasco completo. Le critiche furono molto aspre e l'autrice fece fatica ad accettarle. Il critico letterario Melchior Grimm scrisse che quest'opera era \u00abmolto mal scritta, piena di sentenze triviali e ambigue.\u00bb\n\u00abNon c'\u00e8 una scena che si possa chiamare compiuta. [...] Non c'\u00e8 un ruolo che non risulti assurdo o d'una piattezza completa. Non si capisce come l'autrice di \"C\u00e9nie\" possa essere caduta cos\u00ec in basso.\u00bb\nFran\u00e7oise cerc\u00f2 conforto da Voltaire che ella conosceva da molto tempo e che la consigli\u00f2 di non prendersela per i commenti \u00abdi questa moltitudine che pronuncia giudizi a caso su tutto, che innalza una statua per poi romperle il naso.\u00bb"}
{"id": "3873022", "revid": "287204", "url": "https://it.wikipedia.org/wiki?curid=3873022", "title": "Daddy Long Leg", "text": ""}
{"id": "3873023", "revid": "287204", "url": "https://it.wikipedia.org/wiki?curid=3873023", "title": "Bureau for Paranormal Research and Defense", "text": ""}
{"id": "3873026", "revid": "1305772", "url": "https://it.wikipedia.org/wiki?curid=3873026", "title": "Born to Die", "text": ""}
{"id": "3873031", "revid": "765341", "url": "https://it.wikipedia.org/wiki?curid=3873031", "title": "Diocesi di Acheloo", "text": "La diocesi di Acheloo (in latino: \"Dioecesis Acheloius\") \u00e8 una sede soppressa e sede titolare della Chiesa cattolica.\nStoria.\nAcheloo, forse identificabile con Angelocastro in Grecia, \u00e8 un'antica sede vescovile della provincia romana dell\"'Epirus Vetus\" nella diocesi civile di Macedonia. Come tutte le sedi episcopali della prefettura dell'Illirico, fino a met\u00e0 circa dell'VIII secolo la diocesi di Acheloo era parte del patriarcato di Roma; in seguito fu sottoposta al patriarcato di Costantinopoli.\nNessun vescovo \u00e8 conosciuto dalle fonti antiche nel primo millennio cristiano. La diocesi sembra essere piuttosto tardiva. Inizialmente suffraganea dell'arcidiocesi di Nicopoli, all'inizio del X secolo la sede \"Acheloi\" \u00e8 menzionata tra le diocesi suffraganee di Naupacto nella \"Notitia Episcopatuum\" attribuita all'imperatore Leone VI.\nDal 1933 Acheloo \u00e8 annoverata tra le sedi vescovili titolari della Chiesa cattolica; la sede \u00e8 vacante dal 17 aprile 1981."}
{"id": "3873032", "revid": "92723", "url": "https://it.wikipedia.org/wiki?curid=3873032", "title": "Diocesi di Adrianopoli di Epiro", "text": "La diocesi di Adrianopoli di Epiro (in latino: \"Dioecesis Hadrianopolitana in Epiro\") \u00e8 una sede soppressa e sede titolare della Chiesa cattolica.\nStoria.\nAdrianopoli di Epiro, identificabile con Dropull (o Libochovo), \u00e8 un'antica sede vescovile della provincia romana dell\"'Epirus Vetus\" nella diocesi civile di Macedonia. Come tutte le sedi episcopali della prefettura dell'Illirico, fino a met\u00e0 circa dell'VIII secolo la diocesi di Adrianopoli era parte del patriarcato di Roma; in seguito fu sottoposta al patriarcato di Costantinopoli.\nInizialmente suffraganea dell'arcidiocesi di Nicopoli, all'inizio del X secolo la sede \u00e8 menzionata tra le diocesi suffraganee di Naupacto nella \"Notitia Episcopatuum\" attribuita all'imperatore Leone VI.\nSono quattro i vescovi noti di questa sede. Eutichio prese parte al brigantaggio di Efeso del 449 e al concilio di Calcedonia del 451. Ipazio sottoscrisse la lettera dei vescovi della provincia dell'Epiro Vetus all'imperatore Leone I nel 458 in seguito all'uccisione del patriarca alessandrino Proterio. Costantino sottoscrisse a sua volta una lettera dei vescovi della sua provincia ecclesiastica a papa Ormisda circa l'ordinazione di Giovanni di Nicopoli (516). Cosma infine partecip\u00f2 al concilio dell'869 che condann\u00f2 il patriarca Fozio. Non si conoscono pi\u00f9 vescovi di questa diocesi sino alla fine dell'XI secolo, epoca in cui nelle fonti bizantine la sede ha assunto il nome di Drynopolis.\nDal 1933 Adrianopoli di Epiro \u00e8 annoverata tra le sedi vescovili titolari della Chiesa cattolica; la sede \u00e8 vacante dal 10 aprile 1964."}
{"id": "3873035", "revid": "92723", "url": "https://it.wikipedia.org/wiki?curid=3873035", "title": "Diocesi di Aeto", "text": "La diocesi di Aeto (in latino: \"Dioecesis Aetensis\") \u00e8 una sede soppressa e sede titolare della Chiesa cattolica.\nStoria.\nAeto, identificabile con Aetos in Grecia, \u00e8 un'antica sede vescovile della provincia romana dell\"'Epirus Vetus\" nella diocesi civile di Macedonia. Come tutte le sedi episcopali della prefettura dell'Illirico, fino a met\u00e0 circa dell'VIII secolo la diocesi di Aeto era parte del patriarcato di Roma; in seguito fu sottoposta al patriarcato di Costantinopoli.\nInizialmente suffraganea dell'arcidiocesi di Nicopoli, tra il IX e il X secolo la sede \u00e8 menzionata tra le otto diocesi suffraganee di Naupacto, nella provincia dell'Etolia. Non si conoscono vescovi di questa sede nel primo millennio cristiano. La diocesi appare in tutte le \"Notitiae Episcopatuum\" fino al XV secolo.\nDal 1933 Aeto \u00e8 annoverata tra le sedi vescovili titolari della Chiesa cattolica; la sede \u00e8 vacante dall'11 ottobre 1966."}
{"id": "3873037", "revid": "267975", "url": "https://it.wikipedia.org/wiki?curid=3873037", "title": "Diocesi di Bonizza", "text": "La diocesi di Bonizza () \u00e8 una sede soppressa e sede titolare della Chiesa cattolica.\nStoria.\nBonizza, identificabile con Vonitsa in Grecia, \u00e8 un'antica sede vescovile della provincia romana dell\"'Epirus Vetus\" nella diocesi civile di Macedonia. Come tutte le sedi episcopali della prefettura dell'Illirico, fino a met\u00e0 circa dell'VIII secolo la diocesi di Bonizza era parte del patriarcato di Roma; in seguito fu sottoposta al patriarcato di Costantinopoli.\nMichel Le Quien, nell'opera \"Oriens christianus\", menziona la sede \"Buntitzae\" o \"Bonditza\" tra le nove diocesi suffraganee di Naupacto nel X secolo; lo stesso autore ricorda che in precedenza la citt\u00e0 portava il nome di Dodona.\nSuffraganea dell'arcidiocesi di Nicopoli con il nome di Dodona, all'inizio del X secolo la sede, con il nome di Bounditza, appare tra le suffraganee di Naupacto nella \"Notitia Episcopatuum\" attribuita all'imperatore Leone VI. Di questa diocesi \u00e8 noto un solo vescovo nel primo millennio cristiano, un anonimo, documentato dall'esistenza del suo sigillo, datato al X o XI secolo.\nEubel, nella sua \"Hierarchia Catholica Medii Aevi\", riporta i nomi di alcuni vescovi titolari \"Bonditiensis\" o \"Bundizensis\", sede suffraganea di Corinto e che l'autore identifica con Vonitza.\nDal 1933 Bonizza \u00e8 annoverata tra le sedi vescovili titolari della Chiesa cattolica; la sede \u00e8 vacante dal 18 dicembre 1984."}
{"id": "3873038", "revid": "267975", "url": "https://it.wikipedia.org/wiki?curid=3873038", "title": "Diocesi di Butrinto", "text": "La diocesi di Butrinto (in latino: \"Dioecesis Buthrotia\") \u00e8 una sede soppressa e sede titolare della Chiesa cattolica.\nStoria.\nButrinto, nel sud dell'Albania, \u00e8 un'antica sede vescovile della provincia romana dell\"'Epirus Vetus\" nella diocesi civile di Macedonia. Come tutte le sedi episcopali della prefettura dell'Illirico, fino a met\u00e0 circa dell'VIII secolo la diocesi di Butrinto era parte del patriarcato di Roma; in seguito fu sottoposta al patriarcato di Costantinopoli.\nInizialmente suffraganea dell'arcidiocesi di Nicopoli, tra il IX ed il X secolo la sede \"Buthroti\" \u00e8 menzionata tra le otto diocesi suffraganee di Naupacto.\nSono due i vescovi attribuiti da Le Quien a Butrinto: Stefano, che sottoscrisse la lettera dei vescovi dell'Epirus Vetus all'imperatore Leone (458) in seguito all'uccisione del patriarca alessandrino Proterio; e Matteo, che sottoscrisse nel 516 la lettera sinodale dei vescovi della provincia a papa Ormisda circa l'ordinazione del metropolita Giovanni di Nicopoli.\nLa citt\u00e0 fu occupata dagli Angioini e dai Veneziani, dal XIII al XV secolo, che contestualmente vi istituirono una diocesi di rito latino. L'antica basilica, del VI secolo, fu ricostruita da Carlo I d'Angi\u00f2 nel 1267.\nDal 1933 Butrinto \u00e8 annoverata tra le sedi vescovili titolari della Chiesa cattolica; dal 23 gennaio 2018 il vescovo titolare \u00e8 Zden\u011bk Wasserbauer, vescovo ausiliare di Praga."}
{"id": "3873040", "revid": "287204", "url": "https://it.wikipedia.org/wiki?curid=3873040", "title": "Pustov\u011bty", "text": "Pustov\u011bty \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3873042", "revid": "287204", "url": "https://it.wikipedia.org/wiki?curid=3873042", "title": "Pustovety", "text": ""}
{"id": "3873045", "revid": "287204", "url": "https://it.wikipedia.org/wiki?curid=3873045", "title": "Racice", "text": ""}
{"id": "3873048", "revid": "1543377", "url": "https://it.wikipedia.org/wiki?curid=3873048", "title": "Umaglesi Liga 1993-1994", "text": "L'Umaglesi Liga 1993-1994 \u00e8 stata la quinta edizione della massima serie del campionato georgiano di calcio. La stagione \u00e8 incominciata l'8 agosto 1993 e si \u00e8 conclusa il 18 giugno 1994. La ha vinto il campionato per la quinta edizione consecutiva.\nStagione.\nNovit\u00e0.\nDalla Umaglesi Liga 1992-1993 non ci sono state retrocessioni, mentre dalla Pirveli Liga sono stati promossi lo , il e il .\nLo , l' e il si sono ritirati prima dell'inizio della stagione.\nInoltre, il Lokomotivi Samt'redia \u00e8 tornato alla denominazione .\nFormula.\nIl campionato constava di una doppia fase. Nella prima fase le 19 squadre partecipanti sono state suddivise in due gruppi di natura geografica: gruppo est e gruppo ovest. Ciascun gruppo avrebbe dovuto essere composto da undici squadre, ma il ritiro di tre squadre dal gruppo ovest ne ha ridotto il numero a otto, mantenendo il gruppo est a undici squadre. In ciascun gruppo le squadre si sono affrontate in un girone all'italiana con partite di andata e ritorno, per un totale di 20 giornate per il gruppo est e 14 giornate per il gruppo ovest. Le prime cinque classificate dei due gruppi sono state ammesse alla seconda fase per decretare la squadra campione, mentre le restanti squadre sono state ammesse alla seconda fase per decretare le retrocessioni.\nNella seconda fase in entrambi i gruppo le squadre si sono affrontate in un girone all'italiana con partite di andata e ritorno, per un totale di 18 giornate per il gruppo per il titolo e 16 giornate per il gruppo per la salvezza. Nel gruppo per il titolo la squadra prima classificata \u00e8 stata dichiarata campione di Georgia e ammessa al turno preliminare della Coppa UEFA. Nel gruppo per la salvezza le ultime quattro classificate sono state retrocesse in Pirveli Liga.\nPrima fase.\nGruppo Est.\nClassifica finale.\nLegenda:\nNote:\nGruppo Ovest.\nClassifica finale.\nLegenda:\nNote:\nSeconda fase.\nGruppo per il titolo.\nClassifica finale.\nLegenda:\nNote:\nGruppo per la retrocessione.\nClassifica finale.\nLegenda:\nNote:"}
{"id": "3873054", "revid": "92723", "url": "https://it.wikipedia.org/wiki?curid=3873054", "title": "Diocesi di Dodona", "text": "La diocesi di Dodona (in latino: \"Dioecesis Dodonaea\") \u00e8 una sede soppressa e sede titolare della Chiesa cattolica.\nStoria.\nDodona, nell'odierno comune greco di Dodoni, \u00e8 un'antica sede vescovile della provincia romana dell\"'Epirus Vetus\" nella diocesi civile di Macedonia. Come tutte le sedi episcopali della prefettura dell'Illirico, fino a met\u00e0 circa dell'VIII secolo la diocesi di Dodona era parte del patriarcato di Roma; in seguito fu sottoposta al patriarcato di Costantinopoli.\nInizialmente suffraganea dell'arcidiocesi di Nicopoli, tra il IX ed il X secolo la sede, con il nome di Bounditza o Bonditza, \u00e8 menzionata tra le diocesi suffraganee di Naupacto nella \"Notitia Episcopatuum\" attribuita all'imperatore Leone VI.\nSono quattro i vescovi conosciuti di questa diocesi nel primo millennio. Teodoro prese parte al concilio di Efeso nel 431; Filoteo partecip\u00f2 a quello di concilio di Calcedonia nel 451; Uranio sottoscrisse la lettera dei vescovi dell'Epirus Vetus all'imperatore Leone (458) in seguito all'uccisione del patriarca alessandrino Proterio; Giuliano a sua volta sottoscrisse una lettera dei vescovi della sua provincia ecclesiastica a papa Ormisda circa l'ordinazione del metropolita Giovanni di Nicopoli (516).\nDal XX secolo Dodona \u00e8 annoverata tra le sedi vescovili titolari della Chiesa cattolica; la sede \u00e8 vacante dal 12 settembre 1983."}
{"id": "3873055", "revid": "1543377", "url": "https://it.wikipedia.org/wiki?curid=3873055", "title": "Sede titolare di Bodona", "text": "Bodona (in latino: \"Dioecesis Bodonensis\") \u00e8 una sede titolare soppressa della Chiesa cattolica.\nStoria.\nSecondo quanto riporta \"Catholic Encyclopedia\", nelle fonti antiche non esiste n\u00e9 la citt\u00e0 di Bodona n\u00e9 una sede episcopale \"Bodonensis\". Bodona o Bodone \u00e8 in realt\u00e0 una forma dialettale per indicare Dodona nell'Epiro.\nQuando, tra IX e X secolo, Naupacto sostitu\u00ec Nicopoli quale nuova sede metropolitana della regione, Dodona ne divenne diocesi suffraganea. Nelle liste episcopali successive non appare pi\u00f9 la sede di Dodona, ma quella di Mounditza, che diventa poi Bounditza o Bonditza, forma verbale derivata da Bodone. Da Bonditza \u00e8 derivato infine l'odierno nome greco di Bonitsa.\nLa Curia romana, a partire dalle Provinciali del XIV secolo, ha utilizzato la forma verbale di Bodona (in latino \"Bodonensis\") per indicare una sede titolare. Propaganda Fide, con un decreto del 1894, ha deciso di abolirla con la vacanza della sede, avvenuta alla morte del suo ultimo vescovo titolare, Jean-Marie-Raoul Le Bas de Courmont (\u2020 1925).\nGi\u00e0 dai primi anni del Novecento per\u00f2 era stata istituita la sede titolare di Dodona. Nel 1933 la Santa Sede ha istituito anche la sede titolare di Bonizza."}
{"id": "3873057", "revid": "287204", "url": "https://it.wikipedia.org/wiki?curid=3873057", "title": "Ra\u010dice (Boemia centrale)", "text": "Ra\u010dice \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3873059", "revid": "267975", "url": "https://it.wikipedia.org/wiki?curid=3873059", "title": "Diocesi di Eurea di Epiro", "text": "La diocesi di Eurea di Epiro (in latino: \"Dioecesis Euroeensis in Epiro\") \u00e8 una sede soppressa e sede titolare della Chiesa cattolica.\nStoria.\nEurea di Epiro, identificabile con Paramythia, \u00e8 un'antica sede vescovile della provincia romana dell\"'Epirus Vetus\" nella diocesi civile di Macedonia, suffraganea dell'arcidiocesi di Nicopoli. Come tutte le sedi episcopali della prefettura dell'Illirico, fino a met\u00e0 circa dell'VIII secolo la diocesi di Eurea era parte del patriarcato di Roma; in seguito fu sottoposta al patriarcato di Costantinopoli.\nPatrono della citt\u00e0 era san Donato, che il Martirologio Romano ricorda alla data del 30 aprile con queste parole: \"A Paramythia in Epiro, nell'odierna Grecia, san Donato, vescovo, che al tempo dell'imperatore Teodosio rifulse di insigne santit\u00e0\".\nAi tempi di papa Gregorio Magno, il corpo del santo era conservato a Cassiope (\"castrum Cassiopi\"), territorio che dipendeva dai vescovi di Corcira (Corf\u00f9). Ci\u00f2 suscit\u00f2 le lamentele del vescovo Giovanni II di Eurea, da cui nacque un fitto scambio epistolare con papa Gregorio. Questo fatto \u00e8 ricordato nel \"Vetus Martyrologium Romanum\" alla data del 29 ottobre: \"\u00abCassiope, in insula Corcyra, sancti Donati Episcopi, de quo scribit beatus Gregorius Papa\u00bb\".\nAltri vescovi conosciuti di Eurea sono: Marco, che prese parte al cosiddetto \"brigantaggio\" di Efeso del 449 e al concilio di Calcedonia nel 451; Eugenio, che sottoscrisse nel 458 la lettera dei vescovi dell'Epirus Vetus all'imperatore Leone I dopo la morte di Proterio di Alessandria; Teodoto, che partecip\u00f2 al sinodo riunito a Costantinopoli nel 536 dal patriarca Mena per condannare Antimo; e Giovanni I, menzionato da Procopio e riportato da Le Quien, ma di epoca incerta.\nDi Eurea non si hanno pi\u00f9 tracce dopo il VII secolo. Non appare fra le diocesi suffraganee della nuova sede metropolitana di Naupacto nella \"Notitia Episcopatuum\" dell'inizio del X secolo e attribuita all'imperatore Leone VI.\nDal XVIII secolo Eurea di Epiro \u00e8 annoverata tra le sedi vescovili titolari della Chiesa cattolica; la sede \u00e8 vacante dal 3 agosto 1965."}
{"id": "3873060", "revid": "767487", "url": "https://it.wikipedia.org/wiki?curid=3873060", "title": "Kuni no miyatsuko", "text": "Kuni no miyatsuko (\u56fd\u9020 - anche letto kokuz\u014d) era un titolo del periodo Yamato corrispondente a una autorit\u00e0 - della quale non si conoscono con certezza le funzioni, i poteri, n\u00e9 l'origine - che concentrava su di s\u00e9 sia poteri civili che religiosi, probabilmente anche militari.\nStoria e funzioni.\nLa giurisdizione dei \"kuni no miyatsuko\" era corrispondente a quella di una provincia (\u56fd), e questo fatto fa supporre che il titolo venisse dato dalla corte di Yamato, anche se \u00e8 possibile che l'attribuzione del titolo fosse il semplice riconoscimento di un dato di fatto. \nIl ruolo di \"kuni no miyatsuko\" fu fortemente diminuito con la riforma Taika, quando le provincie furono riorganizzate in accordo al sistema \"ritsuryo\" che mise a capo di queste circoscrizioni la figura del kokushi. I \"kuni no miyatsuko\" non scomparvero, ma il titolo fu associato da quel momento a responsabili di affari religiosi e spirituali. "}
{"id": "3873061", "revid": "92723", "url": "https://it.wikipedia.org/wiki?curid=3873061", "title": "Diocesi di Fenice", "text": "La diocesi di Fenice (in latino: \"Dioecesis Phoenicia\") \u00e8 una sede soppressa e sede titolare della Chiesa cattolica.\nStoria.\nFenice, nei pressi del villaggio di Finiq nel sud dell'Albania, \u00e8 un'antica sede vescovile della provincia romana dell\"'Epirus Vetus\" nella diocesi civile di Macedonia.\nLe Quien attribuisce a questa antica diocesi tre vescovi. Peregrino partecip\u00f2 al concilio di Calcedonia nel 451. Valeriano sottoscrisse la lettera dei vescovi dell'Epirus Vetus all'imperatore Leone nel 458 in seguito all'uccisione del patriarca Proterio. Filippo firm\u00f2 la lettera scritta nel 516 dai vescovi della sua provincia a papa Ormisda circa l'ordinazione del metropolita Giovanni di Nicopoli.\nDal 1933 Fenice \u00e8 annoverata tra le sedi vescovili titolari della Chiesa cattolica; dal 15 giugno 2017 il vescovo titolare \u00e8 Giovanni Peragine, B., amministratore apostolico dell'Albania meridionale."}
{"id": "3873063", "revid": "92723", "url": "https://it.wikipedia.org/wiki?curid=3873063", "title": "Diocesi di Fotice", "text": "La diocesi di Fotice (in latino: \"Dioecesis Photicensis\") \u00e8 una sede soppressa e sede titolare della Chiesa cattolica.\nStoria.\nFotice, identificabile con le rovine nei pressi di Tsiucas in Grecia, \u00e8 un'antica sede vescovile della provincia romana dell\"'Epirus Vetus\" nella diocesi civile di Macedonia. Come tutte le sedi episcopali della prefettura dell'Illirico, fino a met\u00e0 circa dell'VIII secolo la diocesi di Fotice era parte del patriarcato di Roma; in seguito fu sottoposta al patriarcato di Costantinopoli.\nInizialmente suffraganea dell'arcidiocesi di Nicopoli, tra il IX e il X secolo la sede \u00e8 menzionata tra le diocesi suffraganee di Naupacto nella \"Notitia Episcopatuum\" attribuita all'imperatore Leone VI. Nel tardo Medioevo divenne suffraganea di Giannina: in questo periodo la sede \u00e8 conosciuta con il nome di Bella o Bela, localit\u00e0 dove fu trasferito il titolo dell'antica Fotice.\nA questa diocesi sono attribuiti quattro vescovi nel primo millennio cristiano. Giovanni partecip\u00f2 al concilio di Calcedonia del 451. Diadoco, scrittore ecclesiastico e autore di opere di spiritualit\u00e0 antimonofisita, sottoscrisse nel 458 la lettera dei vescovi dell'Epirus Vetus all'imperatore Leone I dopo la morte di Proterio di Alessandria. Ilario sottoscrisse la relazione dei vescovi della provincia a papa Ormisda, riuniti nel 516 per giudicare l'elezione del metropolita Giovanni. Infine il nome del vescovo Costantino di Bela appare in un sigillo databile al X secolo.\nDal XX secolo Fotice \u00e8 annoverata tra le sedi vescovili titolari della Chiesa cattolica; dal 12 febbraio 2019 il vescovo titolare \u00e8 Patrick Eluke, vescovo ausiliare di Port Harcourt."}
{"id": "3873066", "revid": "92723", "url": "https://it.wikipedia.org/wiki?curid=3873066", "title": "Sede titolare di Leucade", "text": "Leucade () \u00e8 una sede arcivescovile titolare della Chiesa cattolica.\nStoria.\nLeucade, capoluogo dell'isola omonima in Grecia, \u00e8 stata un'antica sede episcopale della provincia romana dell\"'Epirus Vetus\" nella diocesi civile di Macedonia, il cui primo vescovo, storicamente documentato fu Germano, che nel mese di novembre 879 fu presente alla seduta di apertura del concilio di Costantinopoli dove fu riabilitato il patriarca Fozio.\nNon \u00e8 documentata l'esistenza di una diocesi di rito latino durante l'epoca delle crociate, come diversamente \u00e8 avvenuto in altre parti della Grecia.\nLeucade \u00e8 ancora oggi una sede vescovile della Chiesa ortodossa di Grecia con il nome di metropolia di Leucade e Itaca.\nDal 1929 Leucade \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 21 settembre 1974. Il titolo \u00e8 stato assegnato a quattro vescovi: Pierre Chatelus, vescovo dimissionario di Nevers; Liberato Tosti, nunzio apostolico; Alfonso Espino y Silva, arcivescovo coadiutore di Monterrey; e Ivan Bucko, visitatore apostolico per i fedeli ucraini cattolici di rito bizantino, residenti in Europa occidentale."}
{"id": "3873067", "revid": "110157", "url": "https://it.wikipedia.org/wiki?curid=3873067", "title": "Roztoky (Rakovn\u00edk)", "text": "Roztoky \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3873068", "revid": "124123", "url": "https://it.wikipedia.org/wiki?curid=3873068", "title": "Sh\u016b Takumi", "text": "Ideatore della saga \"Ace Attorney\", lavora presso la Capcom. Ha collaborato allo sviluppo di \"Dino Crisis\", \"Dino Crisis 2\" e \"\"."}
{"id": "3873071", "revid": "92723", "url": "https://it.wikipedia.org/wiki?curid=3873071", "title": "Arcidiocesi di Nicopoli di Epiro", "text": "Larcidiocesi di Nicopoli d'Epiro (in latino: \"Archidioecesis Nicopolitana in Epiro\") \u00e8 una sede soppressa e sede titolare della Chiesa cattolica.\nStoria.\nNicopoli d'Epiro, le cui rovine si trovano nei pressi di Prevesa in Grecia, \u00e8 l'antica sede metropolitana della provincia romana dell\"'Epirus Vetus\" nella diocesi civile di Macedonia.\nLa comunit\u00e0 cristiana di Nicopoli ha origini molto antiche. Essa fu fondata dall'apostolo Paolo, come \u00e8 testimoniato dalla lettera a Tito (). Da questa comunit\u00e0 provenne il primo papa di lingua greca, Eleuterio (175-189). Eusebio di Cesarea ci informa che Origene scopr\u00ec in questa citt\u00e0 una rara traduzione greca dell'Antico Testamento, cosa che presuppone la presenza a Nicopoli di un'importante comunit\u00e0 ebraica.\nCon la riorganizzazione amministrativa dell'Impero voluta da Diocleziano, Nicopoli diventa la capitale della provincia dell'Epiro Vecchio, e di conseguenza anche una sede metropolitana nell'organizzazione ecclesiastica. Primo metropolita conosciuto \u00e8 Eliodoro, presente al concilio di Sardica del 343/344.\nCome tutte le sedi episcopali della prefettura dell'Illirico, fino a met\u00e0 circa dell'VIII secolo la sede di Nicopoli era parte del patriarcato di Roma; in seguito fu sottoposta al patriarcato di Costantinopoli.\nA partire dal V secolo la citt\u00e0 inizia un lento ma inevitable declino, saccheggiata pi\u00f9 volte dagli eserciti stranieri di passaggio, Visigoti, Vandali e Ostrogoti e, pi\u00f9 tardi, Arabi e Bulgari. La riorganizzazione amministrativa e militare dell'Impero in epoca bizantina trasforma l'Epiro in un thema imperiale con capitale Naupacto, a cui vengono trasferiti i titoli e le funzioni metropolitane che furono di Nicopoli.\nRidotta a semplice diocesi, la citt\u00e0 perse d'importanza. Dopo gli ultimi saccheggi di Arabi e Bulgari (IX-X secolo), gli abitanti l'abbandonarono preferendo rifugiarsi a Cozila o in uno dei porti dell'antica metropoli, l'odierna Prevesa.\nDal XIX secolo Nicopoli di Epiro \u00e8 annoverata tra le sedi arcivescovili titolari della Chiesa cattolica; la sede \u00e8 vacante dall'11 giugno 1971."}
{"id": "3873072", "revid": "1305772", "url": "https://it.wikipedia.org/wiki?curid=3873072", "title": "Ruda (Boemia centrale)", "text": "Ruda \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3873073", "revid": "92723", "url": "https://it.wikipedia.org/wiki?curid=3873073", "title": "Diocesi di Onchesmo", "text": "La diocesi di Onchesmo (in latino: \"Dioecesis Onchesmitana\") \u00e8 una sede soppressa e sede titolare della Chiesa cattolica.\nStoria.\nOnchesmo, corrispondente alla citt\u00e0 di Saranda nel sud dell'Albania, \u00e8 un'antica sede vescovile della provincia romana dell\"'Epirus Vetus\", suffraganea dell'arcidiocesi di Nicopoli, nella diocesi civile di Macedonia.\nSono solo due i vescovi noti di questa antica diocesi. Claudio prese parte al \"brigantaggio\" di Efeso nel 449 e al concilio di Calcedonia nel 451, e sottoscrisse la lettera dei vescovi dell'Epirus Vetus all'imperatore Leone (458) in seguito all'uccisione del patriarca alessandrino Proterio. Cristodoro (o Cristoforo) firm\u00f2 la lettera scritta nel 516 dai vescovi della sua provincia a papa Ormisda circa l'ordinazione del metropolita Giovanni di Nicopoli.\nDi Onchesmo non si hanno pi\u00f9 tracce dopo il VI secolo; non appare fra le diocesi suffraganee della nuova sede metropolitana di Naupacto nella \"Notitia Episcopatuum\" attribuita all'imperatore Leone VI (inizio X secolo)..\nDal 1933 Onchesmo \u00e8 annoverata tra le sedi vescovili titolari della Chiesa cattolica; finora la sede non \u00e8 mai stata assegnata."}
{"id": "3873074", "revid": "322321", "url": "https://it.wikipedia.org/wiki?curid=3873074", "title": "Diocesi di Roga", "text": "La diocesi di Roga (in latino: \"Dioecesis Rhogensis seu Rogena\") \u00e8 una sede soppressa e sede titolare della Chiesa cattolica.\nStoria.\nRoga, identificabile con il sito a 4 chilometri da Nea Kerasounta, nell'ex comune greco di Filippiada, \u00e8 un'antica sede vescovile della provincia romana dell\"'Epirus Vetus\" nella diocesi civile di Macedonia. Come tutte le sedi episcopali della prefettura dell'Illirico, fino a met\u00e0 circa dell'VIII secolo la diocesi di Roga era parte del patriarcato di Roma; in seguito fu sottoposta al patriarcato di Costantinopoli.\nNessun vescovo \u00e8 conosciuto dalle fonti antiche nel primo millennio cristiano. Inizialmente suffraganea dell'arcidiocesi di Nicopoli, all'inizio del X secolo la sede di \"Rogon\" \u00e8 menzionata tra le diocesi suffraganee di Naupacto nella \"Notitia Episcopatuum\" attribuita all'imperatore Leone VI.\nDal 1933 Roga \u00e8 annoverata tra le sedi vescovili titolari della Chiesa cattolica; dal 13 giugno 2018 il vescovo titolare \u00e8 Grzegorz Olszowski, vescovo ausiliare di Katowice."}
{"id": "3873075", "revid": "110157", "url": "https://it.wikipedia.org/wiki?curid=3873075", "title": "Rynholec", "text": "Rynholec \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3873076", "revid": "88812", "url": "https://it.wikipedia.org/wiki?curid=3873076", "title": "Madame de Graffigny", "text": ""}
{"id": "3873078", "revid": "1305772", "url": "https://it.wikipedia.org/wiki?curid=3873078", "title": "\u0158e\u0159ichy", "text": "\u0158e\u0159ichy \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3873080", "revid": "287204", "url": "https://it.wikipedia.org/wiki?curid=3873080", "title": "Rerichy", "text": ""}
{"id": "3873084", "revid": "125128432", "url": "https://it.wikipedia.org/wiki?curid=3873084", "title": "Joseph Benavidez", "text": "Combatte nella categoria dei pesi mosca per l'organizzazione UFC, nella quale \u00e8 stato un contendente al titolo nel 2012 e nel 2013 venendo sconfitto in entrambe le occasioni da Demetrious Johnson; in precedenza ha combattuto come peso gallo, lottando anche per il titolo WEC.\nCarriera nelle arti marziali miste.\nInizi.\nAgli albori Benavidez ha combattuto in molti tornei ed organizzazioni minori e non si hanno a disposizione dati corretti per definire il suo record di carriera.\nUfficialmente il primo incontro \u00e8 datato 3 giugno 2006 ed \u00e8 una vittoria per sottomissione.\nSeguono altre sei vittorie tutte per KO o sottomissione.\nNel 2007 Benavidez fa la conoscenza di Urijah Faber e decide di entrare nella sua squadra Team Alpha Male.\nNel 2008 combatte il suo primo incontro di prestigio per la nipponica Dream ad Osaka, dove sottomette Junya Kudo in una gara di pesi piuma.\nWorld Extreme Cagefighting.\nBenavidez si presenta in WEC con un record personale di 8-0.\nL'esordio avviene il 3 dicembre 2008 ed \u00e8 una vittoria ai punti su Danny Martinez.\nSegue un'ulteriore vittoria fino alla sconfitta ai punti contro l'astro Dominick Cruz: termina quindi la striscia d'imbattibilit\u00e0 durata per 10 incontri consecutivi.\nBenavidez non demorde e ritrova subito la sua strada, sconfiggendo in serie il brasiliano Rani Yahya e l'ex campione dei pesi gallo WEC Miguel Torres: a quel punto ottiene la possibilit\u00e0 di sfidare nuovamente Dominick Cruz, questa volta per il titolo dei pesi gallo WEC.\nBenavidez viene sconfitto da Cruz per pochissimi punti al termine di 5 round di intensa lotta.\nUltimate Fighting Championship.\nSul finire del 2010 l'UFC rileva totalmente l'organizzazione WEC smantellandola e inglobando il roster di lottatori direttamente in quello UFC.\nL'esordio di Benavidez in UFC avviene nel 2011 ed \u00e8 una vittoria su Ian Loveland, seguita da un'altra vittoria ai punti su Eddie Wineland.\nNel 2012 l'UFC decide di istituire la cintura di campione dei pesi mosca, categoria di peso nella quale Benavidez decide di passare prendendo parte al torneo dell'evento \"\" che determiner\u00e0 il campione dei pesi mosca UFC: in semifinale ha la meglio per KO sul giapponese Yasuhiro Urushitani.\nLa finale contro Demetrious Johnson si gioc\u00f2 il 22 settembre 2012 in Canada con l'evento UFC 152: Benavidez non fece abbastanza per convincere i giudici ad assegnargli la vittoria, vittoria che and\u00f2 all'avversario con un punteggio finale di 48-47, 47-48 e 49-46.\nNel febbraio 2013 affronta il top 5 di categoria Ian McCall, semifinalista del torneo dei pesi mosca sconfitto anch'esso da Demetrious Johnson: Benavidez s'impose con merito in due round su tre, ottenendo una preziosa vittoria.\nLo stesso anno sconfigge per KO tecnico l'esperto di grappling Darren Uyenoyama, al tempo il contendente #8 di categoria per i ranking ufficiali UFC.\nIn settembre mette KO nel primo round il numero 5 dei ranking Jussier Formiga in Brasile, paese di origine dell'avversario.\nIn dicembre ha la seconda occasione per ottenere la cintura di campione dei mesi mosca UFC affrontando nuovamente il campione in carica Demetrious Johnson, e questa volta il risultato \u00e8 ancor peggiore e Benavidez finisce KO durante i primi minuti dell'incontro.\nTorna alla vittoria nell'aprile del 2014 sottomettendo durante il primo round il numero 8 dei ranking Tim Elliott ed ottenendo il premio \"Performance of the Night\".\nIn novembre batte anche il numero 13 Dustin Ortiz con una meritata decisione unanime dei giudici di gara.\nA maggio ottiene un'altra vittoria per decisione unanime sconfiggendo John Moraga all'evento UFC 187. A settembre avrebbe dovuto affrontare Henry Cejudo all'evento UFC 191. Tuttavia, l'intero incontro salt\u00f2 e Benavidez venne spostato nel match contro Ali Bagautinov ad UFC 192. Benavidez vinse l'incontro per decisione unanime.\nNel febbraio del 2016 affront\u00f2 Zach Makovsky all'evento . Dopo un incontro equilibrato, Benavidez ottenne la vittoria per decisione unanime.\nA maggio del 2016 venne scelto come coach per la ventiquattresima stagione del reality \"The Ultimate Fighter\" contrapposto al team guidato da Henry Cejudo. I due si affrontarono il 3 dicembre all'evento finale del reality: alla prima ripresa Cejudo venne penalizzato con la detrazione di un punto per aver colpito per due volte l'inguine di Benavidez. Nelle due riprese successive entrambi gli atleti andarono a segno con svariate combinazioni di colpi e alla fine fu Benavidez a spuntarla per decisione non unanime.\nDopo un lungo periodo di assenza dovuto ad un infortunio al ginocchio, Benavidez torna a combattere il 9 giugno 2018 perdendo per decisione non unanime contro Sergio Pettis; successivamente mette insieme tre vittorie consecutive contro Alex Perez, Dustin Ortiz e Jussier Formiga, a cui strappa il titolo di primo contendente al titolo."}
{"id": "3873086", "revid": "1543377", "url": "https://it.wikipedia.org/wiki?curid=3873086", "title": "Umaglesi Liga 1994-1995", "text": "L'Umaglesi Liga 1994-1995 \u00e8 stata la sesta edizione della massima serie del campionato georgiano di calcio. La stagione \u00e8 iniziata il 14 agosto 1994 e si \u00e8 conclusa il 31 maggio 1995. La ha vinto il campionato per la sesta edizione consecutiva.\nStagione.\nNovit\u00e0.\nDalla Umaglesi Liga 1993-1994 sono stati retrocessi l', lo , il e il , mentre dalla Pirveli Liga \u00e8 stato promosso il .\nInoltre, l'Odishi Zugdidi ha cambiato denominazione in e il Batumi in .\nFormula.\nLa formula del campionato torn\u00f2 al girone unico. Le 16 squadre partecipanti si sono affrontate in un girone all'italiana con partite di andata e ritorno, per un totale di 30 giornate. La squadra prima classificata \u00e8 stata dichiarata campione di Georgia ed ammessa al turno preliminare della Coppa UEFA 1995-1996. Anche la seconda classificata \u00e8 stata ammessa al turno preliminare della Coppa UEFA 1995-1996. La squadra vincitrice della coppa nazionale veniva ammessa al turno preliminare della Coppa delle Coppe 1995-1996. Le ultime due classificate venivano retrocesse in Pirveli Liga.\nClassifica finale.\nLegenda:\nNote:"}
{"id": "3873087", "revid": "1305772", "url": "https://it.wikipedia.org/wiki?curid=3873087", "title": "\u0158evni\u010dov", "text": "\u0158evni\u010dov \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3873090", "revid": "287204", "url": "https://it.wikipedia.org/wiki?curid=3873090", "title": "Revnicov", "text": ""}
{"id": "3873093", "revid": "1543377", "url": "https://it.wikipedia.org/wiki?curid=3873093", "title": "Umaglesi Liga 1995-1996", "text": "L'Umaglesi Liga 1995-1996 \u00e8 stata la settima edizione della massima serie del campionato georgiano di calcio. La stagione \u00e8 iniziata il 2 agosto 1995 e si \u00e8 conclusa il 27 maggio 1996. La ha vinto il campionato per la settima edizione consecutiva.\nStagione.\nNovit\u00e0.\nDalla Umaglesi Liga 1994-1995 sono stati retrocessi il e il , mentre dalla Pirveli Liga sono stati promossi l' e il .\nFormula.\nLe 16 squadre partecipanti si sono affrontate in un girone all'italiana con partite di andata e ritorno, per un totale di 30 giornate. La squadra prima classificata \u00e8 stata dichiarata campione di Georgia ed ammessa al turno preliminare della Coppa UEFA 1996-1997. Anche la seconda classificata \u00e8 stata ammessa al turno preliminare della Coppa UEFA 1996-1997. La terza classificata \u00e8 stata ammessa alla Coppa Intertoto 1996. La squadra vincitrice della coppa nazionale veniva ammessa al turno preliminare della Coppa delle Coppe 1996-1997. Le ultime due classificate venivano retrocesse in Pirveli Liga.\nClassifica finale.\nLegenda:\nNote:"}
{"id": "3873095", "revid": "1543377", "url": "https://it.wikipedia.org/wiki?curid=3873095", "title": "Umaglesi Liga 1996-1997", "text": "L'Umaglesi Liga 1996-1997 \u00e8 stata l'ottava edizione della massima serie del campionato georgiano di calcio. La stagione \u00e8 iniziata il 1\u00ba agosto 1996 e si \u00e8 conclusa il 30 maggio 1997. La ha vinto il campionato per l'ottava edizione consecutiva.\nStagione.\nNovit\u00e0.\nDalla Umaglesi Liga 1995-1996 sono stati retrocessi l' e il , mentre dalla Pirveli Liga sono stati promossi il e il .\nInoltre, la Dinamo Zugdidi ha cambiato denominazione in .\nFormula.\nLe 16 squadre partecipanti si sono affrontate in un girone all'italiana con partite di andata e ritorno, per un totale di 30 giornate. La squadra prima classificata \u00e8 stata dichiarata campione di Georgia ed ammessa al primo turno preliminare della UEFA Champions League 1997-1998. La seconda classificata veniva ammessa al turno preliminare della Coppa UEFA 1997-1998. La terza classificata veniva ammessa alla Coppa Intertoto 1997. La squadra vincitrice della coppa nazionale veniva ammessa al turno preliminare della Coppa delle Coppe 1997-1998. Le ultime tre classificate venivano retrocesse in Pirveli Liga.\nAvvenimenti.\nNel corso della pausa invernale lo ha cambiato denominazione in .\nClassifica finale.\nLegenda:\nNote:"}
{"id": "3873096", "revid": "92723", "url": "https://it.wikipedia.org/wiki?curid=3873096", "title": "Arcidiocesi di Acrida", "text": "L'arcidiocesi di Acrida (in latino: \"Archidioecesis Achridensis\") \u00e8 una sede soppressa e sede titolare della Chiesa cattolica.\nStoria.\nAcrida, oggi Ocrida in Macedonia del Nord, corrisponde all'antica citt\u00e0 greca di \"Lychnidos\", che in epoca romana divenne sede vescovile della provincia dell\"'Epirus Novus\" nella diocesi civile di Macedonia, suffraganea dell'arcidiocesi di Durazzo. Sono quattro i vescovi documentati di Licnido: Zosimo, che prese parte al concilio di Sardica; Antonio, che fu tra i padri del secondo concilio di Efeso (449) e sottoscrisse nel 458 la lettera dei vescovi del Nuovo Epiro all'imperatore Leone I dopo la morte di Proterio di Alessandria; Lorenzo, che fu corrispondente di papa Gelasio I ed \u00e8 ancora documentato nel 516; e Teodoreto, confermato da papa Ormisda nel 519.\nLa citt\u00e0, abbandonata dopo il violento terremoto del 526, risorse con l'arrivo dei Bulgari (867) assumendo il nome di Acrida (o Ocrida), ed in seguito alla loro conversione al cristianesimo (met\u00e0 del IX secolo) divenne un importante centro culturale e religioso dell'impero bulgaro. Il territorio di Acrida fu evangelizzato da san Clemente, uno dei primi santi slavi, che la tradizione riconosce come primo vescovo, bench\u00e9 non sia chiaro se Acrida fosse gi\u00e0 sede episcopale fin dagli ultimi anni del IX secolo.\nNella seconda met\u00e0 del X secolo, inizi\u00f2 il crollo del primo impero bulgaro, la cui parte orientale, corrispondente all'odierna Bulgaria, divenne protettorato bizantino dopo l'assedio di Dorostolon del 971. I patriarchi bulgari si rifugiarono nella parte occidentale dell'impero, rimasto sotto il controllo dei Bulgari del generale Samuele, e dopo varie peripezie, posero la loro residenza a Acrida; risiedettero di certo ad Acrida gli ultimi due patriarchi, Filippo (circa 1000-1016) e Davide (1016-1018).\nA Davide succedette Giovanni, che assistette nel 1018 alla definitiva sconfitta dei Bulgari e alla loro sottomissione all'impero bizantino. Lo stesso anno l'imperatore Basilio II Bulgaroctono pose fine al patriarcato bulgaro di Acrida, e ridusse la circoscrizione ad arcidiocesi, nell'ambito del patriarcato di Costantinopoli. Tuttavia Giovanni fu confermato nella sua sede, e con due decisioni imperiali del 1018 e del 1020, Basilio II riconobbe a Giovanni e ai suoi successori la stessa giurisdizione e la medesima estensione territoriale, che fu dei patriarchi bulgari. Cos\u00ec all'arcidiocesi di Acrida fu riconosciuto uno speciale status, corrispondente ad una autocefalia, con giurisdizione su 30 suffraganee.\nSuccessore di Giovanni fu l'arcivescovo Leone, teologo, che con i suoi scritti, soprattutto sulla questione relativa al pane azzimo, contribu\u00ec a preparare la strada alla definitiva separazione fra Chiesa orientale e Chiesa occidentale, consumatasi con lo scisma del 1054. La serie dei metropoliti di Acrida continu\u00f2 fino al 1767, anno in cui l'arcidiocesi greca di Acrida fu soppressa. Secondo la testimonianza di Leone \"Allatius\", nella prima met\u00e0 del XVII secolo, quattro arcivescovi greci di Acrida, Porfirio, Abramo, Melezio e Atanasio fecero professione di fede cattolica; di Atanasio, Ferlati riporta una lettera scritta a papa Alessandro VII, con la quale il patriarca di Acrida accettava l'unione con Roma.\nLa chiesa latina di Roma oper\u00f2 in diverso modo, dapprima per unire sotto la propria diretta giurisdizione la nascente chiesa bulgara (IX secolo), ed in seguito, dopo lo scisma d'Oriente, per instaurare una gerarchia di rito latino in Epiro. In epoca imprecisata fu eretta l'arcidiocesi latina di Acrida, che ebbe una sola suffraganea, la sede \"Prisrenensis\" o \"Prisrensis\". Si conosce tuttavia un solo vescovo, il domenicano Nicola, nominato nel 1320. In seguito la sede rimase vacante per oltre tre secoli, fino alle missioni istituite nel corso del XVII secolo, dove sono noti tre vescovi Achridani o Achridensi. Tuttavia questi tentativi ebbero poca fortuna. L'ultimo vescovo, Andrea Bogdan, in una lettera scritta il 3 dicembre 1651 e conservata nell'Archivio Segreto Vaticano, si lamenta perch\u00e9 risulta oramai impossibile risiedere a Ocrida, per cui \u00e8 necessario determinare una nuova localit\u00e0 come residenza vescovile.\nDal XIX secolo Acrida \u00e8 annoverata tra le sedi vescovili titolari della Chiesa cattolica; la sede \u00e8 vacante dal 19 aprile 1997."}
{"id": "3873097", "revid": "267975", "url": "https://it.wikipedia.org/wiki?curid=3873097", "title": "Sede titolare di Acrida degli Armeni", "text": ""}
{"id": "3873098", "revid": "110157", "url": "https://it.wikipedia.org/wiki?curid=3873098", "title": "Senec (Repubblica Ceca)", "text": "Senec \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3873099", "revid": "1573940", "url": "https://it.wikipedia.org/wiki?curid=3873099", "title": "Luigi Seismit Doda", "text": "Elezione.\nViene eletto deputato nel ballottaggio suppletivo del 29 ottobre 1865 nel collegio di Urbino (Pesaro e Urbino), con voti 199 su 291 votanti."}
{"id": "3873101", "revid": "322321", "url": "https://it.wikipedia.org/wiki?curid=3873101", "title": "Diocesi di Amanzia", "text": "La diocesi di Amanzia (in latino: \"Dioecesis Amantiana\") \u00e8 una sede soppressa e sede titolare della Chiesa cattolica.\nStoria.\nAmanzia, antica citt\u00e0 greca nei pressi di Valona in Albania \u00e8 un'antica sede vescovile della provincia romana dell\"'Epirus Novus\" nella diocesi civile di Macedonia, suffraganea dell'arcidiocesi di Durazzo. Fino a met\u00e0 circa dell'VIII secolo, tutte le sedi episcopali della prefettura dell'Illirico erano parte del patriarcato di Roma.\nSi conosce un solo vescovo di questa antica diocesi, Eulalio, presente al concilio di Sardica attorno al 344 e che, aderendo al partito ariano, prese parte al concilio dissidente di Filippopoli. Secondo alcuni autori, questo vescovo sarebbe stato invece metropolita di Amasea. Non sono noti altri vescovi, probabilmente perch\u00e9 la diocesi scomparve in seguito alle invasioni barbariche del V secolo (Goti e Unni).\nDal 1933 Amanzia \u00e8 annoverata tra le sedi vescovili titolari della Chiesa cattolica; dal 19 ottobre 2002 l'arcivescovo, titolo personale, titolare \u00e8 Paul Tschang In-Nam, nunzio apostolico in Thailandia, Birmania e Cambogia e delegato apostolico in Laos."}
{"id": "3873104", "revid": "322321", "url": "https://it.wikipedia.org/wiki?curid=3873104", "title": "Diocesi di Apollonia", "text": "La diocesi di Apollonia (in latino: \"Dioecesis Apolloniensis\") \u00e8 una sede soppressa e sede titolare della Chiesa cattolica.\nStoria.\nApollonia, le cui vestigia si trovano nei pressi di Pojan in Albania, \u00e8 un'antica sede vescovile della provincia romana dell\"'Epirus Novus\" nella diocesi civile di Macedonia, suffraganea dell'arcidiocesi di Durazzo. Fino a met\u00e0 circa dell'VIII secolo, tutte le sedi episcopali della prefettura dell'Illirico erano parte del patriarcato di Roma.\nSecondo le fonti, citate da Michel Le Quien, i vescovi di questa sede avevano il doppio titolo di \"episcopi Apolloniae et Bullidis\". Tre sono i vescovi attribuibili a questa sede: Felice, che partecip\u00f2 al concilio di Efeso nel 431; Eusebio, che presenzi\u00f2 al concilio di Calcedonia nel 451; e Filocaride, che sottoscrisse la lettera dei vescovi dell'Epiro Vecchio all'imperatore Leone (458) in seguito all'uccisione del patriarca alessandrino Proterio. Ferlati assegna a questa sede anche il vescovo Paolo, che partecip\u00f2 al concilio di Costantinopoli del 448, dove Eutiche fu condannato come eretico; tuttavia, secondo Le Quien, questo vescovo apparterrebbe alla sede di Apolloniade in Bitinia. Non si conoscono vescovi dopo il V secolo, probabilmente perch\u00e9 la diocesi scomparve in seguito alle invasioni barbariche (Goti e Unni).\nDal XVIII secolo Apollonia \u00e8 annoverata tra le sedi vescovili titolari della Chiesa cattolica; dal 31 gennaio 2022 l'arcivescovo, titolo personale, titolare \u00e8 Arnaldo Catalan, nunzio apostolico in Ruanda."}
{"id": "3873105", "revid": "110157", "url": "https://it.wikipedia.org/wiki?curid=3873105", "title": "Skryje (Boemia centrale)", "text": "Skryje \u00e8 un comune della Repubblica Ceca facente parte del distretto di Rakovn\u00edk, in Boemia Centrale.\nSi estende sulle rive del fiume Berounka."}
{"id": "3873107", "revid": "1305772", "url": "https://it.wikipedia.org/wiki?curid=3873107", "title": "Namida surprise!", "text": " \u00e8 un brano musicale del gruppo di idol giapponesi AKB48, pubblicato come loro dodicesimo singolo il 24 giugno 2009. Il singolo \u00e8 arrivato alla seconda posizione della classifica dei singoli pi\u00f9 venduti della settimana Oricon.\nTracce.\nDurata totale: 19:11"}
{"id": "3873109", "revid": "322321", "url": "https://it.wikipedia.org/wiki?curid=3873109", "title": "Diocesi di Valona", "text": "La diocesi di Valona (in latino: \"Dioecesis Aulonitana\") \u00e8 una sede soppressa e sede titolare della Chiesa cattolica.\nStoria.\nAulona, antico nome greco e romano dell'odierna Valona in Albania, \u00e8 stata una sede vescovile della provincia romana dell\"'Epirus Novus\" nella diocesi civile di Macedonia, suffraganea dell'arcidiocesi di Durazzo. Fino a met\u00e0 circa dell'VIII secolo, come tutte le sedi episcopali della prefettura dell'Illirico, Aulona era parte del patriarcato di Roma; in seguito fu sottoposta al patriarcato di Costantinopoli.\nDi questa sede si conoscono solo due vescovi greci, Nazario e Sotero. La sede non compare nelle \"Notitiae episcopatuum\" del patriarcato di Costantinopoli e nemmeno in quelle del patriarcato bulgaro di Ocrida.\nA partire dal XIII secolo, le fonti latine conoscono le sedi \"Avelonensis\", \"Valaniensis\" o \"Vallonensis\", forme verbali a volte riconducibili alla sede di Aulona/Valona. Ma, almeno fino alla fine del XIV secolo, \u00e8 difficile stabilire se i vescovi di questa sede fossero residenziali o semplicemente titolari. Di certo, in questi secoli sia gli Angioini di Napoli che la repubblica di Venezia occuparono l'Epiro o una parte di esso e fondarono diverse diocesi di rito latino (per es. Croia, Stefaniaco, Albania, Benda, Cunavia, ecc.).\nDal XVII secolo Valona \u00e8 annoverata tra le sedi vescovili titolari della Chiesa cattolica con il nome di Aulona; dal 4 dicembre 2019 il vescovo titolare \u00e8 Zdzis\u0142aw Stanis\u0142aw B\u0142aszczyk, vescovo ausiliare di Rio de Janeiro."}
{"id": "3873114", "revid": "1305772", "url": "https://it.wikipedia.org/wiki?curid=3873114", "title": "10nen zakura", "text": " \u00e8 un brano musicale del gruppo di idol giapponesi AKB48, pubblicato come loro undicesimo singolo il 4 marzo 2009. Il singolo \u00e8 arrivato alla terza posizione della classifica dei singoli pi\u00f9 venduti della settimana Oricon.\nTracce.\nDurata totale: 19:11"}
{"id": "3873120", "revid": "322321", "url": "https://it.wikipedia.org/wiki?curid=3873120", "title": "Diocesi di Benda", "text": "La diocesi di Benda (in latino: \"Dioecesis Bendensis\") \u00e8 una sede soppressa e sede titolare della Chiesa cattolica.\nStoria.\nIncerte sono le origini della diocesi di Benda e la sua collocazione geografica. Michel Le Quien, nella sua opera \"Oriens christianus\", non conosce nessuna chiesa \"Bendensis\", e nessun vescovo di questa sede \u00e8 presente nelle grandi assisi ecumeniche del primo Millennio.\nMichel Antoine Baudrand, nella sua \"Geographia\", scrive: \"\u00abBenda, urbs Macedoniae in Albania regione, episcopalis sub Archiepiscopo Dyrrhachino, nunc in ruinis jacens sub dominio Turcarum; ejus Episcopus commorabutur in castro Mammoli dicte\u2026\u00bb\" Lo stesso autore colloca Benda nei pressi di Croia. Secondo una carta geografica pubblicata nel 1689, la diocesi comprendeva la regione montagnosa nel centro dell'Albania ed era delimitata dalle diocesi latine di Acrida, Croia e Cunavia o Canovia.\nLa sede \u00e8 menzionata dalle fonti storiche per la prima volta nel corso del XIV secolo, non pi\u00f9 per\u00f2 come diocesi indipendente, ma unita dapprima alla sola diocesi di Stefaniaco e poi anche con quella di Prisca; queste unioni furono causate dall'occupazione turca, che resero la situazione della diocesi instabile e portarono alla fuga della maggior parte dei cattolici.\nL'unione con Stefaniaco perdurer\u00e0 fino alla scomparsa di questa diocesi agli inizi del XVII secolo. Tuttavia, ancora nel 1669 agli arcivescovi di Durazzo era data in amministrazione la sede di Benda.\nQualche anno prima, nel 1640, in una relazione a Propaganda Fide, l'arcivescovo di Durazzo, il francescano Marco Scura, presentando la sua diocesi e quelle da lui amministrate, cos\u00ec descrive la sede di Benda: l'antica cattedrale \"in pago Moiliti\", dedicata a San Giovanni Battista, \u00e8 ora rasa al suolo; nel borgo episcopale non esiste alcun reddito, alcun ministro di culto, alcun cristiano; le parrocchie erano fra 20 e 27, per un totale di circa 2.000 cattolici residenti nella diocesi, assistiti dalle cure di 8 sacerdoti.\nDal XVIII secolo Benda \u00e8 annoverata tra le sedi vescovili titolari della Chiesa cattolica; dal 14 marzo 2014 il vescovo titolare \u00e8 Wilhelm Zimmermann, vescovo ausiliare di Essen."}
{"id": "3873124", "revid": "92723", "url": "https://it.wikipedia.org/wiki?curid=3873124", "title": "Diocesi di Cunavia", "text": "La diocesi di Cunavia (in latino: \"Dioecesis Chunaviensis\") \u00e8 una sede soppressa e sede titolare della Chiesa cattolica.\nStoria.\nIncerte sono le origini della diocesi di Cunavia, la cui sede \u00e8 collocabile nell'alta valle del fiume Mat, nel centro-sud dell'Albania.\nLa diocesi di Cunavia (\"ecclesia Chonubiesem\") \u00e8 attestata in epoca bizantina nelle \"Notitiae Episcopatuum\" del patriarcato di Costantinopoli, dall'inizio del IX secolo fino al XII secolo nella provincia dell\"'Epirus Novus\"; nelle \"Notitiae\" la diocesi di \"\u03a7\u03bf\u03c5\u03bd\u03ac\u03b2\u03b9\u03b1\" \u00e8 annoverata tra le suffraganee dell'arcidiocesi di Durazzo, assieme alle diocesi di Stefaniaco, Croia e Alessio. Per questa sede non si conosce nessun vescovo greco.\nNel Medioevo, dopo la conquista dell'Albania da parte degli Angioini (\"Regnum Albaniae\"), Cunavia divenne una sede di rito latino (nominata \"Cunaviensis\" o \"Canoviensis\"), confinante con le diocesi di Stefaniaco e di Croia. Il primo vescovo conosciuto \u00e8 Guglielmo di Montenegro, nominato verso il 1311.\nNon \u00e8 chiaro quale sia stato l'ultimo vescovo residenziale. L'Epiro viene invaso e devastato dai Turchi nella prima met\u00e0 del XV secolo. Nella bolla di nomina del vescovo Pietro Masio, si dice che papa Innocenzo VIII \"\u00abprovidit de persona D. Petri Masii titulari Canoviensis vacanti per obitum D. Johannis Hermani illius ultimi episcopi\u00bb\". \u00c8 dunque probabile che con questo vescovo, o con il suo predecessore, inizi la serie dei vescovi titolari. Di certo lo sono tutti quelli nominati nel XVI secolo.\nDa questo momento la diocesi fu data in amministrazione ai vescovi di Durazzo; lo era ancora nel 1669.\nDa una relazione redatta per Propaganda Fide (1641) si evince che la cattedrale, ancora esistente, era dedicata a san Giovanni Battista; che la diocesi, molto vasta, contava sette sacerdoti e circa 700 fedeli, mentre molto maggiore era il numero dei fedeli greco-ortodossi; la diocesi era vacante e la giurisdizione sul suo territorio era esercitata dai vescovi confinanti.\nDal 1933 Cunavia \u00e8 annoverata tra le sedi vescovili titolari della Chiesa cattolica; dal 25 ottobre 2005 il vescovo titolare \u00e8 David Christopher McGough, gi\u00e0 vescovo ausiliare di Birmingham."}
{"id": "3873128", "revid": "322321", "url": "https://it.wikipedia.org/wiki?curid=3873128", "title": "Diocesi di Glavinizza", "text": "La diocesi di Glavinizza (in latino: \"Dioecesis Glavinitzensis\") \u00e8 una sede soppressa e sede titolare della Chiesa cattolica.\nStoria.\nIncerte sono le origini della diocesi di Glavinizza, localizzata nei pressi di Valona nel sud dell'Albania. Una \"ecclesia Glabinitzae sive Acrocerauniae\", suffraganea dell'arcidiocesi di Durazzo nella provincia dell\"'Epirus Novus\", \u00e8 menzionata nella Notitia Episcopatuum delle diocesi dipendenti dal patriarcato di Costantinopoli redatta all'epoca dell'imperatore bizantino Leone VI (886-912).\n\u00c8 noto il nome di un solo vescovo, Michele, documentato da un sigillo, datato tra X e XI secolo.\nProbabilmente con la conquista della regione da parte dei Bulgari nel X secolo, fu ricostituita una diocesi, sottomessa all'arcidiocesi di Acrida; come tale \u00e8 documentata in un atto dell'imperatore Basilio II Bulgaroctono del 1018.\nQuando l'Albania venne conquistata dagli Angioini (XIII secolo), furono erette alcune diocesi di rito latino. Al primo vescovo noto di Valona, Valdebruno, fu concesso il doppio titolo di \"episcopus Avelonensis et Glavinicensis\". Non si conosce per\u00f2 una serie episcopale latina per questa diocesi.\nDal 1933 Glavinizza \u00e8 annoverata tra le sedi vescovili titolari della Chiesa cattolica; la sede \u00e8 vacante dal 27 aprile 2021."}
{"id": "3873129", "revid": "400694", "url": "https://it.wikipedia.org/wiki?curid=3873129", "title": "Nina Hagen Band", "text": ""}
{"id": "3873130", "revid": "1086375", "url": "https://it.wikipedia.org/wiki?curid=3873130", "title": "Diocesi di Lestrona", "text": "La diocesi di Lestrona (in latino: \"Dioecesis Lestronensis\") \u00e8 una sede soppressa e sede titolare della Chiesa cattolica.\nStoria.\nLestrona \u00e8 un'antica sede vescovile della provincia romana dell\"'Epirus Novus\" nella diocesi civile di Macedonia, suffraganea dell'arcidiocesi di Durazzo. Fino a met\u00e0 circa dell'VIII secolo, tutte le sedi episcopali della prefettura dell'Illirico erano parte del patriarcato di Roma.\nSi conosce un solo vescovo, Zenobio, presente al concilio di Calcedonia del 451. Non sono pi\u00f9 noti vescovi dopo il V secolo, probabilmente perch\u00e9 la diocesi scomparve in seguito alle invasioni barbariche (Goti e Unni).\nDal 1933 Lestrona \u00e8 annoverata tra le sedi vescovili titolari della Chiesa cattolica; la sede \u00e8 vacante dal 30 novembre 2021."}
{"id": "3873131", "revid": "21880", "url": "https://it.wikipedia.org/wiki?curid=3873131", "title": "Calamintha nepeta", "text": ""}
{"id": "3873132", "revid": "1543377", "url": "https://it.wikipedia.org/wiki?curid=3873132", "title": "Umaglesi Liga 1997-1998", "text": "L'Umaglesi Liga 1997-1998 \u00e8 stata la nona edizione della massima serie del campionato georgiano di calcio. La stagione \u00e8 iniziata l'8 luglio 1997 e si \u00e8 conclusa il 22 maggio 1998. La ha vinto il campionato per la nona edizione consecutiva.\nStagione.\nNovit\u00e0.\nDalla Umaglesi Liga 1996-1997 sono stati retrocessi il , il e l', mentre dalla Pirveli Liga sono stati promossi il , il e il .\nFormula.\nLe 16 squadre partecipanti si sono affrontate in un girone all'italiana con partite di andata e ritorno, per un totale di 30 giornate. La squadra prima classificata \u00e8 stata dichiarata campione di Georgia ed ammessa al primo turno preliminare della UEFA Champions League 1998-1999. La seconda classificata veniva ammessa al turno preliminare della Coppa UEFA 1998-1999. La terza classificata veniva ammessa alla Coppa Intertoto 1998. La squadra vincitrice della coppa nazionale veniva ammessa al turno preliminare della Coppa delle Coppe 1998-1999. Le ultime due classificate venivano retrocesse in Pirveli Liga.\nAvvenimenti.\nNel corso della stagione il ha cambiato denominazione in .\nClassifica finale.\nLegenda:\nNote:"}
{"id": "3873134", "revid": "363629", "url": "https://it.wikipedia.org/wiki?curid=3873134", "title": "Basilica Hilariana", "text": ""}
{"id": "3873135", "revid": "228587", "url": "https://it.wikipedia.org/wiki?curid=3873135", "title": "TWINS (Knock Out)", "text": "Twins (Knock Out) \u00e8 un brano musicale della boy band sudcoreana Super Junior 05, pubblicata online come loro singolo di debutto l'8 novembre 2005 in versione digitale, ed il 5 dicembre 2005 su CD, come primo estratto dall'album \"SuperJunior05 (TWINS)\"\nPrima che il singolo venisse pubblicato, i Super Junior 05 avevano debuttato come gruppo il 6 novembre 2005 nel corso della trasmissione \"Popular Songs\", trasmessa dalla SBS, durante la quale si erano esibiti proprio con \"Twins (Knock Out)\".\nTracce.\nDurata totale: 20\u00a0min 42\u00a0s"}
{"id": "3873136", "revid": "1543377", "url": "https://it.wikipedia.org/wiki?curid=3873136", "title": "Umaglesi Liga 1998-1999", "text": "L'Umaglesi Liga 1998-1999 \u00e8 stata la decima edizione della massima serie del campionato georgiano di calcio. La stagione \u00e8 iniziata il 6 agosto 1998 e si \u00e8 conclusa il 23 maggio 1999. La ha vinto il campionato per la decima edizione consecutiva.\nStagione.\nNovit\u00e0.\nDalla Umaglesi Liga 1997-1998 sono stati retrocessi il e il , mentre dalla Pirveli Liga sono stati promossi lo e l'.\nInoltre il Met'alurgi Rustavi ha cambiato denominazione in e il neopromosso Juba Samt'redia in .\nFormula.\nLe 16 squadre partecipanti si sono affrontate in un girone all'italiana con partite di andata e ritorno, per un totale di 30 giornate. La squadra prima classificata \u00e8 stata dichiarata campione di Georgia ed ammessa al secondo turno preliminare della UEFA Champions League 1999-2000. La seconda classificata veniva ammessa al turno preliminare della Coppa UEFA 1999-2000 assieme alla squadra vincitrice della coppa nazionale. La terza classificata veniva ammessa alla Coppa Intertoto 1999. Le ultime due classificate venivano retrocesse in Pirveli Liga. Le squadre classificate al tredicesimo e quattordicesimo partecipavano agli spareggi promozione/retrocessione: la vincente della sfida diretta manteneva il posto in Umaglesi Liga, mentre la perdente affrontava la vincente dello spareggio tra le perdenti il primo turno, disputato tra squadre di Pirveli Liga, per un ultimo posto in massima serie.\nClassifica finale.\nLegenda:\nNote:\nSpareggi promozione/retrocessione.\nAgli spareggi vennero ammesse le squadre classificatesi al tredicesimo e quattordicesimo posto in Umaglesi Liga (Sioni Bolnisi e STU Tbilisi) e le squadre classificatesi al primo posto nei quattro gironi di Pirveli Liga (Dinamo-2 Tbilisi, K'olkheti Khobi, Sulori Vani e Gortskhali Dzveli Anaga).\nPrimo turno.\nLe vincenti del primo turno vennero ammesse alla Umaglesi Liga 1999-2000.\nSecondo turno.\nAl secondo turno vennero ammesse le due squadre di Pirveli Liga che avevano perso il primo turno. La vincente avanzava al terzo turno.\nTerzo turno.\nAl terzo turno vennero ammesse la vincente del secondo turno e la squadra di Umaglesi Liga che aveva perso il primo turno. La vincente venne ammessa alla Umaglesi Liga 1999-2000."}
{"id": "3873138", "revid": "92723", "url": "https://it.wikipedia.org/wiki?curid=3873138", "title": "Diocesi di Pulcheriopoli", "text": "La diocesi di Pulcheriopoli (in latino: \"Dioecesis Pulcheriopolitana\") \u00e8 una sede soppressa e sede titolare della Chiesa cattolica.\nStoria.\nIncerte sono le origini della diocesi di Pulcheriopoli, corrispondente all'odierna citt\u00e0 albanese di Berat. Nessun vescovo \u00e8 presente alle grandi assisi ecumeniche dell'antichit\u00e0.\nUn'\"ecclesia Polycheropolis seu Pulcheriopolis\", suffraganea dell'arcidiocesi di Durazzo nella provincia dell\"'Epirus Novus\", \u00e8 menzionata nella lista delle diocesi dipendenti dal patriarcato di Costantinopoli redatta dall'imperatore bizantino Leone VI (886-912). Non si conoscono tuttavia vescovi di questa sede.\nProbabilmente con la conquista della regione da parte dei Bulgari nel X secolo, la citt\u00e0 assunse il nome di Belograd (Bellegrada o anche Belgrado), dove fu eretta una diocesi, sottomessa all'arcidiocesi di Acrida; come tale \u00e8 documentata in un atto dell'imperatore Basilio II Bulgaroctono del 1018.\nDal 1933 Pulcheriopoli \u00e8 annoverata tra le sedi vescovili titolari della Chiesa cattolica; dal 28 novembre 2017 il vescovo titolare \u00e8 Daniel Francisco Blanco M\u00e9ndez, vescovo ausiliare di San Jos\u00e9 de Costa Rica."}
{"id": "3873139", "revid": "322321", "url": "https://it.wikipedia.org/wiki?curid=3873139", "title": "Diocesi di Scampa", "text": "La diocesi di Scampa (in latino: \"Dioecesis Scampina\") \u00e8 una sede soppressa e sede titolare della Chiesa cattolica.\nStoria.\nScampa (dal nome del fiume Shkumbini, in latino \"Scampinus\"), identificabile con la citt\u00e0 albanese di Elbasan, \u00e8 un'antica sede vescovile della provincia romana dell\"'Epirus Novus\" nella diocesi civile di Macedonia, suffraganea dell'arcidiocesi di Durazzo. Fino a met\u00e0 circa dell'VIII secolo, tutte le sedi episcopali della prefettura dell'Illirico erano parte del patriarcato di Roma.\nSono due i vescovi attribuiti a questa antica diocesi: Artemio, che sottoscrisse nel 458 la lettera dei vescovi dell'Epiro Nuovo all'imperatore Leone dopo la morte di Proterio di Alessandria; e Troio, che ader\u00ec allo scisma acaciano. Non si conoscono vescovi dopo il VI secolo, probabilmente perch\u00e9 la diocesi scomparve in seguito alle invasioni barbariche (Goti e Unni).\nDal 1933 Scampa \u00e8 annoverata tra le sedi vescovili titolari della Chiesa cattolica; dall'8 novembre 2011 il vescovo titolare \u00e8 Anselm Umoren, M.S.P., vescovo ausiliare di Abuja."}
{"id": "3873141", "revid": "709565", "url": "https://it.wikipedia.org/wiki?curid=3873141", "title": "Miracle (Super Junior)", "text": "Miracle \u00e8 un brano musicale della boy band sudcoreana Super Junior 05, estratto come secondo singolo promozionale dall'album \"SuperJunior05 (TWINS)\", ed il terzo in generale. Il singolo \u00e8 stato presentato durante la trasmissione \"Popular Songs\" della rete televisiva SBS il 12 febbraio 2006."}
{"id": "3873142", "revid": "228587", "url": "https://it.wikipedia.org/wiki?curid=3873142", "title": "Stato di quiete", "text": "In fisica lo stato di quiete \u00e8 la condizione macroscopica di un corpo che non sia soggetto a moto.\nI corpi in quiete sono oggetto di studio della statica (nel caso dei solidi) e dell'idrostatica (nel caso dei fluidi).\nStato di quiete nei solidi.\nIn statica si dice che un corpo solido \u00e8 in uno stato di quiete se ogni parte di tale corpo non varia la propria posizione rispetto ad un sistema di riferimento inerziale per un determinato lasso di tempo finito.\nPerch\u00e9 si possa realizzare tale stato di quiete, la velocit\u00e0 e l'accelerazione del corpo e di tutte le sue parti durante l'intervallo di tempo considerato devono essere nulle. In altre parole, un corpo si trova in uno stato di quiete se non \u00e8 in moto (cio\u00e8 non subisce traslazioni o rotazioni).\nLo stato di quiete \u00e8 una particolare condizione di equilibrio. In particolare se un corpo si trova in uno stato di quiete, si realizza un equilibrio statico (essendo la velocit\u00e0 nulla), mentre nel caso in cui il corpo sia in moto si realizza un equilibrio dinamico (essendo la velocit\u00e0 non nulla).\nLo stato di quiete di un corpo pu\u00f2 essere perturbato attraverso l'applicazione di una o pi\u00f9 forze.\nStato di quiete nei fluidi.\nIn fluidostatica si dice che un fluido \u00e8 in uno stato di quiete se sulla superficie del contorno del sistema agiscono solo forze normali (cio\u00e8 non tangenziali) e se tali forze sono distribuite in maniera uniforme su tale superficie.\nPer un fluido in quiete, l'unica causa associata alla variazione di pressione \u00e8 la forza di gravit\u00e0, per cui i punti all'interno di fluido che abbiano la stessa quota presentano lo stesso valore di pressione; tali considerazioni sono riassunte dalla legge di Pascal e dalla legge di Stevin.\nPunto di vista macroscopico e microscopico.\nNel caso di un fluido in quiete le singole particelle che lo costituiscono (atomi o molecole) si muovono a causa del fenomeno dell'agitazione termica (che \u00e8 assente solo alla temperatura dello zero assoluto), per cui dal punto di vista macroscopico il fluido \u00e8 in quiete, ma dal punto di vista microscopico le singole particelle sono continuamente in moto.\nAnalogamente, nel caso di un solido, le singole particelle che lo costituiscono (atomi, ioni o molecole) sono in continuo movimento; tale movimento \u00e8 comunque meno evidente rispetto al caso dei fluidi; infatti mentre le particelle dei fluidi si muovono liberamente all'interno del volume che le contiene, nel caso dei solidi tale movimento delle particelle \u00e8 prevalentemente di tipo vibrazionale; ad esempio nel caso di un solido ionico cristallino i singoli ioni subiscono piccolissime traslazioni attorno alla rispettiva posizione reticolare.\nPer quanto detto, sia nel caso di fluidi sia nel caso di solidi dal punto di vista microscopico si hanno continui movimenti delle particelle che costituiscono il corpo in esame; tali movimenti comunque non sono associati ad un moto d'insieme, per cui dal punto macroscopico il corpo sembra fermo, cio\u00e8 lo stato di quiete \u00e8 uno stato macroscopico."}
{"id": "3873143", "revid": "1305772", "url": "https://it.wikipedia.org/wiki?curid=3873143", "title": "1633 (romanzo)", "text": "1633 \u00e8 un romanzo ucronico scritto in collaborazione da Eric Flint e David Weber, seguito diretto al romanzo \"1632\" nella Collana del 1632. \"1633\" \u00e8 il secondo romanzo principale della serie e assieme alla raccolta \"Ring of Fire\", i due seguiti danno il via al tratto distintivo della serie di essere un universo aperto alle collaborazioni di diversi autori.\nTrama.\n\"1633\" continua da dove \"1632\" finisce. Buona parte del romanzo illustra le varie manovre politiche dei \"Nuovi Stati Uniti\" e il tentativo del Cardinale Richelieu di annullare la minaccia posta dal vantaggio tecnologico che gli up-timers hanno fornito a Re Gustavo Adolfo e alla sua \"Confederazione dei Principati d'Europa\". Richelieu cambia completamente la politica estera del Regno di Francia e forma in gran segreto un'alleanza, la Lega di Ostenda (Francia, Spagna, Inghilterra e Danimarca), il cui scopo \u00e8 contrapporsi a Gustavo Adolfo e ai NUS; la formazione di questa alleanza intrappola le missioni diplomatiche inviate da Mike Stearns in Inghilterra e Paesi Bassi a seguito della Battaglia delle Quattro Flotte in cui la Lega si manifesta per la prima volta annientando la flotta olandese.\nUno dei temi principali della storia (sia del romanzo che della serie), e ragione importante dietro la formazione della Lega di Ostenda, sono le informazioni contenute nei libri di storia OTL dal futuro relative al XVII secolo, a seguito della diffusione delle quali diversi governi cercano di volta in volta di accelerare, fermare o deviare il corso degli eventi come descritto nei libri dal futuro"}
{"id": "3873150", "revid": "767487", "url": "https://it.wikipedia.org/wiki?curid=3873150", "title": "How to Rob", "text": "How To Rob \u00e8 un brano musicale del rapper statunitense 50 Cent, pubblicato come primo singolo estratto dall'album \"Power of the Dollar\".\nIl singolo figura la collaborazione di D-Dot, anche conosciuto come \"The Madd Rapper\". Roxanne Blandford del sito AllMusic ha definito il brano \"un singolo fragorosamente astuto\". Il singolo \u00e8 stato utilizzato anche nel film \"In Too Deep\"\nTracce.\nLato A\nLato B \nLato A\nLato B "}
{"id": "3873151", "revid": "124808", "url": "https://it.wikipedia.org/wiki?curid=3873151", "title": "La Princesse de Montpensier", "text": ""}
{"id": "3873152", "revid": "767487", "url": "https://it.wikipedia.org/wiki?curid=3873152", "title": "Rowdy Rowdy", "text": "Rowdy Rowdy \u00e8 un brano musicale del rapper statunitense 50 Cent, pubblicato come suo secondo singolo ed utilizzato nella colonna sonora del film \"In Too Deep\", cos\u00ec come il precedente singolo \"How to Rob\". Il brano utilizza un campionamento del brano \"Light My Fire\" di Shirley Bassey."}
{"id": "3873156", "revid": "585241", "url": "https://it.wikipedia.org/wiki?curid=3873156", "title": "Vastedda palermitana", "text": "La Vastedda palermitana \u00e8 un formaggio prodotto nella provincia di Palermo e in alcuni comuni della provincia di Trapani. Si tratta di un prodotto tradizionale inserito nella lista dei prodotti agroalimentari tradizionali italiani (P.A.T) del Ministero delle politiche agricole alimentari e forestali (Mipaaf).\nStoria.\nLe prime testimonianze scritte risalgono al 1412 e si ritrovano in un documento per il calmieramento dei prezzi al mercato. Le origini della vastedda sono comuni a quelle del caciocavallo. Il processo produttivo \u00e8 quasi identico se non che dopo lo spurgo del siero il casaro conferisce manualmente la tipica forma ovoidale.\nCaratteristiche.\nAspetto.\nHa una forma ovoidale di dimensioni variabili legate comunque al peso che ammonta sempre a circa un chilogrammo. Il nome \"vastedda\" o \"vastella\" ne indica appunto la forma e in Sicilia viene usato anche per indicare una forma di pane, la \"vastedda\", La superficie \u00e8 liscia di un colore bianco avorio. All'interno la pasta \u00e8 di colore bianco e rimane compatta, priva di occhiatura o vuoti. Il sapore \u00e8 fresco e leggermente acidulo.\nCaratteristiche tradizionali.\nLa vastedda \u00e8 prodotta con latte di vacca intero crudo con microflora naturale. Il pascolo \u00e8 naturale e anche coltivato. Pu\u00f2 esserci un'integrazione di foraggi e concentrati in stalla in quantit\u00e0 variabile in relazione alla stagione foraggera.\nProduzione.\nLa vastedda palermitana \u00e8 un formaggio fresco, a pasta filata, prodotto con latte bovino intero. In questo si differenzia dalla Vastedda della Valle del Belice che invece \u00e8 prodotta da latte intero ovino. La vastedda palermitana tipica \u00e8 prodotta con tecniche tradizionali\n. Il processo di produzione \u00e8 diviso in diverse fasi.\nCagliata.\nIl latte viene fatto coagulare in una tinozza di legno a 35\u00a0\u00b0C con caglio in pasta di agnello o capretto. La cagliata viene fatta spurgare in un particolare recipiente di legno detto \"cisca\" (cesta). In questa fase si usa per mescolare un bastone detto \"rotula\". Una volta spurgata viene cotta sotto scotta per circa 4 ore e posta su un graticcio di canne detto \"cannata\" per la pressatura. La pasta ottenuta \u00e8 appesa ad un bastone di legno detto \"appizzatuma\" (appendi formaggio) per favorire lo spurgo finale del siero.\nFilatura.\nIl giorno dopo viene tagliata e inserita nel \"piddiaturi\", un contenitore per la filatura. Per filarla si ricorre all'aiuto di un bastone di legno detto \"vaciliatuma\" (mescola formaggio). La vastedda viene modellata a mano per acquisire la forma ovoidale tipica e infine posta ad asciugare su un tavolo di legno chiamato localmente \"tavoliere\".\nSalatura e asciugatura.\nIl giorno seguente la vastedda viene salata. Il processo di salatura avviene in salamoia satura da due a quattro ore. Viene infine posta ad asciugare per 48 ore dopo le quali \u00e8 gi\u00e0 pronta per il consumo finale."}
{"id": "3873157", "revid": "287204", "url": "https://it.wikipedia.org/wiki?curid=3873157", "title": "Francesco Fiorenzi", "text": "Biografia.\nHa partecipato alla battaglia di Castelfidardo."}
{"id": "3873159", "revid": "1494169", "url": "https://it.wikipedia.org/wiki?curid=3873159", "title": "Osorkon", "text": "Osorkon, o Userken, pu\u00f2 riferirsi a vari personaggi vissuti nell'antico Egitto:"}
{"id": "3873161", "revid": "547034", "url": "https://it.wikipedia.org/wiki?curid=3873161", "title": "Peter Powell", "text": "Autore di vari brani ma anche traduttore di canzoni in inglese. Si ricordano in particolare, nel 1977 i testi tradotti in inglese per Lucio Battisti dall'album \"Images\" pubblicato per la casa discografica RCA Victor. I brani inizialmente furono tradotti da Marva Jan Marrow, ma su iniziativa di Mogol furono sostituiti con quelli di Powell. Nel 2012 la sua versione di \"To Feel in Love\", versione inglese di \"Amarsi un po\"' canzone scritta per il testo da Mogol e per la musica da Lucio Battisti, viene portata al Festival di Sanremo 2012. Il brano viene diretto dal maestro Enrico Melozzi con arrangiamenti di Noemi e Melozzi; il brano viene proposto in versione duetto: ad interpretarlo nella serata dei duetti internazionali Noemi e Sarah Jane Morris."}
{"id": "3873163", "revid": "1442080", "url": "https://it.wikipedia.org/wiki?curid=3873163", "title": "X (Dame)/Crazy Rainbow", "text": " \u00e8 l'ottavo singolo di Tackey &amp; Tsubasa, pubblicato per l'etichetta discografica Avex Trax il 18 aprile 2007.\n\"Crazy Rainbow\" \u00e8 stato utilizzato come ottava sigla di apertura per gli episodi dal 284 al 325 dell'anime \"One Piece\".\nTracce.\n (Hideaki Takizawa solo)"}
{"id": "3873164", "revid": "92723", "url": "https://it.wikipedia.org/wiki?curid=3873164", "title": "Sede titolare di Cassiope", "text": "Cassiope (in latino: \"Archidioecesis Cassiopensis\") \u00e8 una sede arcivescovile titolare soppressa della Chiesa cattolica.\nStoria.\nCassiope, che potrebbe corrispondere all'antico nome dell'attuale citt\u00e0 greca di Giannina oppure alla cittadina di Kassopaia sull'isola di Corf\u00f9, molto probabilmente non fu mai una sede vescovile dell\"'Epirus Vetus\"; nessun vescovo Cassiopense infatti partecip\u00f2 mai alle grandi assisi ecumeniche del primo millennio.\nNel concilio dell'879 \u00e8 menzionato per la prima volta un vescovo di Giannina, Zaccaria. La sede \u00e8 poi ricordata come suffraganea di Naupacto nella lista delle diocesi dipendenti dal patriarcato di Costantinopoli redatta dall'imperatore bizantino Leone VI (886-912). Solo nel tardo medioevo Giannina fu elevata al rango di sede metropolitana.\nL\"'Annuaire Pontifical Catholique\" colloca la sede \"Cassiopensis\" nell'Epiro Vecchio."}
{"id": "3873165", "revid": "223320", "url": "https://it.wikipedia.org/wiki?curid=3873165", "title": "Crazy Rainbow", "text": ""}
{"id": "3873170", "revid": "767487", "url": "https://it.wikipedia.org/wiki?curid=3873170", "title": "The Moment Before", "text": "The Moment Before \u00e8 un film muto del 1916 diretto da Robert G. Vignola. La sceneggiatura di Hugh Ford si basa su \"The Moment of Death\", lavoro teatrale di Israel Zangwill andato in scena a New York, al Wallack's Theatre di Broadway, il 23 ottobre 1900.\nTrama.\nL'anziano duca di Maldon resta ucciso in un incidente. Anche la duchessa resta ferita: mentre assiste in chiesa al sermone in ricordo del marito, le tornano alla mente tutti gli episodi salienti della sua vita. Quella che adesso \u00e8 una dama dedita alla beneficenza, nella sua giovent\u00f9 aveva infranto quasi ogni comandamento. Da giovane, in un campo di zingari, gli uomini si erano battuti per lei. Una delle zingare, che le ha letto la mano, le aveva annunciato che sarebbe diventa duchessa, avrebbe commesso un omicidio e sarebbe morta allo scoccare del mezzogiorno. Ricorda come John, il suo fidanzato zingaro, era stato colto in flagrante per bracconaggio nella tenuta del duca di Maldon e di come avesse conosciuto Harold, il figlio cadetto del duca, la pecora nera della famiglia che, per lei, aveva lasciato libero John e che poi l'aveva convinta a diventare domestica nella casa paterna.\nDurante una lite tra i due figli del duca, lei colpisce il maggiore che si accascia. Nel frattempo, giunge nella residenza John, che viene a reclamare la moglie. Ma Madge si rifiuta di seguirlo al campo. Quando il figlio del duca si riprende, cerca di afferrare la domestica, ma interviene John che lo colpisce con un alare del camino, uccidendolo. Accusato dal padre di aver ucciso il fratello, Harold - che lo aveva colpito in precedenza - crede di essere lui l'omicida. Emigrato in Australia, il giovane aristocratico viene a sapere, anni dopo, della morte del duca e decide di ritornare in patria per prendere possesso della sua eredit\u00e0. Si imbatte per caso in Madge e John. I due uomini ingaggiano un duello alla pistola. Harold sembra soccombere ma Madge, presa una pistola, spara al marito, uccidendolo. Insieme a Madge, Harold riparte per l'Inghilterra.\nTutta la storia si \u00e8 ripresentata alla memoria di Madge morente mentre sta per esalare l'ultimo respiro.\nProduzione.\nIl film fu prodotto dalla Famous Players Film Company. Le riprese in esterni vennero girate in Florida.\nDistribuzione.\nIl copyright del film, richiesto dalla Famous Players Film Co., fu registrato il 15 aprile 1916 con il numero LU8082.\nDistribuito negli Stati Uniti dalla Paramount Pictures, il film usc\u00ec nelle sale cinematografiche il 27 aprile 1916, presentato a New York il 30 aprile 1916.\nConservazione.\nCopia completa della pellicola (circa 1.200 metri, positivo 35\u00a0mm in nitrato) \u00e8 conservata negli archivi della Cineteca Nazionale di Roma."}
{"id": "3873176", "revid": "92723", "url": "https://it.wikipedia.org/wiki?curid=3873176", "title": "Diocesi di Agrippia", "text": "La diocesi di Agrippia (in latino: \"Dioecesis Agrippensis\") \u00e8 una sede soppressa e sede titolare della Chiesa cattolica.\nStoria.\nAgrippia, identificabile con le rovine di \"Saliliy\u00e9\", \u00e8 un'antica sede episcopale della provincia romana della Siria Eufratense nella diocesi civile d'Oriente. Essa faceva parte del Patriarcato di Antiochia ed era suffraganea dell'arcidiocesi di Sergiopoli.\nLa sede non compare nell'opera \"Oriens Christianus\" di Michel Le Quien. \u00c8 segnalata in una \"Notitia Episcopatuum\" del VI secolo, ma nessun vescovo \u00e8 conosciuto.\nDal 1933 Agrippia \u00e8 annoverata tra le sedi vescovili titolari della Chiesa cattolica; dal 14 gennaio 2017 il vescovo titolare \u00e8 Thomas (Tomy) Tharayil, vescovo ausiliare di Changanacherry."}
{"id": "3873179", "revid": "267975", "url": "https://it.wikipedia.org/wiki?curid=3873179", "title": "Diocesi di Barcuso", "text": "La diocesi di Barcuso (in latino: \"Dioecesis Barcusena\") \u00e8 una sede soppressa e sede titolare della Chiesa cattolica.\nStoria.\nBarcuso, identificabile con \"Baquza\", \u00e8 un'antica sede episcopale della provincia romana della Siria Prima nella diocesi civile d'Oriente.\nLa sede non compare nell'opera \"Oriens Christianus\" di Michel Le Quien. Essa tuttavia \u00e8 segnalata in una \"Notitia Episcopatuum\" del VI secolo come sede esente da giurisdizione metropolitica, dunque direttamente dipendente del patriarcato di Antiochia.\nSono noti due vescovi di questa sede. Alessandro assistette al sinodo di Costantinopoli del 536 e si firm\u00f2 in siriaco come vescovo di Barcousa o di Justinianopolis. Nel concilio del 553 partecip\u00f2 Giovanni, che si firm\u00f2 come vescovo di Justinianopolis o di Barcousa. \u00c8 evidente che i due nomi fanno riferimento ad una sola e medesima citt\u00e0, bench\u00e9 nessuna Giustinianopoli apparteneva alla Siria Prima.\nDal 1933 Barcuso \u00e8 annoverata tra le sedi vescovili titolari della Chiesa cattolica; la sede \u00e8 vacante dal 16 dicembre 1996."}
{"id": "3873181", "revid": "267975", "url": "https://it.wikipedia.org/wiki?curid=3873181", "title": "Arcidiocesi di Berea", "text": "La arcidiocesi di Berea () \u00e8 una sede soppressa e sede titolare della Chiesa cattolica.\nStoria.\nBerea \u00e8 l'antico nome romano dell'odierna citt\u00e0 siriana di Aleppo. Come tutte le sede episcopali della provincia romana della Siria Prima, essa dipendeva direttamente dal patriarca di Antiochia, che la elev\u00f2, come molte altre diocesi della provincia, al rango di sede arcivescovile.\nSono diversi i vescovi conosciuti di questa sede. Il primo noto \u00e8 Eustazio che, tra la fine del 324 o l'inizio del 325 divenne patriarca di Antiochia; questo trasferimento venne approvato al concilio di Nicea del 325.\nProbabilmente ad Eustazio succedette Ciro, che sub\u00ec la persecuzione dell'imperatore Costanzo per la sua lealt\u00e0 alla fede cattolica.\nDopo il sinodo di Seleucia del 359 Melezio fu trasferito a Berea dalla sede di Sebastea e l'anno successivo divenne patriarca di Antiochia. Al concilio di Antiochia del 363 prese parte il vescovo Anatolio.\nTeodoto, amico di san Basilio, govern\u00f2 la sede di Berea durante le persecuzioni dell'imperatore Valente. A lui segu\u00ec Acacio, che govern\u00f2 la sede per oltre cinquant'anni: era presente al concilio di Costantinopoli del 381 e a quello di Efeso del 431, dove appoggi\u00f2 il partito di Nestorio contro Cirillo di Alessandria.\nTeoctisto gli succedette nel 438: partecip\u00f2 al concilio di Calcedonia nel 451 e sottoscrisse la lettera dei vescovi della Siria Prima all'imperatore Leone (458); sono giunte fino a noi due lettere di Teodoreto di Cirro indirizzate a Teoctisto.\nSecondo la cronaca di Denis di Tell-Mahre un vescovo di Berea, Antonino, fu esiliato dall'imperatore Giustino I nel 518, per essersi rifiutato di riconoscere le decisioni di Calcedonia. Ultimo vescovo noto \u00e8 Megas che assistette al sinodo convocato a Costantinopoli dal patriarca Menas nel 536.\nLa sede fu soppressa con l'arrivo degli Arabi. La presenza cristiana nella citt\u00e0 per\u00f2 non venne meno; numerose sono infatti oggi le circoscrizioni ecclesiastiche di riti e confessioni cristiane diverse che hanno la loro sede nella citt\u00e0 di Aleppo. Tra queste, sei diocesi della Chiesa cattolica:\nDal 1933 Berea \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 16 luglio 1974."}
{"id": "3873183", "revid": "267975", "url": "https://it.wikipedia.org/wiki?curid=3873183", "title": "Diocesi di Salamia", "text": "La diocesi di Salamia (in latino: \"Dioecesis Salimiensis\") \u00e8 una sede soppressa e sede titolare della Chiesa cattolica.\nStoria.\nSalamia \u00e8 un'antica sede episcopale della provincia romana della Siria Prima nella diocesi civile d'Oriente.\nLa sede non compare nell'opera \"Oriens Christianus\" di Michel Le Quien. Essa tuttavia \u00e8 segnalata nel VI secolo come sede esente da giurisdizione metropolitica, dunque direttamente dipendente del patriarcato di Antiochia: nel 512 Giuliano, vescovo di Salamia, \u00e8 presente alla consacrazione del patriarca di Antiochia, Severo.\nDal 1933 Salamia \u00e8 annoverata tra le sedi vescovili titolari della Chiesa cattolica; la sede finora non \u00e8 mai stata assegnata."}
{"id": "3873187", "revid": "729019", "url": "https://it.wikipedia.org/wiki?curid=3873187", "title": "Gorana Mari\u010di\u0107", "text": "Gioca nel ruolo di schiacciatrice e opposto."}
{"id": "3873189", "revid": "2093951", "url": "https://it.wikipedia.org/wiki?curid=3873189", "title": "Arcidiocesi di Samosata", "text": "L'arcidiocesi di Samosata (in latino: \"Archidioecesis Samosatensis\") \u00e8 una sede soppressa e sede titolare della Chiesa cattolica.\nStoria.\nSamosata, le cui rovine si trovano nei pressi della citt\u00e0 turca di Samsat, \u00e8 un'antica sede vescovile della provincia romana della Siria Eufratense nella diocesi civile d'Oriente e nel patriarcato di Antiochia.\nInizialmente essa era suffraganea dell'arcidiocesi di Gerapoli. Attorno all'VIII o IX secolo la sede \u00e8 elevata al rango di sede metropolitana autocefala senza suffraganee. Almeno dall'879 \u00e8 per\u00f2 unita con la sede di Amida.\nDal XVIII secolo Samosata \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 26 giugno 1967."}
{"id": "3873191", "revid": "767487", "url": "https://it.wikipedia.org/wiki?curid=3873191", "title": "Viaggio del giovane Anacarsi in Grecia", "text": "Viaggio del giovane Anacarsi in Grecia (titolo originale \"Voyage du jeune Anacharsis en Gr\u00e8ce, dans le milieu du quatri\u00e8me si\u00e8cle avant l'\u00e8re vulgaire\") \u00e8 un'opera di Jean-Jacques Barth\u00e9lemy, edita nel 1788 a Parigi . L'opera si configura come una raccolta di curiosit\u00e0 antiquarie ed ebbe al suo tempo un notevole successo."}
{"id": "3873193", "revid": "580", "url": "https://it.wikipedia.org/wiki?curid=3873193", "title": "Forbolo", "text": "Il forbolo \u00e8 un composto organico diterpenoide di origine vegetale.\nVari esteri del forbolo presentano importanti propriet\u00e0 a livello biologico, la pi\u00f9 nota delle quali \u00e8 la capacit\u00e0 di agire come promotore-tumorale. L'estere pi\u00f9 comune \u00e8 il 12-O-tetradecanoilforbolo-13-acetato (TPA), che \u00e8 un potente attivatore della protein-chinasi C (PKC). La PKC sotto l'azione dell'estere del forbolo risulta costantemente attiva, in quanto tale estere non viene metabolizzato dall'organismo; il risultato \u00e8 un'eccessiva attivit\u00e0 della PKC, condizione che pu\u00f2 comportare la degenerazione della cellula a cellula tumorale."}
{"id": "3873198", "revid": "92723", "url": "https://it.wikipedia.org/wiki?curid=3873198", "title": "Arcidiocesi di Seleucia Pieria", "text": "L'arcidiocesi di Seleucia Pieria (in latino: \"Archidioecesis Seleuciensis Pieria\") \u00e8 una sede soppressa e sede titolare della Chiesa cattolica.\nStoria.\nSeleucia Pieria \u00e8 un'antica citt\u00e0 seleucide, le cui rovine si trovano nei pressi della citt\u00e0 turca di Samanda\u011f. Come tutte le sede episcopali della provincia romana della Siria Prima, essa dipendeva direttamente dal patriarca di Antiochia, che la elev\u00f2, come molte altre diocesi della provincia, al rango di sede arcivescovile, senza suffraganee.\nLa citt\u00e0 \u00e8 menzionata nel libro degli Atti degli Apostoli (), come luogo di passaggio degli apostoli Paolo e Barnaba.\nDal XIX secolo Seleucia Pieria \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 15 aprile 1980."}
{"id": "3873205", "revid": "36426", "url": "https://it.wikipedia.org/wiki?curid=3873205", "title": "Evangelisti della Cappella Capponi", "text": ""}
{"id": "3873206", "revid": "1305772", "url": "https://it.wikipedia.org/wiki?curid=3873206", "title": "Cecilia Gonzaga (disambigua)", "text": ""}
{"id": "3873207", "revid": "92723", "url": "https://it.wikipedia.org/wiki?curid=3873207", "title": "Arcidiocesi di Sergiopoli", "text": "L'arcidiocesi di Sergiopoli (in latino: \"Archidioecesis Sergiopolitana\") \u00e8 una sede soppressa e sede titolare della Chiesa cattolica.\nStoria.\nSergiopoli, le cui rovine sorgono nel deserto siriano, a soli 35\u00a0km a sud dell'Eufrate, \u00e8 l'antica sede metropolitana della provincia romana della Siria Eufratense nella diocesi civile d'Oriente e nel patriarcato di Antiochia.\nIl suo nome deriva dal santo e martire Sergio, morto nel 303 durante la persecuzione ai tempi dell'imperatore Diocleziano.\nInizialmente suffraganea dell'arcidiocesi di Gerapoli, fu elevata al rango di sede metropolitana dall'imperatore Anastasio I (491-518); nel concilio ecumenico del 553 il suo vescovo Abramo si firma come \"episcopus Sergioupoleos metropolitanae civitatis\". Essa aveva cinque diocesi suffraganee: Zenobia, Orizone, Serigene, Orogizo (o Ragizo) e Agrippia.\nOltre ad Abramo, \u00e8 noto anche il vescovo Candido, che fu deportato all'epoca dell'invasione del re persiano Cosroe nel 540 circa. A Sergiopoli sub\u00ec il martirio nel 628 circa il monaco Anastasio. Un vescovo di nome Simeone \u00e8 menzionato nel 1093, indice della continuit\u00e0 di una presenza cristiana nella citt\u00e0 dopo l'occupazione araba.\nDal XVIII secolo Sergiopoli \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 6 gennaio 1970."}
{"id": "3873208", "revid": "322321", "url": "https://it.wikipedia.org/wiki?curid=3873208", "title": "Alessandro Burgos", "text": "Biografia.\nFu avviato sin da giovane alla carriera ecclesiastica ed entr\u00f2 il 5 ottobre 1682 nell'Ordine dei frati minori conventuali, pronunciando i voti solenni il 6 ottobre dell'anno successivo. Fu ordinato sacerdote a Palermo il 23 settembre 1690 e fu consacrato vescovo di Catania da papa Benedetto XIII il 10 marzo del 1726 e il 10 maggio dello stesso anno assunse anche la dignit\u00e0 di assistente al soglio pontificio. Giunse a Catania solo il 5 luglio dello stesso anno, dopo un viaggio avventuroso nel quale la nave su cui viaggiava tra Messina e Catania fece naufragio a Mascali. Per i postumi del naufragio, mor\u00ec a Catania il 20 luglio 1726 a quasi sessant'anni.. Fu professore di filosofia a Messina, e in seguito si trasfer\u00ec a Roma, dove fu ammesso l'8 maggio 1693 al collegio di San Bonaventura, dove ottenne la laurea in teologia il 2 maggio 1696. Entr\u00f2 a far parte dell'Accademia dell'Arcadia il 6 agosto 1699 col nome pastorale di Emone Lapizio e fu iscritto anche all'Accademia degli Infecondi. Fu lettore di teologia, filosofia e retorica a Bologna e dal 1702, per un biennio, insegn\u00f2 storia ecclesiastica a Perugia. Ritorn\u00f2 nel 1704 a Roma dove, tra il 1709 e il 1711, insegn\u00f2 eloquenza alla Sapienza e fu scelto come consultore delle congregazioni dei Riti e dell'Indice. Nel 1713, fu chiamato dalla Repubblica di Venezia come professore di metafisica all'Universit\u00e0 di Padova, dove stette 14 anni prima di essere consacrato vescovo di Catania su indicazione dell'imperatore Carlo VI. \u00c8 annoverato fra i pensatori filogiansenisti siciliani ed \u00e8 ricordato, in particolare, per una descrizione dei danni del terremoto del 1693 che aveva colpito la Sicilia orientale, scritta al tempo in cui era professore a Messina.\nGenealogia episcopale.\nLa genealogia episcopale \u00e8:"}
{"id": "3873210", "revid": "92723", "url": "https://it.wikipedia.org/wiki?curid=3873210", "title": "Diocesi di Serigene", "text": "La diocesi di Serigene (in latino: \"Dioecesis Serigenensis\") \u00e8 una sede soppressa e sede titolare della Chiesa cattolica.\nStoria.\nSerigene, identificabile con \"Isriy\u00eb\", \u00e8 un'antica sede episcopale della provincia romana della Siria Eufratense nella diocesi civile d'Oriente. Faceva parte del patriarcato di Antiochia ed era suffraganea dell'arcidiocesi di Sergiopoli.\nLa sede non compare nell'opera \"Oriens Christianus\" di Michel Le Quien. \u00c8 segnalata in una \"Notitia Episcopatuum\" del VI secolo: nessun vescovo tuttavia \u00e8 conosciuto.\nDal 1933 Serigene \u00e8 annoverata tra le sedi vescovili titolari della Chiesa cattolica; dal 7 gennaio 2016 il vescovo titolare \u00e8 Antoine Nassif, esarca apostolico del Canada dei Siri."}
{"id": "3873214", "revid": "293377", "url": "https://it.wikipedia.org/wiki?curid=3873214", "title": "Piero Bonetti", "text": ""}
{"id": "3873219", "revid": "228587", "url": "https://it.wikipedia.org/wiki?curid=3873219", "title": "Atlantic Council", "text": "L'Atlantic Council \u00e8 un think tank americano con sede a Washington, D.C. il cui scopo \u00e8 \"Promuovere la leadeship americana e promuovere accordi internazionali basati sul ruolo centrale della comunit\u00e0 atlantica nell'affrontare le sfide del XXI secolo\"\nIl Consiglio Atlantico \u00e8 stato fondato nel 1961, con la missione di incoraggiare la continuazione della cooperazione tra Nord America ed Europa, che ha avuto inizio negli anni dell'immediato dopoguerra. Nei suoi primi anni il suo lavoro consisteva soprattutto nel pubblicare documenti politici ed elettorali europei ed americani sul reciproco atteggiamento e la cooperazione internazionale. In questi primi anni la sua attenzione principale era sulle questioni economiche - soprattutto a favorire il libero scambio tra i due continenti, e, in misura minore, per il resto del mondo - ma ha anche fatto qualche lavoro su temi politici e ambientali .\nIl Consiglio Atlantico si \u00e8 guadagnato elogi dalla comunit\u00e0 internazionale; il segretario generale della NATO Anders Fogh Rasmussen ha definito il Consiglio come un \"pre-eminente think tank\" con una \"reputazione di lunga data,\" e il senatore statunitense repubblicano Richard Lugar ha notato che il Consiglio \u00e8 \"tenuto in grande considerazione all'interno della comunit\u00e0 atlantica\"."}
{"id": "3873223", "revid": "92723", "url": "https://it.wikipedia.org/wiki?curid=3873223", "title": "Diocesi di Zenobia", "text": "La diocesi di Zenobia (in latino: \"Dioecesis Zenobiensis\") \u00e8 una sede soppressa e sede titolare della Chiesa cattolica.\nStoria.\nZenobia, corrispondente alle rovine di \"Halabiye\" nell'odierna Siria, a 45\u00a0km. da Deir el-Zor sulla riva destra dell'Eufrate, \u00e8 un'antica sede episcopale della provincia romana della Siria Eufratense nella diocesi civile d'Oriente. Faceva parte del patriarcato di Antiochia ed era suffraganea dell'arcidiocesi di Sergiopoli.\nLa sede non compare nell'opera \"Oriens Christianus\" di Le Quien. \u00c8 segnalata in una \"Notitia Episcopatuum\" del VI secolo: nessun vescovo tuttavia \u00e8 conosciuto.\nDal 1933 Zenobia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 1\u00ba settembre 2004."}
{"id": "3873227", "revid": "399", "url": "https://it.wikipedia.org/wiki?curid=3873227", "title": "Automobili Junior", "text": ""}
{"id": "3873230", "revid": "287204", "url": "https://it.wikipedia.org/wiki?curid=3873230", "title": "Alessandro Gonzaga (disambigua)", "text": ""}
{"id": "3873233", "revid": "322321", "url": "https://it.wikipedia.org/wiki?curid=3873233", "title": "Diocesi di Sura", "text": "La diocesi di Sura (in latino: \"Dioecesis Surena seu Surana\") \u00e8 una sede soppressa e sede titolare della Chiesa cattolica.\nStoria.\nSura, identificabile con \"Suriya\" nell'odierna Siria, \u00e8 un'antica sede episcopale della provincia romana della Siria Eufratense nella diocesi civile d'Oriente. Faceva parte del patriarcato di Antiochia ed era suffraganea dell'arcidiocesi di Gerapoli, come attestato da una \"Notitia Episcopatuum\" del VI secolo.\nSono due i vescovi conosciuti di questa antica diocesi. Il metropolita Stefano firm\u00f2 gli atti del concilio di Calcedonia nel 451 anche per il vescovo Uranio \"civitatis Surorum\". Mario fu deposto ed esiliato nel 518 per la sua adesione al partito giacobita monofisita. Un vescovo anonimo \u00e8 documentato all'epoca dell'invasione della Siria da parte del re persiano Cosroe I.\nDal XVII secolo Sura \u00e8 annoverata tra le sedi vescovili titolari della Chiesa cattolica; la sede \u00e8 vacante dal 27 gennaio 1973."}
{"id": "3873234", "revid": "92723", "url": "https://it.wikipedia.org/wiki?curid=3873234", "title": "Diocesi di Urima", "text": "La diocesi di Urima (in latino: \"Dioecesis Urimensis\") \u00e8 una sede soppressa e sede titolare della Chiesa cattolica.\nStoria.\nUrima, di incerta identificazione, \u00e8 un'antica sede episcopale della provincia romana della Siria Eufratense nella diocesi civile d'Oriente. Essa faceva parte del patriarcato di Antiochia ed era suffraganea dell'arcidiocesi di Gerapoli, come attestato da una \"Notitia Episcopatuum\" del X secolo, che ne riprende una precedente del VI secolo.\nDal 1933 Urima \u00e8 annoverata tra le sedi vescovili titolari della Chiesa cattolica; la sede \u00e8 vacante dal 15 novembre 1966."}
{"id": "3873239", "revid": "1605525", "url": "https://it.wikipedia.org/wiki?curid=3873239", "title": "Durante la costruzione della muraglia cinese", "text": "Durante la costruzione della muraglia cinese (\"Beim Bau der chinesischen Mauer\") \u00e8 una raccolta di racconti postumi di Franz Kafka il cui titolo deriva da uno di loro, cos\u00ec come sono stati editi da Max Brod con l'aiuto di Hans-Joachim Schoeps nel 1931, e ordinati in edizione italiana da Ervino Pocar.\nSono compresi frammenti datati dal 1914 al 1924. Successivamente, l'edizione di Brod, l'amico che ha il merito di aver salvato le opere di Kafka, \u00e8 stata per\u00f2 rivista da filologi e curatori di edizioni scoprendo una serie di spostamenti, estrapolazioni ed errori di lettura rispetto ai manoscritti."}
{"id": "3873241", "revid": "287204", "url": "https://it.wikipedia.org/wiki?curid=3873241", "title": "Guglielmo Gonzaga (disambigua)", "text": ""}
{"id": "3873243", "revid": "1543377", "url": "https://it.wikipedia.org/wiki?curid=3873243", "title": "Massimo Drago", "text": "Carriera.\nGiocatore.\nComincia la sua carriera nel Kroton in Serie C2 nella stagione 1988-1989. Nella stagione 1990-1991 gioca in Serie B con l'.\nGioca in Serie C1 per , e L'Aquila. In Serie C2 per , , Vigor Lamezia, Catania, Castrovillari e e in Serie D per Catania e .\nAllenatore.\nEntrato a far parte dello staff del Crotone come allenatore dei \"Giovanissimi\" nella stagione 2005-2006, nel 2008-2009 \u00e8 passato con la prima squadra come collaboratore tecnico e nella stagione 2011-2012 ha ricoperto il ruolo di allenatore in seconda fino al 22 gennaio 2012. Dal 23 gennaio, in seguito all'esonero di Leonardo Menichini, \u00e8 stato nominato allenatore della prima squadra. Debutta in panchina il 27 gennaio in Juve Stabia-Crotone (2-2). Ottiene la sua prima vittoria sulla panchina pitagorica contro l' per 5-2, che dar\u00e0 inizio a una serie di vittorie, tra cui quelle contro Padova e . &lt;br&gt;\nIl 10 dicembre 2012 inizia a frequentare a Coverciano il corso di abilitazione per il master di allenatori professionisti Prima Categoria UEFA Pro.\nIn questa stagione si piazza 12\u00ba in campionato, l'anno seguente arriva 6\u00ba perdendo il primo turno dei play-off con il Bari mentre nel 2014/2015 riesce a salvarsi all'ultima giornata pareggiando per 0-0 lo scontro diretto con l'Entella. &lt;br&gt;\nIl 28 maggio 2015 risolve consensualmente il contratto che lo legava al club calabrese.\nL'8 giugno successivo assume la guida del , formazione appena retrocessa in Serie B.\nIl 30 ottobre 2016, a seguito dei deludenti risultati ottenuti, la societ\u00e0 del Cesena decide di esonerarlo tramite comunicato ufficiale sul proprio sito.\nIl 4 febbraio 2019 gli viene assegnato l'incarico di allenare la Reggina, in sostituzione dell'esonerato Roberto Cevoli.. Il 7 aprile viene esonerato a seguito della sconfitta interna contro la diretta avversaria ai play-off, la , dopo aver ottenuto 9 punti in altrettante gare.\nStatistiche.\nStatistiche da allenatore.\n\"Statistiche aggiornate al 7 aprile 2019.\""}
{"id": "3873245", "revid": "729019", "url": "https://it.wikipedia.org/wiki?curid=3873245", "title": "Affliction Entertainment", "text": "La Affliction Entertainment fu un'organizzazione di arti marziali miste statunitense con sede a Los Angeles.\nStoria.\nIl progetto Affliction Entertainment venne creato nel 2008 per mano dell'azienda di abbigliamento Affliction Clothing, gi\u00e0 sponsor dell'organizzazione UFC, e finanziato dal magnate Donald Trump.\nL'obbiettivo era quello di creare una vera e propria promozione di arti marziali miste rivale dell'organizzazione leader UFC, disponendo quindi di un roster di lottatori di altissimo livello a sua volta allargato e reso pi\u00f9 competitivo dalle partnership con altre organizzazioni come M-1 Global e Cage Warriors, cosa che l'UFC si rifiuta di fare per principio.\nNella sua breve vita l'Affliction \u00e8 riuscita ad organizzare un totale di tre eventi in pay-per-view, dei quali solo due si sono svolti, proponendo incontri di livello molto elevato con lottatori tra i pi\u00f9 forti del momento.\nGli incontri si sono svolti tutti all'Honda Center di Anaheim, in California.\nAffliction riusc\u00ec a far combattere ex campioni UFC e top 5 fighters del tempo come Andrei Arlovski e Tim Sylvia contro Fedor Emelianenko, considerato da molti il peso massimo pi\u00f9 forte di sempre e che mai ha potuto confrontarsi con lottatori sotto contratto con l'UFC per il veto di quest'ultima di combattere al di fuori dell'organizzazione stessa; vennero finalmente messi a confronto i livelli di combattimento delle varie federazioni statunitensi, giapponesi ed europee e vennero sciolti eventuali dubbi, presenti per lo pi\u00f9 in terra statunitense, sulle doti di Emelianenko, tanto che dopo la vittoria lampo su Sylvia Dana White cerc\u00f2 di ingaggiarlo.\nDal momento che l'Affliction Clothing avvi\u00f2 il suo progetto di promuovere incontri di MMA l'UFC per ripicca imped\u00ec ai propri lottatori di indossare tali capi di abbigliamento; quando l'Affliction Entertainment fall\u00ec il veto venne tolto e Affliction Clothing torn\u00f2 ad essere tra gli sponsor ufficiali dell'UFC.\nUna particolarit\u00e0 dell'Affliction era l'utilizzo del classico ring da pugilato sul modello della Pride in un'era dove la maggior parte delle organizzazioni di MMA utilizzava una gabbia.\nEventi.\nAffliction: Banned.\nL'evento Affliction: Banned fu il primo dell'Affliction Entertainment e si svolse il 19 luglio 2008 all'Honda Center di Anaheim, Stati Uniti.\nL'evento vide anche la performance live della band thrash metal Megadeth.\nMentre l'evento in questione and\u00f2 in onda su Fox Sports Net, Fight Network e in pay-per-view, l'UFC per sfida programm\u00f2 alla stessa ora l'evento \"\" trasmesso su Spike TV.\nL'incontro principale tra Emelianenko e Sylvia decret\u00f2 il campione della nuova cintura dei pesi massimi WAMMA, organizzazione che collabor\u00f2 con Affliction Entertainment.\nAnt\u00f4nio Rog\u00e9rio Nogueira doveva inizialmente affrontare Vernon White, ma quest'ultimo venne escluso e sostituito da Edwin Dewees perch\u00e9 trovato positivo all'utilizzo di sostanze dopanti.\nPaul Buentello doveva sfidare Aleksander Emelianenko ma quest'ultimo non pass\u00f2 le visite mediche e venne sostituito da Gary Goodridge.\nSalt\u00f2 un ulteriore incontro tra Justin Levens e Ray Lazama.\nAl termine dell'incontro tra Emelianenko e Sylvia l'ospite Randy Couture, al tempo campione dei Pesi Massimi UFC, sal\u00ec sul ring per discutere con Emelianenko e quest'ultimo espresse il suo desiderio di confrontarsi con il campione statunitense.\nAffliction: Day of Reckoning.\nL'evento Affliction: Day of Reckoning si svolse il 24 gennaio 2009 all'Honda Center di Anaheim, Stati Uniti, bench\u00e9 inizialmente fosse stato programmato per l'11 ottobre 2008 al Thomas &amp; Mack Center di Las Vegas.\nL'incontro principale tra Emelianenko e Arlovski era valido per il titolo dei pesi massimi WAMMA, detenuto da Emelianenko.\nMatt Linland doveva combattere un incontro catchweight contro Renato Sobral, ma la card venne cambiata e affront\u00f2 quindi V\u00edtor Belfort.\nGilbert Yvel venne messo sotto contratto come sostituto di Aleksander Emelianenko e ottenne la licenza di combattere all'evento all'ultimo momento.\nDovevano combattere Mark Hominick e Chris Horodecki ma causa infortuni vennero entrambi esclusi.\nAffliction: Trilogy.\nL'evento Affliction: Trilogy avrebbe dovuto svolgersi il 1\u00ba agosto 2009 all'Honda Center di Anaheim, Stati Uniti.\nL'evento salt\u00f2 in quanto Josh Barnett venne trovato positivo all'utilizzo di sostanze dopanti e l'Affliction non riusc\u00ec a fare in tempo a trovare un sostituto valido.\nSuccessivamente la promozione stessa fall\u00ec per bancarotta.\nTim Sylvia venne escluso dalle card causa infortunio.\nTakanori Gomi doveva inizialmente affrontare Brett Cooper ma non si raggiunse un accordo sul peso per un incontro catchweight.\nGegard Mousasi doveva inizialmente affrontare V\u00edtor Belfort ma quest'ultimo, passato definitivamente ai pesi medi, si rifiut\u00f2 di gareggiare per i mediomassimi; allo stesso modo Mousasi non volle gareggiare nei pesi medi.\nFallimento.\nIl 24 luglio 2009 venne annunciato ufficialmente il fallimento della promozione per bancarotta.\nMolti dei lottatori che erano sotto contratto con l'Affliction trovarono subito nuovi contratti con UFC, WEC o Strikeforce.\nLa ragione del flop dell'organizzazione \u00e8 da addebitare in particolare alle eccessive spese per gli ingaggi dei lottatori, che pur essendo dei top fighter ottennero da Affliction stipendi di gran lunga superiori a quelli che percepivano anche da campioni della loro precedente organizzazione.\nA fronte del grande affare fatto con Fedor Emelianenko, pagato solamente 300.000$ ad incontro, Affliction spese ben 3.000.000$ per le due gare di Andrei Arlovski e 800.000$ per i 36 secondi di Tim Sylvia.\nPer il primo evento \"Affliction: Banned\" vennero spesi 3.321.000$ solo per i lottatori e l'incasso della biglietteria fu poco pi\u00f9 di 2 milioni di dollari.\nPer il secondo evento \"Affliction: Day of Reckoning\" vennero spesi 3.318.660$ e l'incasso fu di 1.512.750$."}
{"id": "3873247", "revid": "322321", "url": "https://it.wikipedia.org/wiki?curid=3873247", "title": "Diocesi di Zeugma di Siria", "text": "La diocesi di Zeugma di Siria (in latino: \"Dioecesis Zeugmatensis in Syria\") \u00e8 una sede soppressa e sede titolare della Chiesa cattolica.\nStoria.\nZeugma di Siria, identificabile con Balkis nei pressi della citt\u00e0 di Gaziantep in Turchia, \u00e8 un'antica sede episcopale della provincia romana della Siria Eufratense nella diocesi civile d'Oriente. Faceva parte del patriarcato di Antiochia ed era suffraganea dell'arcidiocesi di Gerapoli, come attestato da una \"Notitia Episcopatuum\" del VI secolo.\nLa comunit\u00e0 cristiana di Zeugma ebbe il suo periodo di maggior fulgore fra IV e V secolo; i suoi vescovi parteciparono alle principali assisi ecumeniche dell'epoca, ed un membro della curia municipale, Publio, edific\u00f2 sulle montagne circostanti un monastero di anacoreti. La conquista araba della regione (prima met\u00e0 del VII secolo) mise in fuga tutti i funzionari bizantini, vescovi compresi. Tuttavia, la comunit\u00e0 cristiana non scomparve: le fonti documentano la presenza di almeno dodici vescovi giacobiti tra il IX e l'XI secolo. All'epoca delle crociate, Zeugma era ridotta in rovina.\nDal XIX secolo Zeugma di Siria \u00e8 annoverata tra le sedi vescovili titolari della Chiesa cattolica; la sede \u00e8 vacante dal 18 novembre 2020. Fino al 1933, anno dell'istituzione della sede titolare di Zeugma di Mesopotamia, Zeugma di Siria era chiamata semplicemente Zeugma."}
{"id": "3873249", "revid": "599013", "url": "https://it.wikipedia.org/wiki?curid=3873249", "title": "Fluoroacetato di sodio", "text": "Il fluoroacetato di sodio \u00e8 il composto chimico di formula FCH2CO2Na. In condizioni normali \u00e8 una polvere incolore e inodore, facilmente solubile in acqua. Si trova in natura in varie piante come metabolita anti-erbivori, ma viene prodotto anche artificialmente. Il composto \u00e8 fortemente tossico ed \u00e8 stato ampiamente usato in passato come rodenticida (veleno per topi). Data l'estrema pericolosit\u00e0 l'uso \u00e8 stato proibito in molti stati.\nStoria.\nIl fluoroacetato fu scoperto in Germania da chimici militari durante la seconda guerra mondiale. Le sue propriet\u00e0 rodenticide furono scoperte poco dopo negli Stati Uniti. Il nome \"1080\" era inizialmente un numero di catalogo, che divent\u00f2 poi una denominazione di prodotto.\nSintesi.\nIl fluoroacetato di sodio \u00e8 preparato trattando con fluoruro di potassio l'estere etilico dell'acido monocloroacetico per trasformarlo in estere etilico dell'acido monofluoroacetico; segue quindi idrolisi con NaOH.\nPresenza in natura.\nL'anione fluoroacetato \u00e8 presente in natura in almeno 40 piante in Australia, Brasile e Africa. Fu identificato per la prima volta da Marais nel 1944 nelle foglie velenose del \"gifblaar\" (\"Dichapetalum cymosum\"), un arbusto dell'Africa meridionale. Gi\u00e0 dal 1904 i coloni in Sierra Leone per avvelenare i topi utilizzavano estratti di \"Chailletia toxicaria\", che pure contiene acido fluoroacetico o suoi sali. Quantit\u00e0 molto piccole di fluoroacetato sono state trovate in molte piante, compreso il t\u00e8. Questo veleno \u00e8 presente in molte piante native dell'Australia, tra le quali specie dei generi \"Gastrolobium\", \"Gompholobium\", \"Oxylobium\", \"Nemcia\" e \"Acacia\".\nTossicologia.\nIl fluoroacetato \u00e8 fortemente tossico per mammiferi e insetti. La tossicit\u00e0 varia a seconda della specie.\nLa dose orale letale per l'uomo \u00e8 2\u201310\u00a0mg/kg. La dose letale LD50 per i gatti \u00e8 0,3\u20130,5\u00a0mg/kg. Per varie specie di uccelli come il passero e lo storno i valori di LD50 sono 2\u20133\u00a0mg/kg. Per le cavie si ha un LD50 di 0,3\u00a0mg/kg. Uccelli e carnivori si avvelenano spesso cibandosi da carcasse avvelenate.\nPer gli organismi acquatici invece il fluoroacetato \u00e8 sostanzialmente non tossico (per i pesci LC50 a 96 ore \u00e8 54\u00a0mg/L; per i crostacei EC50 a 48 ore \u00e8 350\u00a0mg/L).\nIl fluoroacetato di sodio \u00e8 molto tossico, pu\u00f2 essere fabbricato facilmente ed \u00e8 semplice da utilizzare; \u00e8 stato notato che queste caratteristiche lo rendono un'arma potenzialmente utile nelle mani di terroristi.\nMeccanismo d'azione.\nL'anione fluoroacetato \u00e8 simile all'acetato, che ha un ruolo fondamentale nel metabolismo cellulare. Il fluoroacetato interrompe il ciclo dell'acido citrico (conosciuto anche come ciclo di Krebs). Si combina con il coenzima A per formare fluoroacetil CoA, che reagisce con la citrato sintasi formando fluorocitrato. Un metabolita del fluorocitrato si lega molto fortemente all'aconitasi, arrestando il ciclo dell'acido citrico. Ne risulta un accumulo di citrato nel sangue che priva le cellule di energia.\nSintomi.\nNell'uomo i sintomi di avvelenamento appaiono di solito da 30 minuti a tre ore dopo l'esposizione. Inizialmente i sintomi tipici sono nausea, vomito e dolori addominali; seguono poi sudorazione, confusione e agitazione. Se l'avvelenamento \u00e8 importante si sviluppano anomalie come tachicardia o bradicardia, ipotensione e modifiche dell'elettrocardiogramma. Dal punto di vista neurologico si hanno spasmi muscolari e convulsioni; la coscienza viene progressivamente compromessa e dopo alcune ore si arriva al coma. La morte \u00e8 di solito causata da aritmie ventricolari, ipotensione progressiva che non risponde a trattamenti, e infezioni polmonari secondarie.\nNegli animali domestici i sintomi variano: i cani tendono a mostrare disfunzioni del sistema nervoso come convulsioni epilettiche e movimenti incontrollabili di corsa, mentre i grandi erbivori come i bovini e le pecore mostrano pi\u00f9 spesso disturbi cardiaci.\nDosi non letali di fluoroacetato di sodio possono causare danni ai tessuti con alto fabbisogno energetico, in particolare cervello, gonadi, cuore, polmoni e feto. Dosi non letali sono in genere completamente metabolizzate ed escrete nel giro di quattro giorni.\nTrattamento.\nNon sono noti antidoti efficaci. Ricerche su scimmie hanno mostrato che l'uso di monoacetato di glicerina pu\u00f2 prevenire problemi se somministrato dopo l'ingestione del veleno; questa terapia \u00e8 stata sperimentata su animali domestici con qualche risultato positivo. In teoria il monoacetato di glicerina dovrebbe fornire gli ioni acetato per permettere la respirazione cellulare interrotta dal fluoroacetato di sodio.\nIn casi clinici sono stati necessari anche miorilassanti, anticonvulsanti, ventilazione artificiale e altri metodi di supporto. Pochi animali o persone sono stati trattati con successo dopo l'ingestione di quantit\u00e0 significative di fluoroacetato di sodio.\nUso.\nIl composto \u00e8 stato ampiamente usato in passato per il controllo di roditori ed altri mammiferi. Data l'estrema pericolosit\u00e0 l'uso \u00e8 stato tuttavia proibito in molti stati. Viene ancora usato in Australia contro le volpi. In Giappone, Israele e Messico come rodenticida. Negli Stati Uniti contro i coyote per difendere le pecore. In Nuova Zelanda \u00e8 usato contro mammiferi come ermellino, topi, gatti, opossum e altri predatori introdotti. Viene inoltre utilizzato in Canada, India e Olanda."}
{"id": "3873251", "revid": "329581", "url": "https://it.wikipedia.org/wiki?curid=3873251", "title": "Francesco Floreani", "text": ""}
{"id": "3873252", "revid": "399", "url": "https://it.wikipedia.org/wiki?curid=3873252", "title": "O. Garanzini", "text": ""}
{"id": "3873260", "revid": "682087", "url": "https://it.wikipedia.org/wiki?curid=3873260", "title": "Malattia diverticolare", "text": ""}
{"id": "3873262", "revid": "399", "url": "https://it.wikipedia.org/wiki?curid=3873262", "title": "Accomandita Ceirano &amp; C.", "text": ""}
{"id": "3873263", "revid": "1001457", "url": "https://it.wikipedia.org/wiki?curid=3873263", "title": "Fed Cup 2012 Zona Americana", "text": "La Zona Americana (\"Americas Zone\") \u00e8 una delle 3 divisioni zonali nell'ambito della Fed Cup 2012. Essa \u00e8 a sua volta suddivisa in due gruppi (\"Gruppo I, Gruppo II\") formati rispettivamente da 9 e 11 squadre, inserite in tali gruppi in base ai risultati ottenuti l'anno precedente."}
{"id": "3873266", "revid": "106908", "url": "https://it.wikipedia.org/wiki?curid=3873266", "title": "Aulo Sempronio Atratino (tribuno consolare 425 a.C.)", "text": "Primo tribunato consolare.\nNel 425 a.C. fu eletto per la prima volta Tribuno consolare con Lucio Quinzio Cincinnato, Lucio Furio Medullino e Lucio Orazio Barbato.\nDurante l'anno fu concessa una tregua di venti anni a Veio, sconfitta l'anno prima da Mamerco Emilio Mamercino davanti alle mura di Fidene, ed una tregua di tre anni agli Equi.\nSecondo tribunato consolare.\nNel 420 a.C. fu eletto tribuno consolare per la seconda volta insieme Marco Manlio Vulsone, Lucio Furio Medullino e Lucio Quinzio Cincinnato.\nIn quell'anno non ci furono scontri con le popolazioni vicine, ma in citt\u00e0 ci furono tensioni per l'elezione dei questori, carica che anche per quell'anno fu ad appannaggio dei Senatori, anche se una nuova legge prevedeva che per quelli di nuova istituzione potessero essere eletti anche i plebei.\nGaio Sempronio Atratino fu portato in giudizio dai tribuni della plebe per la condotta della guerra contro i Volsci del 423 a.C., al termine del quale fu condannato a pagare una multa di 15.000 assi.\nTerzo tribunato consolare.\nNel 416 a.C. fu eletto tribuno consolare con Quinto Fabio Vibulano Ambusto, Spurio Nauzio Rutilo e Marco Papirio Mugillano.\nL'anno, come il precedente, fu caratterizzato da rapporti esterni tranquilli, ed interni tesi a causa del ripresentarsi della questione agraria da parte dei tribuni della plebe Marco Metilio e Spurio Mecilio."}
{"id": "3873267", "revid": "6923", "url": "https://it.wikipedia.org/wiki?curid=3873267", "title": "Kiek in de K\u00f6k", "text": "Kiek in de K\u00f6k, (letteralmente: Occhiata nella cucina) \u00e8 un soprannome dell'antico tedesco, per le torri, principalmente quelle che facevano parte delle fortificazioni delle citt\u00e0 medioevali. Presero questo nome dalla possibilit\u00e0 dalla cima della torre di vedere nelle cucine delle case vicine. Grazie alla storia della Lega Anseatica e dell'Ordine Teutonico, anche numerose citt\u00e0 al di fuori della Germania hanno torri che riportano ancora questo soprannome. Gli esempi pi\u00f9 famosi si trovano a Tallinn, in Estonia e a Danzica, in Polonia."}
{"id": "3873272", "revid": "547034", "url": "https://it.wikipedia.org/wiki?curid=3873272", "title": "Lucio Orazio Barbato", "text": "Tribunato consolare.\nNel 425 a.C. fu eletto Tribuno consolare con Lucio Quinzio Cincinnato, Lucio Furio Medullino e Aulo Sempronio Atratino.\nDurante l'anno fu concessa una tregua di venti anni a Veio, sconfitta l'anno prima da Mamerco Emilio Mamercino davanti alle mura di Fidene, ed una tregua di tre anni agli Equi."}
{"id": "3873278", "revid": "123434289", "url": "https://it.wikipedia.org/wiki?curid=3873278", "title": "Tram ATM serie 2800", "text": " tutte le motrici sono dotate di pattini elettromagnetici, impianto di sollevamento pantografo, convertitore statico e interruttore extrarapido\nLe vetture tranviarie serie 2800 dell'ATM di Torino, ora del GTT, sono una serie di vetture tranviarie articolate, ottenute dalla trasformazione di vecchie vetture monocassa.\nStoria.\nLa prima serie delle vetture 2800 fu realizzata dal 1958 al 1960 unendo vecchie vetture monocassa delle serie 2100 e 2200, risalenti agli anni trenta.\nVennero realizzate 58 vetture, numerate da 2800 a 2857, ad opera delle officine Moncenisio, SEAC e Stanga. Le 2800 furono le seconde vetture articolate messe in servizio (dopo la serie 2700) sulla rete tranviaria cittadina, ma la prima con l'articolazione del tipo \"giostra Urbinati\", progettata dalle Officine Meccaniche della Stanga, che risolse i molti problemi di rumorosit\u00e0 e maneggevolezza della serie 2700 (costituita da due carrozze monocasse inframmezzate da una terza pi\u00f9 corta mono carrello, da cui il nomignolo \"due camere e cucina\")\nLa seconda serie fu realizzata parecchi anni dopo, nel 1982, unendo vetture della serie 2500. La trasformazione comprese anche la costruzione di un nuovo frontale, di linea pi\u00f9 moderna e nuovi con infissi in alluminio in luogo dei classici in legno, che nel frattempo era stato applicato sulle motrici della prima serie dopo l'eliminazione del bigliettaio a bordo (1977). Nel 1991 fu abbandonata la presa di corrente asta rotella con un pi\u00f9 funzionale pantografo (erano memorabili gli scarrucolamenti del trolley in mezzo agli incroci dove il manovratore doveva riposizionare la rotella sul filo aereo).\nTra il 2007 e il 2012, un ulteriore aggiornamento ha visto la ristrutturazione della cabina per il manovratore, dotata di condizionamento d'aria e la contestuale trasformazione della prima porta anteriore, divisa in due parti: met\u00e0 riservata al manovratore e met\u00e0 riservata ai passeggeri; questa modifica \u00e8 stata apportata a tutte le motrici della seconda serie pi\u00f9 10 tram della prima.\nInoltre i carrelli sono stati per l'occasione schermati con materiale insonorizzante onde ridurre la rumorosit\u00e0 interna.\nAl 2014 sono in servizio circa 90 unit\u00e0; esse costituiscono l'ossatura del parco tranviario torinese dopo l'accantonamento delle motrici della serie 7000 costruite nel 1982.\nNel 2020 risultano circolanti poco meno di 70 vetture: 25 tram con cabina non modificata, tutte della prima serie, e 42 vetture con cabina modificata, tra la prima (7 vetture) e la seconda serie (35 vetture).\n\u00c8 previsto che le vetture di prima serie terminino la loro carriera entro il 2022, dopo l'arrivo di 30 nuovi tram Hitachi nel 2021/2022.\nLa seconda serie continuer\u00e0 a circolare ancora per 8/10 anni, in numero molto ridotto anche dopo l'arrivo di ulteriori 40 nuovi tram.\nLivree.\nLe 2800 entrarono in servizio con una livrea a due toni di verde, sostituita dall'inizio degli anni ottanta dall'\"arancio ministeriale\".\nCircolano ancora 5 vetture con livrea verde, le restanti sono tutte arancio.\nUnit\u00e0 speciali.\nNegli anni ottanta l'unit\u00e0 2800 fu ricostruita a pianale parzialmente ribassato, costituendo un prototipo per la serie 5000. Verniciata in una vistosa livrea rosso-crema, venne successivamente ritirata dal servizio e demolita nel 2000.\nNel 2002 l'unit\u00e0 2841, danneggiata l'anno precedente in un incidente, fu trasformata in tram-ristorante, assumendo il nome commerciale di \"Ristocolor\". Nel 2011 \u00e8 stata allestita una seconda unit\u00e0, la 2823, battezzata \"Gustotram\".\nAlcune unit\u00e0 sono state ricolorate nella livrea storica a due toni di verde; una (la 2847) \u00e8 stata ricostruita con frontali, interni e finestrini originari (mantenendo per\u00f2 il pantografo) ed \u00e8 utilizzata dall'Associazione Torinese Tram Storici.\nL'unit\u00e0 2840 \u00e8 stata ceduta nel 2009 alla citt\u00e0 brasiliana di Santos, dove presta servizio su una linea tranviaria esercitata con vetture storiche."}
{"id": "3873280", "revid": "1573940", "url": "https://it.wikipedia.org/wiki?curid=3873280", "title": "Luigi Alippi", "text": ""}
{"id": "3873281", "revid": "1305772", "url": "https://it.wikipedia.org/wiki?curid=3873281", "title": "Giovanni Gonzaga (disambigua)", "text": ""}
{"id": "3873288", "revid": "298229", "url": "https://it.wikipedia.org/wiki?curid=3873288", "title": "Fed Cup 2012 Zona Asia/Oceania", "text": "La Zona Asia/Oceania (\"Asia/Oceania Zone\") \u00e8 una delle 3 divisioni zonali nell'ambito della Fed Cup 2012. Essa \u00e8 a sua volta suddivisa in due gruppi (\"Gruppo I, Gruppo II\") formati rispettivamente da 7 e 10 squadre, inserite in tali gruppi in base ai risultati ottenuti l'anno precedente."}
{"id": "3873305", "revid": "106908", "url": "https://it.wikipedia.org/wiki?curid=3873305", "title": "Appio Claudio Crasso (tribuno consolare 424 a.C.)", "text": "Tribunato consolare.\nNel 424 a.C. fu eletto Tribuno consolare con Lucio Sergio Fidenate, Spurio Nauzio Rutilo e Sesto Giulio Iullo.\nDurante l'anno furono istituiti grandi giochi per festeggiare la vittoria su Veio e Fidene di due anni prima. Successivamente, per evitare che anche per l'anno successivo fossero eletti i Tribuni consolari, con uno stratagemma i senatori riuscirono ad eleggere i consoli per l'anno successivo."}
{"id": "3873307", "revid": "110157", "url": "https://it.wikipedia.org/wiki?curid=3873307", "title": "Nomilina", "text": "La nomilina \u00e8 un limonoide che si trova nei semi di arancio e limone. \u00c8 una sostanza amara e si presenta sotto forma di polvere bianca e cristallina."}
{"id": "3873309", "revid": "287204", "url": "https://it.wikipedia.org/wiki?curid=3873309", "title": "Honolulu Challenger 2012", "text": "L'Honolulu Challenger 2012 \u00e8 stato un torneo professionistico di tennis maschile giocato sul cemento. \u00c8 stata la 3\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Honolulu negli USA dal 23 al 29 gennaio 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori entrati nel tabellone principale come alternate:\nGiocatori passati dalle qualificazioni:\nCampioni.\nSingolare.\n G\u014d Soeda ha battuto in finale Robby Ginepri, 6-3, 7-6(7-5)\nDoppio.\n Amer Deli\u0107 / Travis Rettenmaier hanno battuto in finale Nicholas Monroe / Jack Sock 6-4, 7-6(7-3)"}
{"id": "3873310", "revid": "35804", "url": "https://it.wikipedia.org/wiki?curid=3873310", "title": "Fed Cup 2012 Zona Euro-Africana", "text": "La Zona Euro-Africana (\"Europe/Africa Zone\") \u00e8 una delle 3 divisioni zonali nell'ambito della Fed Cup 2012.\nEssa \u00e8 a sua volta suddivisa in tre gruppi (\"Gruppo I, Gruppo II, Gruppo III\") formati rispettivamente da 15, 7 e 14 squadre, inserite in tali gruppi in base ai risultati ottenuti l'anno precedente. Questi tre gruppi sono vere e proprie categorie aventi un rapporto gerarchico fra di loro: obiettivo dei partecipanti al Gruppo III \u00e8 quello di venire promossi al Gruppo II, dei partecipanti al Gruppo II quello di venir promossi al Gruppo I e altres\u00ec di evitare la retrocessione al Gruppo III, infine quello dei partecipanti al Gruppo I \u00e8 quello di venir promossi al Gruppo Mondiale II e, parimenti, evitare la retrocessione al Gruppo II.\nIl Gruppo III della zona Euro-Africana \u00e8 l'ultima categoria nell'ordine, pertanto in tale categoria non sono previste retrocessioni.\nGruppo I.\nLe 15 squadre vengono inserite in quattro gironi (\"Pool\") da quattro squadre ciascuno (tre nel Pool A). Le quattro squadre classificatesi al primo posto di ciascun girone prendono parte a degli spareggi per stabilire le due nazioni che avranno il diritto di partecipare agli spareggi per il Gruppo Mondiale II e quindi tentare la promozione al Gruppo Mondiale II.\nLe quattro squadre classificatesi all'ultimo posto di ciascun girone prendono parte a dei play-out, in cui le due perdenti vengono retrocesse nel Gruppo II della Zona Euro-Africana per l'edizione del 2013.\nGruppo II.\nLe 8 squadre vengono suddivise in due gironi (\"Pool\") da tre e quattro squadre ciascuno. La prima classificata di ciascuno dei due gironi gioca uno spareggio contro la seconda dell'altro girone per determinare quali due squadre verranno promosse nel Gruppo I della zona Euro-Africana nel 2013. Le ultime classificate di ciascun girone disputano uno spareggio per stabilire quale squadra debba essere retrocessa nel Gruppo III della zona Euro-Africana nel 2013.\nGruppo III.\nLe 11 squadre vengono suddivise in due gironi (\"Pool\") da 5 e 6 squadre rispettivamente. Le due squadre vincitrici di ciascun girone disputano degli spareggi fra di loro per stabilire quali due squadre verranno promosse al Gruppo II della zona Euro-Africana nel 2013."}
{"id": "3873315", "revid": "1305772", "url": "https://it.wikipedia.org/wiki?curid=3873315", "title": "Cities On Line", "text": "Cities On Line \u00e8 stata una azienda italiana che ha operato nel settore delle telecomunicazioni come Internet service provider.\nStoria.\nL'azienda nasce nel marzo 1995 con il nome di \"Catania On Line Srl\" con l'obiettivo di diventare il provider di riferimento nella citt\u00e0 etnea, all'epoca in pieno fermento per l'affermarsi del polo tecnologico noto come Etna Valley. La rapida crescita porta l'azienda ad espandersi in varie citt\u00e0 della Sicilia orientale con la formula del \"franchising\". Questo fattore, oltre la volont\u00e0 di superare la condizione originaria di operatore locale, porta alla decisione di cambiare nome in Cities On Line. In questo periodo di grande espansione il provider si segnala per alcune iniziative innovative e, per certi versi, pionieristiche nel panorama italiano. Suo \u00e8 il primo telegiornale in \"streaming\" dal vivo per conto dell'emittente regionale Telecolor. Nel 1998 \u00e8 il primo Internet service provider d'Europa a raggiungere la certificazione di qualit\u00e0 ISO 9001.\nAffascinato dall'esplosione che l'economia delle dot-com vive a cavallo del passaggio al nuovo millennio, il \"management\" societario da un lato investe in ricerca e sviluppo, in particolare sulla nascente tecnologia VoIP patrocinata dal colosso del networking Cisco Systems, dall'altro comincia a lavorare per quotare l'azienda in Borsa nell'allora nascente indice del Nuovo Mercato telematico (il Numtel, poi diventato All Stars). In tale ottica la societ\u00e0 viene trasformata in Societ\u00e0 per Azioni, vengono aperte prestigiose sedi a Roma e Milano, viene sottoscritta l'adesione all'AIIP e al MIX di Milano.\nSotto l'aspetto strategico viene siglato un accordo con due top player della \"net economy\" mondiale, quali la gi\u00e0 citata Cisco e Hewlett-Packard, con il contributo dei quali costruisce un network nazionale che fornisce Internet e servizi innovativi in tutta Italia.\nIn anticipo su eBay, che sbarcher\u00e0 in Italia solo due anni dopo, alla fine del 1999 viene lanciato il \"FreeCommerce\", una piattaforma web che permette a chiunque di aprire un negozio virtuale su Internet, senza costi. All'inizio del 2000 Cities On Line \u00e8 il primo operatore italiano che commercializza servizi VoIP con carta prepagata.\nL'obiettivo pi\u00f9 ambizioso comunque \u00e8 quello di creare una rete in fibra ottica che copre la Sicilia e che si raccorda a Roma alle altre grandi reti in fibra nazionali e paneuropee. A tale scopo viene creato un dipartimento finalizzato a sviluppare il progetto, il quale firma un accordo con Alcatel e il consorzio ANAS. I lavori di scavo e posa cominceranno gi\u00e0 nel settembre 2000.\nCon questi presupposti l'azienda inizia il percorso di quotazione affidando le sorti del \u00abfenomeno Cities on line\u00bb al promotore Euromobiliare SIM del gruppo CREDEM. \u00c8 il periodo nel quale in Italia si registrano le quotazioni miliardarie di Tiscali ed e.Biscom (che nel 2004 diventer\u00e0 Fastweb), e altre mirabolanti collocazioni di aziende informatiche quali Finmatica. Lo sforzo economico e manageriale per affrontare le molte sfide ambiziose espone notevolmente l'azienda, che vede legare le sue sorti all'esito della collocazione in Borsa, fissata per la fine dell'anno 2000. \nLo scoppio della bolla speculativa della New Economy, per\u00f2 rinvia una prima volta la quotazione al maggio successivo, e poi obbliga al definitivo accantonamento.\nLe difficolt\u00e0 dell'azienda costringono subito ad una serie di ridimensionamenti che causano forti disservizi all'utenza. L'affermarsi del \"free internet\" dial-up, introdotto da Tiscali e presto seguito da Infostrada con Libero, indebolisce ulteriormente la societ\u00e0 che gradualmente perde la presa sul mercato. Da l\u00ec a poco si spegner\u00e0 progressivamente per essere smembrata e liquidata nel 2002.\nDall'esperienza di Cities On Line \u00e8 nato il provider T.net che ne ha rilevato alcuni asset."}
{"id": "3873317", "revid": "547034", "url": "https://it.wikipedia.org/wiki?curid=3873317", "title": "Spurio Nauzio Rutilo (tribuno consolare 424 a.C.)", "text": "Tribunato consolare.\nNel 424 a.C. fu eletto Tribuno consolare con Lucio Sergio Fidenate, Appio Claudio Crasso e Sesto Giulio Iullo.\nDurante l'anno furono istituiti grandi giochi per festeggiare la vittoria su Veio e Fidene di due anni prima. Successivamente, per evitare che anche per l'anno successivo fossero eletti i Tribuni consolari, con uno stratagemma i senatori riuscirono ad eleggere i consoli per l'anno successivo."}
{"id": "3873318", "revid": "124123", "url": "https://it.wikipedia.org/wiki?curid=3873318", "title": "Wilhelm Leuschner", "text": "Biografia.\nWihlelm Leuschner, figlio di un riparatore di stufe, era nato nel 1890. Anche suo padre si chiamava Wihlelm Leuschner e sua madre Maria. Leuschner crebbe in povert\u00e0. Nel 1903 inizi\u00f2 il suo apprendistato come scultore del legno. Dopo aver completato il proprio apprendistato nel 1907, si iscrisse al sindacato e, in occasione della mostra sul \"Jugendstil\" (Art Nouveau) si trasfer\u00ec a Darmstadt, allora capitale del Land dell'Assia, dove lavor\u00f2 in una fabbrica di mobili. Nel 1910 si iscrisse al Partito Social Democratico Tedesco (Spd) e divenne molto attivo nel sindacato. Si spos\u00f2 con Elisabeth Batz nel 1911. Dopo aver combattuto nella prima guerra mondiale sul fronte orientale nel 1916, Leuschner divent\u00f2 consigliere comunale e presidente del sindacato a Darmstadt nel 1919. Successivamente nel 1924 venne eletto componente del parlamento regionale dell'Assia (Landtag) per il partito socialdemocratico tedesco (SPD). Nel 1928 divenne ministro degli Interni del governo regionale dell'Assia. Nel Parlamento regionale in quel periodo Leuschner si trov\u00f2 spesso ai ferri corti con un giurista e collega deputato regionale il dottor Werner Best, che rappresentava il NSDAP, il partito nazional-socialista hitleriano, e che sarebbe poi diventato un personaggio di primo piano del regime nazista. Nel gennaio del 1933 Leuschner fu eletto componente del consiglio di amministrazione dell'Allgemeiner Deutscher Gewerkschaftsbund, l'unione nazionale dei sindacati tedeschi.\nNell'aprile del 1933, dopo che i Nazisti avevano preso il potere in Germania, Leuschner fu costretto a dimettersi e lasci\u00f2 il suo incarico di ministro degli interni dell'Assia. Nel giugno 1934, egli venne rilasciato dal campo di concentramento ed inizi\u00f2 a costruire una rete di resistenza.\nLeuschner combatt\u00e9 attivamente in quei gruppi di resistenza vicini al sindacato e si mantenne in contatto con il circolo di Kreisau e dal 1939 anche con il gruppo di resistenza, che si raccoglieva attorno a Carl Friedrich Goerdeler. Tuttavia, l'attentato del conte Claus von Stauffenberg nella \"tana del Lupo\" nella Prussia Orientale del 20 luglio 1944 per uccidere Hitler fall\u00ec. Leuschner fu arrestato il 16 agosto 1944 e fu processato davanti al Tribunale del Popolo che lo condann\u00f2 a morte. La sentenza fu eseguita il 29 settembre 1944 nel carcere di Pl\u00f6tzensee a Berlino.\nLa sua casa natale a Bayreuth \u00e8 stata trasformata in un memoriale sulla sua vita e opera, meta di visite da parte degli studenti di scuole locali e non. Tra i documenti esposti in essa, a cura della Wilhelm Leuschner Stiftung, vi \u00e8 l'ultima lettera inviata ai familiari il giorno della sua morte."}
{"id": "3873319", "revid": "287204", "url": "https://it.wikipedia.org/wiki?curid=3873319", "title": "Honolulu Challenger 2012 - Singolare", "text": "Il singolare dell'Honolulu Challenger 2012 \u00e8 stato un torneo di tennis facente parte dell'ATP Challenger Tour 2012.\nRyan Harrison era il detentore del titolo, ma quest'anno non ha partecipato.\nG\u014d Soeda ha battuto in finale Robby Ginepri 6\u20133, 7\u20136(7\u20135)."}
{"id": "3873321", "revid": "547034", "url": "https://it.wikipedia.org/wiki?curid=3873321", "title": "Sesto Giulio Iullo", "text": "Tribunato consolare.\nNel 424 a.C. fu eletto Tribuno consolare con Lucio Sergio Fidenate, Appio Claudio Crasso e Spurio Nauzio Rutilo.\nDurante l'anno furono istituiti grandi giochi per festeggiare la vittoria su Veio e Fidene di due anni prima. Successivamente, per evitare che anche per l'anno successivo fossero eletti i Tribuni consolari, con uno stratagemma i senatori riuscirono ad eleggere i consoli per l'anno successivo."}
{"id": "3873325", "revid": "287204", "url": "https://it.wikipedia.org/wiki?curid=3873325", "title": "Honolulu Challenger 2012 - Doppio", "text": "Il doppio dell'Honolulu Challenger 2012 \u00e8 stato un torneo di tennis facente parte dell'ATP Challenger Tour 2012.\nRyan Harrison e Travis Rettenmaier erano i detentori del titolo, ma Harrison quest'anno non ha partecipato.\nRettenmaier ha fatto coppia con Amer Deli\u0107 e ha battuto in finale Nicholas Monroe e Jack Sock 6\u20134, 7\u20136(7\u20133)."}
{"id": "3873326", "revid": "6923", "url": "https://it.wikipedia.org/wiki?curid=3873326", "title": "Andapa", "text": "Andapa \u00e8 un comune urbano (\"firaisana\") del Madagascar settentrionale (Provincia di Antsiranana). \u00c8 il capoluogo del distretto di Andapa.\nPopolazione.\nHa una popolazione di 20.460 abitanti (stima 2005 ). Le etnie prevalenti sono gli Tsimihety e i Sakalava.\nEconomia.\nL'economia si basa essenzialmente sull'agricoltura, con l'88% della popolazione impiegata in questo settore.\nLe colture principali sono il riso e la vaniglia.\nInfrastrutture e trasporti.\nLa citt\u00e0 \u00e8 sede di un aeroporto civile (codice aeroportuale IATA: ZWA).\nLa Route Nationale 3b la collega a Sambava.\nAree protette.\nDa Andapa \u00e8 possibile raggiungere il parco nazionale di Marojejy e la riserva speciale di Anjanaharibe Sud."}
{"id": "3873328", "revid": "15756", "url": "https://it.wikipedia.org/wiki?curid=3873328", "title": "Annunciazione (Pontormo)", "text": "L'Annunciazione \u00e8 un dipinto a fresco di Pontormo, databile al 1527-1528 circa e conservato nella Cappella Capponi nella chiesa di Santa Felicita a Firenze.\nStoria.\nNel 1525 Ludovico Capponi affid\u00f2 a Pontormo la decorazione della cappella appena acquistata in Santa Felicita, situata in Oltrarno a poca distanza dal suo palazzo e destinata ad essere convertita in cappella funebre per s\u00e9 e la sua famiglia. Nella cupoletta di architettura brunelleschiana affresc\u00f2 un \"Dio Padre\" perduto, del quale ci d\u00e0 nota Vasari, sull'altare la notissima \"Deposizione\" e sulla parete ovest l'\"Annunciazione\". I lavori, tenuti in gran segreto dall'artista che si fece coprire appositamente da una protezione lignea, vennero completati nel 1528. Come riporta Vasari, l'opera venne quindi scoperta \"con meraviglia di tutta Firenze\".\nNel tempo sub\u00ec vari restauri e mediocri ridipinture, come testimoni\u00f2 anche Guido Carocci nel 1892 che parl\u00f2 di \"resti ampiamente ridipinti\".\nL'\"Annunciazione\" venne staccata dalla parete per motivi di restauro e conservazione dopo l'alluvione di Firenze del 1966. In seguito venne ricollocata in loco su un supporto nuovo ed oggi si presenta scevra dalle ridipinture successive.\nDescrizione e stile.\nL'\"Annunciazione\" si trova sulla controfacciata della chiesa, nel punto dove doveva trovarsi una scena simile trecentesca o del primo Quattrocento, legata all'esempio delle celebre immagini della basilica della Santissima Annunziata. Anticamente la cappella era infatti intitolata all'Annunciazione e solo col passaggio ai Capponi, nel 1525, venne ridedicata alla Piet\u00e0, un tema pi\u00f9 consono alla nuova destinazione funebre dello spazio.\nL'Angelo a sinistra e Maria a destra sono separati dalla vetrata e, dal Seicento, da un reliquiario in pietre dure di san Carlo Borromeo. Come nella \"Deposizione\" il momento rappresentato \u00e8 leggermente sfasato rispetto all'iconografia tradizionale: Pontormo non rappresent\u00f2 infatti l'annuncio dell'Angelo, ma l'attimo immediatamente successivo in cui Maria ha gi\u00e0 accettato e l'angelo di rivolge, con una complessa torsione, alla luce divina che proviene dalla finestra.\nL'ambientazione riprende sinteticamente l'architettura brunelleschiana della cappella, con tanto di peducci dipinti, e con Maria che si volge salendo un gradino in pietra serena verso un ripiano, che assomiglia a un altare, su cui si trova un candelabro con eleganti volute.\nL'angelo \u00e8 sospeso da terra avvolto da una veste rosa con effetti cangianti, una fascia come cinta bianca e da un vaporoso mantello color arancio, gonfiato da un'impercettibile massa ariosa. Esso si posa, in maniera priva di coerenza (voluta?) sulla schiena dell'Angelo trapassando le ali, che si scorgono a sinistra. Anche la figura di Maria \u00e8 caratterizzata da ricercatezze nel volume e nella colorazione, con altrettanti effetti cangianti (ad esempio nel velo), derivati dall'esempio michelangiolesco delle lunette della Cappella Sistina. Essa tiene il manto azzurro con una presa salda della mano e vigorosamente solleva la gamba per salire il gradino, anche in questo caso ispirandosi a opere del Buonarroti, trasfigurate per\u00f2 in qualcosa di nuovo e pi\u00f9 che mai irreale. Il suo sguardo \u00e8 rivolto alla vetrata del 1526 di Guillaume de Marcillat, in cui \u00e8 mostrato il corpo morto di Cristo trasportato al sepolcro dopo la crocifissione, comprendendo quindi gi\u00e0 il destino tragico del suo nascituro: ma nel suo sguardo non c'\u00e8 tristezza, poich\u00e9 essa \u00e8 anche consapevole, come testimoniano gli Evangelisti nei pennacchi, della resurrezione che attende le anime, promessa cristiana ribadita quindi nella decorazione complessiva della cappella."}
{"id": "3873331", "revid": "1442080", "url": "https://it.wikipedia.org/wiki?curid=3873331", "title": "Seguros Bol\u00edvar Open Bucaramanga 2012 - Singolare", "text": "Il singolare dello Seguros Bol\u00edvar Open Bucaramanga 2012 \u00e8 stato un torneo di tennis facente parte dell'ATP Challenger Tour 2012.\n\u00c9ric Prodon era il detentore del titolo, ma ha perso in semifinale contro Wayne Odesnik.\nOdesnik ha battuto in finale Adrian Ungur 6\u20131, 7\u20136(7\u20134)."}
{"id": "3873333", "revid": "117932378", "url": "https://it.wikipedia.org/wiki?curid=3873333", "title": "Glicoforina", "text": "Le glicoforine sono proteine integrali di membrana presenti sulla membrana plasmatica degli eritrociti. \nLa pi\u00f9 importante \u00e8 la Glicoforina A, proteina formata da 131 residui amminoacidici.\nStruttura e funzioni.\nSono formate da un singolo filamento proteico che attraversa la membrana con un unico segmento ad \u03b1- elica formato quasi esclusivamente da residui aminoacidici apolari; la loro mobilit\u00e0 all'interno della membrana \u00e8 fortemente limitata in quanto il dominio intracellulare \u00e8 legato alle proteine fibrose che costituiscono il cortex cellulare dei globuli rossi, in particolare alla spettrina. Presentano residui di acido sialico che conferiscono loro una carica negativa, in modo tale che i globuli rossi si respingono tra di loro. In questo modo i globuli rossi riescono a fluire in spazi stretti senza formare coaguli. \nIl dominio extracellulare presenta molecole zuccherine legate con legami glicosidici a residui di serina e treonina e con legami N-glicosidici con residui di asparagina, l'insieme delle glicoforine di membrana forma un rivestimento zuccherino idrofilo che avvolge l'eritrocita aumentandone la solubilit\u00e0 nel sangue ed impedisce che il globulo rosso interagisca attivamente con altri corpuscoli presenti nel sangue (\"isolamento\" dell'eritrocita).\nPropriet\u00e0 antivirali.\nIl dominio extracellulare delle glicoforine pu\u00f2 fungere da \"trappola\" per determinati microorganismi patogeni presenti nel sangue come virus e batteri."}
{"id": "3873334", "revid": "2180138", "url": "https://it.wikipedia.org/wiki?curid=3873334", "title": "K\u0131rklareli", "text": "K\u0131rklareli (anticamente K\u0131rk Kilise) \u00e8 un comune della Turchia situato nella regione della Tracia orientale, capoluogo dell'omonima provincia.\nLa citt\u00e0 fu fondata presso l'antica Salmidesso, teatro di alcune vicende del mito degli Argonauti e una delle antiche capitali della Tracia.\nGeografia.\nK\u0131rklareli \u00e8 situata alle pendici occidentali del massiccio montuoso dell'Istranca, nella regione storica della Tracia orientale. \u00c8 situata a 212 km a nord-ovest di Istanbul e a 62 km ad est di Edirne.\nEtimologia.\nLa citt\u00e0 era conosciuta in epoca bizantina come \u03a3\u03b1\u03c1\u03ac\u03bd\u03c4\u03b1 \u0395\u03ba\u03ba\u03bb\u03b7\u03c3\u03b9\u03ad\u03c2, Saranta Ekklesies, ovvero \"Quaranta Chiese\". Con la conquista ottomana il toponimo fu semplicemente tradotto nel turco \"K\u0131rk Kilise\". Il 20 dicembre 1924 la denominazione fu cambiata in \"K\u0131rklareli\", letteralmente \"Posto dei Quaranta\". In bulgaro \u00e8 conosciuta come \u041b\u043e\u0437\u0435\u043d\u0433\u0440\u0430\u0434 (\"Lozengrad\"), ovvero sia \"Citt\u00e0 del Vigneto\".\nStoria.\nFu conquistata dai Bulgari di Simeone I nel 914. Rimase all'interno dei territori dell'Impero bulgaro sino al 1003, anno in cui fu ripresa dai Bizantini. Fu conquistata dagli Ottomani nel 1363, durante il sultanato di Murad I.\nIl 29 giugno 1912 fu inaugurata la ferrovia che da Alpullu giungeva sino a Kirk Kilisse.\nDurante la prima guerra balcanica l'esercito bulgaro conquist\u00f2 la citt\u00e0 dopo un'importante vittoria che mise in rotta le truppe ottomane. Kirk Kilisse fu riconquistata dai Turchi nella seconda guerra balcanica dopo il ritiro dei Bulgari.\nInfrastrutture e trasporti.\nStrade.\nK\u0131rklareli \u00e8 attraversata in senso est-ovest dalla strada statale D020, che congiunge Istanbul con Edirne. Altra grande arteria di comunicazione che serve la citt\u00e0 \u00e8 la strada statale D555, che dalla frontiera bulgara giunge sino al porto di Tekirda\u011f."}
{"id": "3873339", "revid": "1442080", "url": "https://it.wikipedia.org/wiki?curid=3873339", "title": "Seguros Bol\u00edvar Open Bucaramanga 2012 - Doppio", "text": "Il doppio dello Seguros Bol\u00edvar Open Bucaramanga 2012 \u00e8 stato un torneo di tennis facente parte dell'ATP Challenger Tour 2012.\nJuan Sebasti\u00e1n Cabal e Robert Farah erano i detentori del titolo, ma quest'anno non hanno partecipato.\nAriel Behar e Horacio Zeballos hanno battuto in finale Miguel \u00c1ngel L\u00f3pez Ja\u00e9n e Paolo Lorenzi 6\u20134, 7\u20136(7\u20135)."}
{"id": "3873340", "revid": "1783371", "url": "https://it.wikipedia.org/wiki?curid=3873340", "title": "Slagfi\u00f0r", "text": "Nella mitologia norrena, Slagfi\u00f0r (in norreno \"che ha battuto i Finni\") \u00e8 il fratello di V\u00f6lundr il fabbro e di Egill l'arciere. Nella \"V\u00f6lundarkvi\u00f0a\" (\"Il carme di V\u00f6lundr\", uno dei poemi mitologici dell'Edda poetica) si narra che Slagfi\u00f0r abbia sposato la valchiria Hla\u00f0gu\u00f0r svanhv\u00edt, sorella di Herv\u00f6r alvitr moglie di V\u00f6lundr. Dopo nove inverni passati insieme, Hla\u00f0gu\u00f0r si trasforma in cigno e vola via per compiere il suo destino di valchiria. Slagfi\u00f0r, scoperta la fuga della moglie, parte verso sud alla sua ricerca.\nAlcuni hanno tentato di ricollegare la figura di Slagfi\u00f0r a quella del re dei Frisoni Finn."}
{"id": "3873341", "revid": "287204", "url": "https://it.wikipedia.org/wiki?curid=3873341", "title": "Cathedral Church of Christ, Blessed Mary the Virgin and St Cuthbert of Durham", "text": ""}
{"id": "3873348", "revid": "92723", "url": "https://it.wikipedia.org/wiki?curid=3873348", "title": "Babaeski", "text": "Babaeski \u00e8 un comune della Turchia situato nella regione della Tracia orientale, amministrativamente parte della provincia di K\u0131rklareli e capoluogo dell'omonimo distretto.\nStoria.\nGi\u00e0 parte dell'Impero bizantino con il nome di \"Boulgarophygon\" (\u0392\u03bf\u03c5\u03bb\u03b3\u03b1\u03c1\u03cc\u03c6\u03c5\u03b3\u03bf\u03bd), fu sede nell'896 d.C. di una famosa battaglia tra l'esercito bizantino ed i bulgari, vinta da questi ultimi."}
{"id": "3873350", "revid": "179980", "url": "https://it.wikipedia.org/wiki?curid=3873350", "title": "Attilio Bernasconi", "text": ""}
{"id": "3873358", "revid": "3115", "url": "https://it.wikipedia.org/wiki?curid=3873358", "title": "Elena Bacaloglu", "text": "Giornalista inizialmente nota per il suo matrimonio con il poeta Ovid Densusianu, in seguito al divorzio da quest'ultimo si trasfer\u00ec in Italia e spos\u00f2 un uomo italiano. Divenuta una convinta sostenitrice del nascente fascismo di Benito Mussolini, nel 1921 torn\u00f2 in Romania e diede vita al Movimento Nazionale Fascista Italo-Rumeno, un gruppo che raccolse circa cento membri e che si prefisse l'obiettivo di valorizzare le comuni radici culturali dell'Italia e della Romania, cercando anche di proporre un modello ideologico estremamente simile al fascismo italiano. Elena Bacaloglu inoltre tradusse in rumeno saggi di Mussolini e di Antonio Beltramelli. Nel 1923 il movimento si fuse con il Fascio Nazional-Rumeno in un nuovo partito, il Movimento Nazionale Fascista. I contatti di Elena Bacaloglu con l'Italia le consentirono di avere una posizione di guida nel nuovo partito, che comunque non ottenne i consensi sperati. Elena Bacaloglu fu una delle due donne che guidarono partiti di ispirazione fascista nel periodo interbellico. L'altra fu l'inglese Rotha Lintorn-Orman, fondatrice nel 1923 del movimento dei British Fascists.\nIntrattenne anche un rapporto epistolare con lo scrittore Salvatore Di Giacomo."}
{"id": "3873364", "revid": "3831", "url": "https://it.wikipedia.org/wiki?curid=3873364", "title": "Diocesi di Bargylia", "text": ""}
{"id": "3873365", "revid": "834", "url": "https://it.wikipedia.org/wiki?curid=3873365", "title": "Who's That Girl?", "text": ""}
{"id": "3873372", "revid": "214753", "url": "https://it.wikipedia.org/wiki?curid=3873372", "title": "Andi Langenhan", "text": "Biografia.\nInizi\u00f2 a gareggiare per la nazionale tedesca nelle varie categorie giovanili nella specialit\u00e0 del singolo, ottenendo un terzo posto nella classifica finale della Coppa del Mondo giovani nel singolo nella stagione 2000/01 ed altri due terzi posti in quella juniores nel 2001/02 e nel 2003/04, sempre nella specialit\u00e0 individuale.\nA livello assoluto esord\u00ec in Coppa del Mondo nella stagione 2004/05, conquist\u00f2 il primo podio, nonch\u00e9 la prima vittoria, il 30 novembre 2008 nel singolo a Igls. In classifica generale come miglior risultato ottenne il secondo posto nel singolo in tre occasioni: nel 2011/12, nel 2012/13 e nel 2014/15, inoltre vinse la Coppa nella specialit\u00e0 del singolo sprint nel 2014/15.\nPrese parte a tre edizioni dei Giochi olimpici invernali, tutte le volte nel singolo: a concluse al quinto posto, a giunse in quarta posizione ed a , in quella che fu la sua ultima competizione a livello internazionale, colse la decima piazza.\nPrese parte altres\u00ec a nove edizioni dei campionati mondiali in cui ottenne quattro medaglie: due d'argento, nel singolo a Whistler 2013 e nel singolo sprint a Sch\u00f6nau am K\u00f6nigssee 2016, e due di bronzo, entrambe nel singolo, a Oberhof 2008 e a Cesana Torinese 2011.\nNelle rassegne continentali conquist\u00f2 una medaglia d'oro ed una d'argento nel singolo, rispettivamente a Paramonovo 2012 e a Oberhof 2013; nell'edizione di Paramonovo 2012 ottenne anche la medaglia d'argento nella gara a squadre. Vinse inoltre due titoli nazionali nella specialit\u00e0 individuale."}
{"id": "3873374", "revid": "37401", "url": "https://it.wikipedia.org/wiki?curid=3873374", "title": "Spedizione dei Mille (dibattito storiografico)", "text": ""}
{"id": "3873377", "revid": "1305772", "url": "https://it.wikipedia.org/wiki?curid=3873377", "title": "Likely to Die", "text": ""}
{"id": "3873386", "revid": "1543377", "url": "https://it.wikipedia.org/wiki?curid=3873386", "title": "Brandon Marshall (1984)", "text": "Marshall detiene il record NFL per il maggior numero di ricezioni in una partita, 21, stabilito nel 2009. \u00c8 inoltre uno dei soli sei giocatori ad avere ricevuto 100 passaggi in tre stagioni consecutive.\nCarriera universitaria.\nNei 4 anni che gioc\u00f2 con i Central Florida Knights, Marshall indoss\u00f2 con la maglia numero 6 in 45 partite nel ruolo di wide receiver, totalizzando 1.660 yard con 13 touchdown e 51 tackle, un intercetto e un fumble forzato che valse una safety.\nCarriera professionistica.\nDenver Broncos.\n2006.\nNel draft NFL 2006, Marshall fu selezionato come 119\u00aa scelta dai Denver Broncos. Debutt\u00f2 nella NFL il 17 settembre 2006 contro i Kansas City Chiefs. Nella sua stagione da rookie salt\u00f2 una partita a causa di un infortunio al legamento posteriore crociato e concluse con 20 ricezioni per 309 yard e 2 touchdown.\n2007.\nGrazie al maggior minutaggio a disposizione, nella stagione 2007 Marshall si fece conoscere per la sua abilit\u00e0 di rompere e schivare i placcaggi avversari. Riguardo quest'abilit\u00e0, il cornerback Brandon Flowers disse: \"Brandon Marshall \u00e8 un uomo della linea difensiva che gioca come wide receiver. Lui vuole punirti. Lui vuole che tu provi a placcarlo in modo da sfuggirti e guadagnare altre yard.\" Il cornerback Nnamdi Asomugha disse che Marshall \u00e8 \"il ragazzo pi\u00f9 duro da buttare gi\u00f9 nell'uno contro uno.\"\nNella stagione 2007, Marshall guid\u00f2 la squadra in ricezioni (102), yard ricevute (1.325) e touchdown ricevuti (7).\n2008.\nLa stagione si apr\u00ec con una sospensione di 3 partite, in seguito ridotte a una sola, per dei problemi legali associati ad eventi esterni alla lega. Nella partita contro i San Diego Chargers, Marshall totalizz\u00f2 18 ricezioni per 166 yard con un touchdown. Grazie a questa stellare prestazione, egli vinse per la prima volta il riconoscimento di miglior giocatore offensivo della settimana della AFC. Brandon concluse l'annata al terzo posto della NFL nelle ricezioni totali (104) e venne scelto per disputare il suo primo Pro Bowl.\n2009.\nIl 13 dicembre 2009, Marshall stabil\u00ec il record NFL di ricezioni in una sola partita con 21, superando il precedente record di 20 di Terrell Owens. A seguito di tale prestazione vinse per la seconda volta il titolo di miglior giocatore offensivo della settimana della AFC. Brandon divenne inoltre uno dei cinque soli giocatori nella storia della NFL ad aver ricevuto almeno 100 passaggi per tre stagioni consecutive. A fine stagione venne selezionato per la seconda volta consecutiva per il Pro Bowl.\nMiami Dolphins.\n2010.\nIl 14 aprile 2010, Marshall fu ceduto dai Broncos ai Dolphins per la 44 del draft NFL 2010 e la 46 scelta del draft NFL 2011. Nello stesso giorno firm\u00f2 un contratto di 4 anni per un totale di 47,5 milioni di dollari.\nMarshall termin\u00f2 la stagione con 86 ricezioni per 1.014 yard e 3 touchdown. La sua striscia di stagioni consecutive con 100 o pi\u00f9 ricezioni si ferm\u00f2 a tre ma estese quella delle stagioni da almeno mille yard a quattro. Le sue migliori prestazioni avvennero nel corso della settimana 3 in casa contro i New York Jets (10 ricezioni per 166 yard e 1 TD), nella settimana 6 contro i Green Bay Packers (10 prese per 125 yard), nella settimana 15 in casa contro i Buffalo Bills (11 ricezioni per 105 yards e 1 TD) e nella settimana 16 in casa contro i Detroit Lions (10 ricezioni per 100 yard).\n2011.\nNella stagione 2011, Marshall ricevette 81 passaggi per 1.214 yard e 6 touchdown. Fu la sua quinta stagione consecutiva in cui super\u00f2 il muro degli 80 passaggi ricevuti. Inoltre ottenne la terza convocazione per il Pro Bowl. Il 29 gennaio 2012, Marshall vinse il premio di miglior giocatore del Pro Bowl grazie a 176 yard accumulate e stabilendo il record della manifestazione con 4 touchdown su ricezione.\nChicago Bears.\n2012.\nIl 13 marzo 2012, Marshall fu ceduto ai Chicago Bears in scambio della scelta del 3\u00ba giro del draft NFL 2012 e la scelta del 3\u00ba giro del Draft NFL 2013. Il 9 settembre, nel debutto con la maglia di Chicago, Marshall ricevette 9 passaggi per 135 yard nella netta vittoria sugli Indianapolis Colts per 41-21. Il gioved\u00ec successivo, nella sconfitta contro i Green Bay Packers, Brandon disput\u00f2 una partita frustrante rimanendo senza ricezioni per la maggior parte della partita e concludendo con 2 passaggi ricevuti nel finale per 24 yard complessive.\nNella settimana 3 i Bears tornarono alla vittoria contro i St. Louis Rams: Marshall guid\u00f2 la squadra con 5 ricezioni per 71 yard. Nella settimana successiva, i Bears si portarono sul record di 3-1 con la vittoria sui Cowboys nel Monday Night Football in cui Brandon disput\u00f2 una grande partita ricevendo 138 yard e segnando un touchdown. Nel turno successivo Chicago vinse nettamente contro i Jaguars per 41-3 con il ricevitore che gioc\u00f2 un'altra ottima prestazione ricevendo 144 yard e segnando un touchdown.\nNella settimana 8 i Bears si portarono su un record di 6-1 battendo all'ultimo istante di gara i Panthers con Brandon che ricevette 98 yard. La sesta gara consecutiva Chicago la vinse contro i Titans segnando ben 51 punti con Marshall che gioc\u00f2 alla grande segnando tre touchdown e ricevendo 122 yard.\nNella sfida della settimana 10 tra due delle squadre pi\u00f9 in forma della lega, i Texans batterono i Bears e Marshall ricevette 107 yard. Chicago, priva di Jay Cutler, perse anche la gara successiva contro i 49ers con Marshall che ricevette solo 21 yard e segn\u00f2 un touchdown. I Bears con Cutler di nuovo in cabina di regia tornarono a vittoria nella settimana 12 dove Brandon ricevette 92 yard.\nUn'altra grande prova da 165 yard e un touchdown di Marshall non serv\u00ec ad evitare una sconfitta ai supplementari rocambolesca coi Seattle Seahawks nella settimana 13. La domenica successiva Chicago usc\u00ec ancora sconfitta malgrado 160 yard e un touchdown del ricevitore. Marshall segn\u00f2 un touchdown anche contro i Packers nella settimana seguente, non sufficiente per\u00f2 a evitare ai Bears la quinta sconfitta nelle ultime 6 gare.\nIl 23 dicembre, grazie a 68 yard ricevute nella vittoria sui Cardinals (con un touchdown), Marshall stabil\u00ec il nuovo record di franchigia dei Bears per yard ricevute in una stagione. Tre giorni dopo, Brandon fu convocato per il quarto Pro Bowl in carriera. La contemporanea vittoria dei Vikings rese inutile la vittoria dei Bears nell'ultimo turno di campionato sui Lions, condannando la squadra a rimanere ancora fuori dai playoff, Brandon che ricevette sole 42 yard. La sua stagione si concluse con 118 ricezioni (secondo nella NFL), 1.508 yard ricevute (terzo) e 11 touchdown su ricezione (quarto). Il 12 gennaio 2013 fu inserito nel First-team All-Pro. A fine anno fu posizionato al numero 27 nella classifica dei migliori cento giocatori della stagione.\n2013.\nNella prima gara della stagione, Marshall guid\u00f2 la squadra alla vittoria in una gara tirata contro i Bengals segnando il touchdown del sorpasso nel quarto periodo. La prestazione si concluse con 8 ricezioni per 104 yard. La settimana successiva, Brandon ricevette 113 yard e un touchdown nella vittoria sul filo di lana contro i Vikings. Il terzo TD della stagione lo segn\u00f2 nella settimana 5 contro i Saints e altri due il gioved\u00ec successivo nella vittoria sui Giants che interruppe una striscia negativa di due sconfitte per Chicago. Nella settimana 9 i Bears batterono nel Monday Night i Packers in trasferta grazie a 107 yard e un touchdown del ricevitore. La domenica seguente le sue 139 yard ricevute con 2 touchdown non furono sufficienti per battere i Lions. Nella settimana 12 contro i Rams ricevette 10 passaggi per 117 yard e il nono TD stagionale ma i Bears uscirono sconfitti in maniera netta. Il decimo lo segn\u00f2 nella settimana 15 nella vittoria sui Browns. Il 27 dicembre fu premiato con la quinta convocazione al Pro Bowl in carriera. Nell'ultima gara dell'anno contro i Packers, Marshall stabil\u00ec un nuovo primato personale col suo dodicesimo touchdown stagionale, ma ci\u00f2 non fu sufficiente per far vincere Chicago, che per la sesta volta negli ultimi sette anni rimase fuori dai playoff. La sua stagione termin\u00f2 con 100 ricezioni (quinto nella lega) per 1.295 yard ricevute, venendo votato al 36\u00ba posto nella NFL Top 100 dai suoi colleghi.\n2014.\nIl 19 maggio 2014, Marshall firm\u00f2 coi Bears un rinnovo contrattuale della durata di tre anni e un valore di 30 milioni di dollari. Nella prima gara della stagione and\u00f2 subito a segno ma Chicago perse a sorpresa in casa ai supplementari contro i Buffalo Bills. La domenica successiva ricevette tre touchdown da Cutler (due nell'ultimo periodo), contribuendo alla vittoria in rimonta sui 49ers, al loro debutto nell'appena costruito Levi's Stadium. Torn\u00f2 a segnare due settimane dopo contro i Packers in una gara in cui la sua presenza rimase in dubbio sino all'ultimo minuto a causa di un infortunio. Nella gara del quattordicesimo turno contro i Cowobys, Marshall riport\u00f2 infortuni alle costole e a un polmone, venendo costretto a perdere tutto l'ultimo mese della stagione, che chiuse quindi con 61 ricezioni per 721 yard e 8 touchdown, la prima sotto le mille yard ricevute dal 2006, il suo anno da rookie. Venne comunque inserito al 57\u00ba posto nella NFL Top 100\nNew York Jets.\nIl 6 marzo 2015, Marshall fu scambiato coi New York Jets, andando subito a segno in tutte le prime tre gare con la nuova maglia. Nelle quattro successive and\u00f2 in segn\u00f2 solamente una volta, prima di striscia di cinque gare consecutive con almeno un TD, inclusa quella della settimana 12 in cui disput\u00f2 una delle migliori prove stagionali, ricevendo 131 yard e 2 marcature contro i Dolphins. Con altre 131 yard ricevute (con un touchdown) nella settimana 13, Marshall divenne il primo giocatore della storia a ricevere mille yard in stagione con quattro differenti franchigie. Per quella prestazione fu premiato come giocatore offensivo della AFC della settimana.\nNella settimana 16, Marshall stabil\u00ec diversi primati: con due touchdown raggiunse quota 13 stagionali, un nuovo record personale, pareggiando quello di franchigia, super\u00f2 quello di Al Toon nel 1988 per il maggior numero di ricezioni in una stagione per un giocatore dei Jets e divenne il primo giocatore della storia della NFL a disputare sei diverse annate con almeno cento passaggi ricevuti. La sua stagione si chiuse guidando la NFL in touchdown su ricezione con 14 (assieme ad altri due giocatori) e al quarto posto con 1.502 yard ricevute, venendo convocato per il sesto Pro Bowl in carriera ed inserito nel Second-team All-Pro.\nAlla fine della stagione 2016, Marshall chiese ed ottenne di essere svincolato.\nNew York Giants.\nL'8 marzo 2017, Marshall firm\u00f2 un contratto biennale del valore di 12 milioni di dollari con i New York Giants. La sua prima stagione per\u00f2 ebbe vita breve a causa di un infortunio alla caviglia nella settimana 5 contro i Los Angeles Chargers che lo costrinse a sottoporsi a un'operazione chirurgica.\nSeattle Seahawks.\nIl 29 maggio 2018 Marshall firm\u00f2 con i Seattle Seahawks. Nella prima partita con la nuova maglia torn\u00f2 a segnare per la prima volta dal 2016 ma la sua squadra fu sconfitta di misura dai suoi ex Broncos. Il 30 ottobre 2018 fu svincolato dopo 7 partite dalla squadra."}
{"id": "3873391", "revid": "1349907", "url": "https://it.wikipedia.org/wiki?curid=3873391", "title": "Never Again", "text": ""}
{"id": "3873395", "revid": "547034", "url": "https://it.wikipedia.org/wiki?curid=3873395", "title": "Gaio Sempronio Atratino", "text": "Consolato.\nNel 423 a.C. fu eletto al consolato con Quinto Fabio Vibulano Ambusto.\nMentre a Quinto Fabio fu affidata la difesa della citt\u00e0, a Gaio Sempronio fu affidata la campagna contro i Volsci, che si erano riorganizzati per dare battaglia a Roma, che fu male organizzata.\nNonostante l'incapacit\u00e0 organizzativa di Sempronio, contrapposta alla cura con cui i Volsci avevano preparato lo scontro, la campagna non si trasform\u00f2 in un disastro, grazie al valore di un decurione di cavalleria, Sesto Tempanio, che nel momento pi\u00f9 critico riusc\u00ec a risollevare le sorti della battaglia, e al sopraggiungere della notte, che imped\u00ec ai Volsci di valutare le reali forze dei romani, e a ritirarsi, nell'erronea convinzione di aver perso lo scontro.\nTornato a Roma Sempronio riusc\u00ec a evitare di essere messo in stato di accusa per la conduzione della battaglia, solo grazie alla testimonianza di Tempanio, che raccont\u00f2 di averlo visto combattere con valore.\nNel 420 a.C. Gaio Sempronio fu portato in giudizio dai tribuni della plebe per la condotta della guerra contro i Volsci del 423 a.C., al termine del quale fu condannato a pagare una multa di 15.000 assi."}
{"id": "3873396", "revid": "1983214", "url": "https://it.wikipedia.org/wiki?curid=3873396", "title": "No Escape", "text": ""}
{"id": "3873399", "revid": "106908", "url": "https://it.wikipedia.org/wiki?curid=3873399", "title": "Quinto Fabio Vibulano Ambusto", "text": "Primo consolato.\nNel 423 a.C. fu eletto al consolato con Gaio Sempronio Atratino.\nMentre a Quinto Fabio fu affidata la difesa della citt\u00e0, a Gaio Sempronio fu affidata la campagna contro i Volsci, che si erano riorganizzati per dare battaglia a Roma, che fu male organizzata.\nNonostante l'incapacit\u00e0 organizzativa di Sempronio, contrapposta alla cura con cui i Volsci avevano preparato lo scontro, la campagna non si trasform\u00f2 in un disastro, grazie al valore di un decurione di cavalleria, Sesto Tempanio, che nel momento pi\u00f9 critico riusc\u00ec a risollevare le sorti della battaglia, ed al sopraggiugnere della notte, che imped\u00ec ai Volsci di valutare le reali forze dei romani, ed a ritirarsi nell'erronea convinzione di aver perso lo scontro.\nTornato a Roma Sempronio riusc\u00ec ad evitare di essere messo in stato di accusa per la conduzione della battaglia, solo grazie alla testimonianza di Tempanio, che raccont\u00f2 di averlo visto combattere con valore.\nPrimo tribunato consolare.\nNel 416 a.C. fu eletto tribuno consolare con Spurio Nauzio Rutilo, Aulo Sempronio Atratino e Marco Papirio Mugillano\nL'anno, come il precedente, fu caratterizzato da rapporti esterni tranquilli, ed interni tesi a causa del ripresentarsi della questione agraria da parte dei tribuni della plebe.\nSecondo tribunato consolare.\nNel 414 a.C. fu eletto tribuno consolare con Gneo Cornelio Cosso, Lucio Valerio Potito e Marco Postumio Regillense\nIn quell'anno Bola, espugnata l'anno precedente dai romani che discutevano se invarvi coloni romani, fu riconquistata e fortificata dagli Equi; il Senato romano decise di affidare la campagna a Marco Postumio.\nMarco Postumio condusse l'esercito romano alla vittoria contro gli Equi, ma si inimic\u00f2 i soldati, mancando la promessa di dividere con essi il bottino di guerra. Richiamato a Roma, durante una accesa discussione in assemblea con i tribuni della plebe, si espresse con espressioni dure nei confronti dei soldati.\nNel campo militare, quando giunse notizia di quanto accaduto a Roma, ci furono grossi tumulti, che Marco Postumio affront\u00f2 con eccessiva durezza, tanto che durante i nuovi tumulti, nati per la sua decisione di mandare a morte alcuni soldati, fu lapidato dai suoi stessi soldati\nI tribuni della plebe impedirono ai tribuni consolari di aprire un'inchiesta sull'accaduto.\nSecondo consolato.\nNel 412 a.C. fu eletto al suo secondo consolato con Gaio Furio Pacilo.\nDurante l'anno, il tentativo del tribuno della plebe Lucio Icilio di riportare al centro del dibattito politico la questione agraria, fu frustrato dalla pestilenza a Roma."}
{"id": "3873402", "revid": "599013", "url": "https://it.wikipedia.org/wiki?curid=3873402", "title": "Strada senza uscita (disambigua)", "text": ""}
{"id": "3873407", "revid": "287204", "url": "https://it.wikipedia.org/wiki?curid=3873407", "title": "Shadows (film)", "text": ""}
{"id": "3873408", "revid": "963244", "url": "https://it.wikipedia.org/wiki?curid=3873408", "title": "Certosa di San Martino de' Bocci", "text": ""}
{"id": "3873410", "revid": "287204", "url": "https://it.wikipedia.org/wiki?curid=3873410", "title": "Ombre (romanzo)", "text": ""}
{"id": "3873411", "revid": "1318658", "url": "https://it.wikipedia.org/wiki?curid=3873411", "title": "My Life II... The Journey Continues (Act 1)", "text": "My Life II... The Journey Continues (Act 1) \u00e8 il decimo album in studio della cantante R&amp;B statunitense Mary J. Blige pubblicato il 21 novembre 2011, seguito del suo secondo album studio, \"My Life\", del 1994. I due singoli ufficiali estratti dall'album sono \"25/8\" e \"Mr. Wrong\", oltre che \"The Living Proof\", brano colonna sonora del film \"The Help\", nominato ai Golden Globe come miglior canzone originale e vincitore del Critics' Choice Awards alla miglior canzone.\nDescrizione.\nSuccessivamente alla pubblicazione di \"Stronger with Each Tear\", la cantante ha confermato di essere al lavoro al decimo progetto discografico, su cui vi furono indiscrezioni giornalistiche sulla partecipazione all'album di Alicia Keys, Swizz Beatz, Kanye West, Jay-Z, Beyonc\u00e9, Timbaland Johnt\u00e1 Austin e Salaam Remi. I primi rapporti sostenevano che l'album si sarebbe intitolato \"LovHer\" e sarebbe dovuto uscire nel primo trimestre del 2011, ma Blige ha poi rivelato durante il Music Saved My Life Tour, che non aveva fretta di pubblicare l'album e non gli aveva ancora dato un titolo. \nAgli MTV Video Music Awards del 2010, Blige ha descritto il calore sonoro del nuovo album simile ai suoi primi due progetti, dicendo che \u00absar\u00e0 pi\u00f9 come un \"What's the 411?\" del 2012. \u00c8 diretto in quella direzione ma in un nuovo modo. [...] In questo momento \u00e8 R&amp;B e hip-hop e soul. Se va nella direzione della musica da club, sar\u00e0 probabilmente pi\u00f9 soul che futuristico\u00bb. \nPromozione.\nPer promuovere il progetto discografico la cantante si \u00e8 esibita in numersi talk show e programmi statunitensi, tra cui \"Good Morning America\", \"The Wendy Williams Show\", \"Later... with Jools Holland\", \"The Today Show\", \"The View\", oltre che nel corso delle cerimonie dei Billboard Music Awards e American Music Awards.\nBlige ha intrapreso in un tour negli Stati Uniti per promuovere l'album, con spettacoli a Oakland, Los Angeles, New York e Atlanta.\nSingoli.\nL'11 marzo 2011 viene pubblicata la collaborazione \"Someone to Love Me (Naked)\" con Diddy e Lil Wayne, destinato al mercato statunitense e canadese. Dopo il periodo estivo, viene pubblicato il singolo \"25/8\" nel settembre 2011. Il 28 ottobre 2011 viene pubblicata la collaborazione \"Mr. Wrong\" con Drake, che esordisce alla posizione 87 della Billboard Hot 100 e viene riconosciuta con il NAACP Image Award come miglior collaborazione. \nNell'album \u00e8 compreso il brano colonna sonora del film \"The Help\", uscito nelle sale nel giugno 2011, intitolato \"The Living Proof.\" La canzone ottiene numerose nomine nelle principali premiazioni cinematografiche, tra cui ai Golden Globe come miglior canzone originale, e vince il Critics' Choice Awards alla miglior canzone.\nIl 10 aprile 2012 viene rilasciato il quarto estratto, \"Why,\" con Rick Ross. Il quinto estratto \"Don't Mind\" viene pubblicato il 19 giugno 2012.\nRicezione della critica.\nL'album ha ricevuto recensioni favorevoli da parte dei critici, ricevendo 72 punti su 100 da essi secondo Media Traffic."}
{"id": "3873412", "revid": "767487", "url": "https://it.wikipedia.org/wiki?curid=3873412", "title": "Osvaldo Piazza", "text": "Carriera.\nVinse per 3 volte il campionato francese (1973-74, 1974-75, 1975-76) e per 2 volte la Coppa di Francia (1974, 1975).\nDa allenatore si laure\u00f2 campione d'Argentina nell\"'Apertura\" 1995 e nel \"Clausura\" 1996 ed ottenne i titoli nazionali paraguaiano (1993) e peruviano (1998)."}
{"id": "3873414", "revid": "621682", "url": "https://it.wikipedia.org/wiki?curid=3873414", "title": "Oswaldo Piazza", "text": ""}
{"id": "3873415", "revid": "38120", "url": "https://it.wikipedia.org/wiki?curid=3873415", "title": "Nuc\u00e0tuli", "text": "I Nuc\u00e0toli (conosciuti in siciliano anche come \"nacatuli\", \"nucatali\", \"nacatula\" o \"nucatili\") sono dei biscotti ripieni tipici siciliani inseriti nella lista dei prodotti agroalimentari tradizionali italiani (P.A.T) del Ministero delle politiche agricole alimentari e forestali (Mipaaf). Sono dolci diffusi principalmente in Provincia di Agrigento, Provincia di Caltanissetta, Provincia di Ragusa e Provincia di Siracusa, ma varianti locali si trovano anche ad Enna e Trapani e ovunque in Sicilia.\nCaratteristiche.\nI nuc\u00e0toli sono piccoli biscotti, a forma di S, aperti sulla superficie, da cui esce la farcia, un impasto variabile di fichi secchi, uva passa, miele o mosto cotto, noci o mandorle, scorza d'arancia o limone e aromi. Possono essere ricoperti da una glassa di zucchero e bianco d'uovo. Tradizionalmente vengono preparati per Natale, nella Sicilia sud orientale si trovano gi\u00e0 per la festa dei Morti Vengono per questo motivo chiamati talvolta \"biscotti dei morti\". I nuc\u00e0toli sono simili nelle caratteristiche ai Mustazzoli del Salento.\nNome.\nIl nome deriva dall'arabo \"nagal\" che vuol dire noce, trasmessa anche dal francese \"nougat\" che ha la stessa origine.\nForma.\nTipico dei nuc\u00e0tuli \u00e8 la forma ad S si riscontra ad esempio a Butera e a Modica dove vengono chiamati localmente \"Muc\u00e0toli\". Ma vi sono varianti con forma ad I o a fiocco entrambe tipiche del siracusano. Meno tradizionali, ma ormai diffuse in molte pasticcerie, la forma a stella, rombo, cerchio.\nRicetta.\nLe ricette sono varie e cambiano da un comune all'altro della Sicilia. Gli ingredienti possono essere diversi ma generalmente si procede alla preparazione usando fichi secchi o uva passa, noci oppure mandorle, scorza di agrumi che formeranno la farcia da inserire nell'impasto fatto di farina, uova zucchero o miele. In alcune ricette i nuc\u00e0toli sono ricoperti di una glassa."}
{"id": "3873416", "revid": "287204", "url": "https://it.wikipedia.org/wiki?curid=3873416", "title": "Hairatan", "text": "Hairatan \u00e8 una citt\u00e0 di confine nel nord della provincia di Balkh, Afghanistan, sul fiume Amu Darya.\nIl fiume segna il confine con Uzbekistan, e le due nazioni sono collegati dal \"Afghanistan-Uzbekistan Friendship Bridge\", (Ponte dell'amicizia afghano-uzbeka). \nNei pressi di Hairatan \u00e8 la citt\u00e0 uzbeka di Termez.\nL'altitudine di Hairatan \u00e8 300m.\nStoria.\nNei primi anni 1990, Hairatan era la posizione della Divisione 70 del generale Abdul Momen, che era pi\u00f9 o meno in linea con Abdul Rashid Dostum del Movimento Nazionale Islamico dell'Afghanistan. Dopo la morte di Momen da parte di un attacco missilistico RPG del 5 gennaio 1994, la divisione Divisione 70 fu posta sotto il comando del colonnello Helaluddin, alleato di Dostum.\nInfrastrutture e trasporti.\nFerrovie.\nIl terminale merci di Hairatan \u00e8 il capolinea di una delle due linee ferroviarie in Afghanistan - con un collegamento di 10\u00a0km fino a Termez\nIl 22 gen 2010 fu iniziata la costruzione di un collegamento ferroviario di 75\u00a0km da Hairatan ad un terminale di Gur-e Mar vicino alla citt\u00e0 di Mazar-i Sharif, secondo centro commerciale pi\u00f9 grande dell'Afghanistan. Il progetto \u00e8 parte integrante della strategia di trasporto e piano d'azione del Programma Regionale di Cooperazione Economica dell Asia Centrale (Central Asia Regional Economic Cooperation Program), ne \u00e8 prevista contrattualmente la realizzazione entro giugno 2011.\nIl 25 maggio 2010, il Ministro afghano delle Finanze, il Ministro delle Miniere, il Ministro dei Trasporti e dell'Aviazione Civile, il Presidente della Banca Asiatica di Sviluppo (ADB), accompagnati da ambasciatori di Usa Karl Eikenberry, del Giappone, Finlandia e Uzbekistan hanno partecipato al taglio del nastro della inaugurazione della linea ferroviaria di Hairatan, sono in completamento le opere accessorie.\nGli Stati Uniti ed il Giappone sono i due principali azionisti di ADB. La concessione di ADB copre il 97% del costo totale del progetto di 170 milioni di $, il governo afghano contribuisce con 5 milioni di $. \nQuesto collegamento ferroviario \u00e8 la prima fase di una rete ferroviaria pi\u00f9 ampia prevista per il paese, compresi i collegamenti ulteriori a Herat a ovest e di Shir Khan Bandar nel nord-est. \nA Herat la linea si connetterebbe all'Iran ed, a Bandar Shirkhan con il Tagikistan. Queste future linee creeranno un corridoio ferroviario da nord, attraverso l'Afghanistan, e consentiranno alle merci provenienti dal Tagikistan ed Uzbekistan di raggiungere il Golfo Persico portate su rotaia, evitando la necessit\u00e0 di passare attraverso il Turkmenistan."}
{"id": "3873417", "revid": "599013", "url": "https://it.wikipedia.org/wiki?curid=3873417", "title": "Affliction (disambigua)", "text": ""}
{"id": "3873422", "revid": "1924342", "url": "https://it.wikipedia.org/wiki?curid=3873422", "title": "Never Again (Nickelback)", "text": "Never Again \u00e8 un singolo del gruppo musicale post-grunge Nickelback, pubblicato nel 2002."}
{"id": "3873423", "revid": "1745361", "url": "https://it.wikipedia.org/wiki?curid=3873423", "title": "Stati del Medio Atlantico", "text": "Stati del Medio Atlantico (in inglese: \"Mid-Atlantic\"), noto anche come Regione atlantica centrale o, pi\u00f9 semplicemente, Atlantico centrale, \u00e8 una regione censuaria degli Stati Uniti situata nella parte centrale dell'East Coast. Insieme al New England forma la regione censuaria del Northeast.\n\u00c8 stata definita la \"tipica regione americana\" (\"the typically American\") da Frederick Jackson Turner.\nComposizione.\nSecondo lo United States Census Bureau, gli Stati che fanno parte della Regione del Medio Atlantico sono:\nEsistono tuttavia differenti interpretazioni circa la composizione dell'area. Alcune fonti considerano New Jersey, New York e Pennsylvania il cuore di questa regione, ma a questi aggiungono altri stati. Altre volte il nucleo centrale del Medio Atlantico viene invece identificato con il gruppo di stati composto da Maryland, Delaware e Virginia.\nNella sua definizione pi\u00f9 estensiva, il Mid-Atlantic arriva quindi a comprendere i seguenti stati e territori, da nord a sud:\nVa detto per\u00f2 che culturalmente la Virginia Occidentale e diverse aree della Virginia presentano molti tratti atipici rispetto al resto della regione. Linguisticamente hanno forti legami con i dialetti del Sud e dal punto di vista religioso in entrambi gli Stati prevale la percentuale di cristiani evangelici. Sono inoltre considerati stati prevalentemente rurali, senza citt\u00e0 particolarmente sviluppate."}
{"id": "3873427", "revid": "716642", "url": "https://it.wikipedia.org/wiki?curid=3873427", "title": "Ruslan Mingazow", "text": "Carriera.\nClub.\nNel 2008 gioca all'A\u015fgabat. Nel 2009 si trasferisce in Lettonia, allo Skonto. Nel 2014 si trasferisce in Repubblica Ceca, al Jablonec. Nel 2016 viene acquistato dallo Slavia Praga. In carriera ha giocato complessivamente 2 partite nei preliminari di Champions League e 4 partite nei preliminari di Europa League, nei quali ha anche segnato una rete.\nNazionale.\nHa debuttato in Nazionale il 14 aprile 2009, in Maldive-Turkmenistan. Segna la sua prima rete con la maglia della Nazionale due giorni dopo, in Bhutan-Turkmenistan."}
{"id": "3873428", "revid": "101768", "url": "https://it.wikipedia.org/wiki?curid=3873428", "title": "Mid-Atlantic", "text": ""}
{"id": "3873429", "revid": "461603", "url": "https://it.wikipedia.org/wiki?curid=3873429", "title": "Ruslan Mingazov", "text": ""}
{"id": "3873433", "revid": "233365", "url": "https://it.wikipedia.org/wiki?curid=3873433", "title": "Esperienza d'uso", "text": ""}
{"id": "3873434", "revid": "125758442", "url": "https://it.wikipedia.org/wiki?curid=3873434", "title": "Pierre Repellini", "text": "Carriera.\nCon il Saint-Etienne vinse 4 campionati francesi (1970, 1974, 1975, 1976)e 3 Coppe di Francia (1974, 1975, and 1977). Conta anche 49 presenze e 3 reti nella squadra B del Saint-Etienne nelle stagioni 1969/1970, 1971/1972 e 1976-1977. Ha giocato la Finale di Coppa dei Campioni del 1976 che il Saint Etienne perse a Glasgow 1-0 con il Bayern Monaco."}
{"id": "3873436", "revid": "537927", "url": "https://it.wikipedia.org/wiki?curid=3873436", "title": "Jan Fokkesz", "text": ""}
{"id": "3873438", "revid": "537927", "url": "https://it.wikipedia.org/wiki?curid=3873438", "title": "Jan Fokker", "text": ""}
{"id": "3873442", "revid": "1652635", "url": "https://it.wikipedia.org/wiki?curid=3873442", "title": "Bruce (nome)", "text": "Origine e diffusione.\nSi tratta di una ripresa di \"Bruce\", un cognome scozzese, tipico del Clan Bruce, il cui capostipite, Robert Bruce (in origine Robert de Bruis), divenne re di Scozia; per tradizione, il cognome \u00e8 detto di origine normanna e facente riferimento alla citt\u00e0 di Brix, tuttavia questa etimologia ha ben poche fonti a supporto ed \u00e8 stata messa in dubbio.\nIl suo uso come nome proprio \u00e8 datata XVI secolo, ed \u00e8 approdato nei paesi di lingua inglese nel XIX. Negli Stati Uniti, raggiunse il suo picco di popolarit\u00e0 fra il 1946 e il 1954. Nel XX secolo cominci\u00f2 ad essere associato particolarmente all'Australia, tanto da diventare un nome generico per indicare un uomo australiano (similmente a come \u00e8 avvenuto con Tizio).\nOnomastico.\nIl nome \u00e8 adespota, cio\u00e8 non \u00e8 portato da alcun santo, quindi l'onomastico si festeggia il 1\u00ba novembre, giorno di Ognissanti."}
{"id": "3873447", "revid": "767487", "url": "https://it.wikipedia.org/wiki?curid=3873447", "title": "Christian Sarramagna", "text": ""}
{"id": "3873448", "revid": "339392", "url": "https://it.wikipedia.org/wiki?curid=3873448", "title": "Divisione A cipriota 2008-2009", "text": ""}
{"id": "3873454", "revid": "52076", "url": "https://it.wikipedia.org/wiki?curid=3873454", "title": "Catalogazione", "text": ""}
{"id": "3873455", "revid": "599013", "url": "https://it.wikipedia.org/wiki?curid=3873455", "title": "\u00d3skar \u00d6rn Hauksson", "text": "Carriera.\nClub.\nHauksson cominci\u00f2 la carriera con la maglia del Njar\u00f0v\u00edk, prima di passare ai norvegesi del Molde. Torn\u00f2 poi al Njar\u00f0v\u00edk, dove rimase finch\u00e9 non firm\u00f2 per il Sogndal. Esord\u00ec nella Tippeligaen il 14 settembre 2003, sostituendo Anders Stadheim nella sconfitta per 3-0 contro lo Aalesund.\nTorn\u00f2 poi al Grindav\u00edk, per poi accordarsi con il KR Reykjav\u00edk. Il 31 agosto 2012, pass\u00f2 in prestito al Sandnes Ulf fino al termine della stagione.\nNazionale.\nConta 2 presenze per l'."}
{"id": "3873456", "revid": "709565", "url": "https://it.wikipedia.org/wiki?curid=3873456", "title": "Episodi di Coupling", "text": "La serie televisiva britannica Coupling, andata in onda tra il 2000 e il 2004 sulla rete BBC Two, \u00e8 composta da quattro stagioni per un totale di 28 episodi.\nIn Italia \u00e8 stata trasmessa a pagamento su Jimmy a partire dall'ottobre 2003 e in chiaro su MTV dall'ottobre 2004."}
{"id": "3873458", "revid": "1318658", "url": "https://it.wikipedia.org/wiki?curid=3873458", "title": "Lamette/Canta sempre", "text": "Lamette \u00e8 un brano della cantante pop rock veneta Donatella Rettore, pubblicato in formato 45 giri nel 1982, su etichetta \"Ariston\". Il brano \u00e8 contenuto nel 33 giri \"Kamikaze Rock 'n' Roll Suicide\", pubblicato nello stesso anno.\nComposto da Rettore assieme al compagno Claudio Rego, si tratta di un brano Punk rock che tratta con lo stile ironico e dissacrante tipico della cantautrice, il tema del suicidio, tema principale che caratterizza l'intero LP ispirato alla cultura giapponese antica e moderna e incentrato sull'idea del suicidio per onore. \nIl singolo fu un grande successo, raggiungendo la sesta posizione della top ten e fu il quarantaquattresimo singolo pi\u00f9 venduto in Italia nel 1982. \nSul lato B \u00e8 presente il brano intitolato \"Canta sempre\", anch'esso scritto dalla coppia Rettore/Rego e anch'esso inserito nell'album.\nIl brano \u00e8 incluso nella raccolta \"Magnifica\", uscita nel 2006. Una versione live \u00e8 inclusa nell'album \"Concert/Il concerto\", del 2001. La Rettore ha anche suonato il brano nel megashow \"Amiche per l'Abruzzo\", organizzato da Laura Pausini.\nNel 2006 il brano \u00e8 stato inserito nella colonna sonora del film \"Notte prima degli esami\" diretto da Fausto Brizzi. \nIl 45 giri fu distribuito anche in Germania su etichetta \"Ultrafone\" con numero di catalogo 6.13535. "}
{"id": "3873464", "revid": "767487", "url": "https://it.wikipedia.org/wiki?curid=3873464", "title": "Aforismi di Z\u00fcrau", "text": "Gli Aforismi di Z\u00fcrau sono una raccolta di 109 aforismi postumi di Franz Kafka editi da Max Brod nel 1946 con il titolo di \"Considerazioni sul peccato, il dolore, la speranza e la vera via\". Kafka li scrisse tra settembre 1917 e aprile 1918 mentre era ospite della sorella Ottla nel villaggio boemo di Z\u00fcrau.\nIl manoscritto consta di 105 foglietti, numerati dall'autore. Ervino Pocar li ha inclusi nella traduzione di Italo Alighiero Chiusano in \"Confessioni e diari\", volume dei \"Meridiani\" di Mondadori nel 1972. Nel 2004 la raccolta \u00e8 uscita in volume singolo presso Adelphi, a cura di Roberto Calasso che ne ha consultato i manoscritti e vi ha accluso un proprio saggio."}
{"id": "3873466", "revid": "287204", "url": "https://it.wikipedia.org/wiki?curid=3873466", "title": "Carlos Nicolia", "text": ""}
{"id": "3873478", "revid": "599013", "url": "https://it.wikipedia.org/wiki?curid=3873478", "title": "\u00d3lafur Stigsson", "text": ""}
{"id": "3873480", "revid": "1573940", "url": "https://it.wikipedia.org/wiki?curid=3873480", "title": "Zavra\u017e'e", "text": "Zavra\u017e'e \u00e8 un piccolo villaggio della Russia, appartenente allo Jur'eveckij rajon dell'Oblast' di Ivanovo vicino a Jur'evec, a 400\u00a0km circa da Mosca.\n\u00c8 noto per aver dato i natali al regista Andrej Tarkovskij."}
{"id": "3873481", "revid": "1031941", "url": "https://it.wikipedia.org/wiki?curid=3873481", "title": "Governatorato di Saratov", "text": "Il governatorato di Saratov () \u00e8 stato una gubernija dell'Impero Russo, che occupava grosso modo il territorio dell'attuale oblast' di Saratov. Istituito nel 1796, esistette fino al 1928, il capoluogo era Saratov."}
{"id": "3873482", "revid": "729019", "url": "https://it.wikipedia.org/wiki?curid=3873482", "title": "Linea C2 (Cercan\u00edas di Madrid)", "text": "La linea C2 delle Cercan\u00edas di Madrid collega la stazione di Guadalajara con la stazione di Chamart\u00edn. La linea \u00e8 stata inaugurata nei primi anni novanta, utilizzando buona parte della linea Madrid-Saragozza.\nOltre a Madrid, la linea serve anche i comuni di Guadalajara, Azuqueca de Henares, Meco, Alcal\u00e1 de Henares, Torrej\u00f3n de Ardoz e Coslada.\nLa linea C2 ha la peculiarit\u00e0 di essere, nelle mappe, contrassegnata con lo stesso colore della linea C8.\nStoria della linea.\nLa linea C2 utilizza le rotaie della linea Madrid-Saragozza ma, gi\u00e0 nei primi anni 90 vi furono modifiche della linea con la costruzione della stazione di Coslada, che venne costruita dopo che la stazione di San Fernando-Coslada ha assunto il nome di San Fernando.\nNel 1996, tra le stazioni di Vallecas e Entrev\u00edas, venne inaugurata la stazione di El Pozo.\nNel 1998, in seguito all'inaugurazione della nuova sede dell'Assemblea di Madrid, la stazione di Entrev\u00edas assume il nome di Asamblea de Madrid-Entrev\u00edas.\nNel 1999, la stazione di Vallecas viene spostata di 200m a nord, in quanto all'epoca era prossima l'inaugurazione della stazione della metropolitana di Madrid Sierra de Guadalupe.\nNel 2004 venne inaugurata la stazione di La Garena, situata tra le stazioni di Torrej\u00f3n de Ardoz e Alcal\u00e1 de Henares.\nNel 2008, la linea C2 assorbe buona parte del percorso della linea C1. Tale operazione infrastrutturale \u00e8 dovuta all'inaugurazione di un secondo tunnel sotterraneo che collega le stazioni di Atocha e Chamart\u00edn.\nNel 2015 venne inaugurata la stazione di Soto del Henares, situata tra le stazioni di Torrej\u00f3n de Ardoz e La Garena."}
{"id": "3873483", "revid": "729019", "url": "https://it.wikipedia.org/wiki?curid=3873483", "title": "AGO C.VIII", "text": "L'AGO C.VIII era un monomotore da ricognizione biplano biposto sviluppato dall'azienda tedesco imperiale AGO Flugzeugwerke GmbH nei tardi anni dieci del XX secolo e rimasto allo stadio di prototipo.\nDerivato dal precedente AGO C.IV, dal quale si discostava essenzialmente per la motorizzazione adottata, e destinato alla Luftstreitkr\u00e4fte, la componente aerea del Deutsches Heer (l'esercito imperiale tedesco), come dotazione dei reparti da ricognizione aerea durante la prima guerra mondiale, non venne avviato alla produzione in serie anche a causa dell'inaffidabilit\u00e0 del motore Mercedes D.IV.\nStoria del progetto.\nDurante le fasi iniziali del primo conflitto mondiale l'industria ad indirizzo bellico dell'Impero tedesco ebbe una veloce evoluzione tecnologica. Le applicazioni nell'aviazione militare si concretizzarono anche nella continua ricerca nelle prestazioni dei motori aeronautici e quando si resero disponibili i pi\u00f9 potenti motori Mercedes D.IV ad 8 cilindri in linea, in grado di erogare 220 PS (162 kW), le aziende aeronautiche iniziarono ad adattare i modelli fino ad allora sviluppati al nuovo propulsore.\nAnche l'AGO Flugzeugwerke avvi\u00f2 lo sviluppo di un nuovo modello che rispondesse ai requisiti Idflieg per i C-Typ, velivoli biplani biposto destinati alla ricognizione ed osservazione aerea dotati di armamento difensivo, e che adottasse il nuovo propulsore Mercedes. Basato sull'esperienza dei precedenti modelli, in particolar modo dal C.VI prodotto in serie dall'azienda tedesco imperiale, ne riproponeva l'aspetto generale, biplano, monomotore, biposto con carrello fisso, intervenendo solamente sull'impennaggio.\nNe venne realizzato un prototipo ma le carenze dell'unit\u00e0 motrice, dall'elevata fragilit\u00e0 a causa delle elevate vibrazioni durante il suo funzionamento e da cui derivava una scarsa affidabilit\u00e0, determinarono l'abbandono del progetto.\nTecnica.\nL'AGO C.VIII conservava l'aspetto classico affine ai modelli identificati come C-Typ dalle specifiche Idflieg; biplano, monomotore, biposto con carrello fisso.\nLa fusoliera, di sezione rettangolare, era dotata di una coppia di abitacoli aperti in tandem, l'anteriore destinato al pilota ed il posteriore, come da specifica dotato di mitragliatrice difensiva brandeggiabile montata su anello, a disposizione dell'osservatore. Posteriormente terminava in un impennaggio classico monoderiva e dotato di piani orizzontali controventati.\nLa configurazione alare era biplana con ala superiore, montata alta a parasole sulla fusoliera, ed inferiore, montata bassa, di uguale apertura, la prima collegata alla fusoliera da una struttura tubolare e collegate tra loro da due coppie di montanti per lato ed integrate da tiranti in cavetto d'acciaio.\nIl carrello d'atterraggio era un semplice biciclo anteriore fisso dotato di ruote di grande diametro collegate da un asse rigido ed integrato posteriormente con un pattino d'appoggio.\nLa propulsione era affidata ad un motore Mercedes D.IV, un otto cilindri in linea raffreddato a liquido in grado di erogare una potenza pari a 220 PS (162 kW) caratterizzato dall'impianto di scarico a \"corno di rinoceronte\", posizionato all'apice anteriore della fusoliera ed abbinato ad un'elica bipala in legno a passo fisso."}
{"id": "3873485", "revid": "425388", "url": "https://it.wikipedia.org/wiki?curid=3873485", "title": "Considerazioni sul peccato, il dolore, la speranza e la vera via", "text": ""}
{"id": "3873487", "revid": "1369234", "url": "https://it.wikipedia.org/wiki?curid=3873487", "title": "Dominik Fischnaller", "text": "\u00c8 fratello minore di Hans Peter e cugino di Kevin Fischnaller, entrambi slittinisti di livello internazionale.\nBiografia.\nOriginario di Maranza (frazione del comune di Rio di Pusteria, in provincia di Bolzano), ha iniziato a gareggiare per la nazionale italiana nelle varie categorie giovanili, ottenendo una vittoria nella classifica finale della Coppa del Mondo giovani e sette medaglie ai campionati mondiali juniores tra cui due ori ottenuti nel singolo e nella gara a squadre a Park City 2013.\nA livello assoluto ha esordito in Coppa del Mondo nella stagione 2010/11, ha conquistato il primo podio, nonch\u00e9 la prima vittoria, il 6 gennaio 2012 nella gara a squadre a Sch\u00f6nau am K\u00f6nigssee, mentre nel singolo ha ottenuto il suo primo successo il 17 novembre 2013 a Lillehammer mentre la sua prima vittoria nello sprint singolo \u00e8 arrivata il 17 dicembre 2016 a Park City. In classifica generale, come migliore piazzamento, vanta il secondo posto nel singolo raggiunto nel 2019/20, dopo un avvincente duello con il russo Roman Repilov, che ha visto prevalere quest'ultimo soltanto all'ultima gara.\nHa partecipato a tre edizioni dei Giochi olimpici invernali: a ha raggiunto la sesta posizione nella prova individuale, a ha terminato al quarto posto nel singolo -a soli 2 millesimi di secondo dal terzo gradino del podio- ed al quinto nella gara a squadre, a ha conquistato la medaglia di bronzo nel singolo.\nHa altres\u00ec preso parte a otto edizioni dei campionati mondiali conquistando un totale di tre medaglie di bronzo. Nel dettaglio i suoi risultati nelle prove iridate sono stati, nel singolo: undicesimo ad Altenberg 2012, sedicesimo a Whistler 2013, tredicesimo a Sigulda 2015, quindicesimo a Sch\u00f6nau am K\u00f6nigssee 2016, medaglia di bronzo a Innsbruck 2017, settimo a Winterberg 2019, decimo a So\u010di 2020 e gara non conclusa a Sch\u00f6nau am K\u00f6nigssee 2021; nel singolo sprint: medaglia di bronzo a Innsbruck 2017 e medaglia di bronzo a So\u010di 2020 e quinto a Sch\u00f6nau am K\u00f6nigssee 2021; nelle prove a squadre: sesto a Whistler 2013, quarto a Sigulda 2015, settimo a Sch\u00f6nau am K\u00f6nigssee 2016, quarto a Innsbruck 2017, quarto a So\u010di 2020 e quinto a Sch\u00f6nau am K\u00f6nigssee 2021. Ha anche conquistato tre medaglie individuali nella speciale classifica riservata agli under 23, di cui una d'oro vinta a Whistler 2013 e due di bronzo colte ad Altenberg 2012 e a Sigulda 2015.\nNelle rassegne continentali vanta in totale cinque medaglie, tra cui due d'oro: una vinta nel singolo a Lillehammer 2020 e l'altra colta nella gara a squadre a Oberhof 2019); completano il suo palmar\u00e8s continentale un ulteriore argento e due bronzi."}
{"id": "3873494", "revid": "1442080", "url": "https://it.wikipedia.org/wiki?curid=3873494", "title": "Open Sud de France 2012 - Doppio", "text": "Il doppio dell'Open Sud de France 2012 \u00e8 stato un torneo di tennis facente parte dell'ATP World Tour 2012.\nStephen Huss e Ross Hutchins erano i detentori del titolo ma Huss ha deciso di non partecipare, Ross Hutchins ha giocato insieme al connazionale Colin Fleming ma sono stati eliminati ai quarti di finale da Nicolas Mahut e \u00c9douard Roger-Vasselin che poi hanno vinto il titolo battendo in finale le teste di serie n.3 per 6-4, 7-64"}
{"id": "3873498", "revid": "287204", "url": "https://it.wikipedia.org/wiki?curid=3873498", "title": "North Esk", "text": "Il North Esk \u00e8 un fiume scozzese dell'autorit\u00e0 unitaria dell'Angus e dell'Aberdeenshire. Nasce a 250\u00a0m di altezza sul mare sulle pendici dei Monti Grampiani. \nPercorso.\nIl fiume si forma dalla confluenza dei ruscelli Water of Lee e Water of Mark, ad un'altitudine di 250\u00a0m, in un'area scarsamente popolata, le zone rurali dei Monti Grampiani, a circa due miglia a est del Loch Lee.\nPer i primi dodici kilometri, il North Esk scorre in direzione est e quindi volge a sudest. Il North Esk sfocia infine nel Mar del Nord circa due kilometri a nord di Montrose, con un percorso totale di 47\u00a0km. \nDa un punto a circa quattro kilometri a nord di Edzell fino alla sua foce, il North Esk costituisce il confine tra le regioni dell'Angus e dell'Aberdeenshire, o fra le regioni storiche del Forfarshire e del Kincardineshire.\nCirca cinque kilometri a sud si trova la foce del South Esk."}
{"id": "3873501", "revid": "767487", "url": "https://it.wikipedia.org/wiki?curid=3873501", "title": "Thug Love", "text": "Thug Love \u00e8 un brano musicale del rapper statunitense 50 Cent pubblicato come suo terzo singolo e secondo estratto dall'album \"Power of the Dollar\" dopo \"How to Rob\". Il brano figura la collaborazione del gruppo R&amp;B Destiny's Child."}
{"id": "3873503", "revid": "599013", "url": "https://it.wikipedia.org/wiki?curid=3873503", "title": "Ryan Mendes", "text": "Biografia.\nSuo padre \u00e8 un pittore, mentre la madre gestisce un negozio di alimentari; fa parte di una famiglia composta da lui, i genitori e tre fratelli ed una sorella.\nCarriera.\nClub.\nGli anni nelle giovanili.\nLa sua carriera da calciatore inizia nel 1994, a quattro anni, quando viene acquistato dal Ribeira Bote per militare nelle varie divisioni giovanili del club. Dopo sei stagioni trascorse con il club rossonero, si trasferisce all'Acad\u00e9mica do Mindelo e nel 2002 passa al Derby dove ci rimarr\u00e0 per cinque anni, prima di essere acquistato dal Batuque.\nLe Havre.\nNel 2006 si trasferisce al Le Havre per militare nella formazione primavera.\nDopo due anni, esattamente nel 2009, compie il suo debutto in prima squadra durante il match giocatosi contro il Saint-\u00c9tienne. La sua prima stagione da calciatore professionista si conclude con una sola presenza in Ligue 1 e la retrocessione del club di Le Havre in Ligue 2.\nL'anno successivo debutta in Coupe de la Ligue nel match contro il Tours subentrando al suo compagno di squadra Nikola Nikezi\u0107. Il 21 agosto 2009 debutta in Ligue 2 nel match contro l'Angers e in quell'occasione riceve anche la sua prima ammonizione in carriera. Conclude la stagione con quattordici presenze ed una sola rete messa a segno.\nIl 15 gennaio 2011 segna il gol bandiera durante il match perso con il risultato di 2 a 1 in favore dell'Ajaccio. Sempre quell'anno gioca anche una partita con il Le Havre B. Colleziona 34 presenze con un gol nel campionato chiuso al nono posto.\nNella stagione 2011-2012 gioca da titolare; il 22 luglio segna la sua prima doppietta in carriera nella partita di Coupe de la Ligue contro il Metz.\nLilla.\nNell'estate del 2012 viene acquistato dal Lilla per 3.000.000 \u20ac. Esordisce con la squadra allenata da Rudi Garcia l'11 agosto 2012 nella vittoria per 2-1 sul campo del Saint-Etienne. Il 19 settembre 2012 esordisce in Champions League nella sconfitta per 1-3 in casa contro il Bate Borisov. Il primo gol arriva 6 ottobre 2012 nella vittoria per 2-0 contro l'Ajaccio. Segna il secondo gol nella vittoria per 4-1 contro il Montpellier. Il 12 gennaio 2013 si procura un infortunio all'articolazione del piede che lo terr\u00e0 fermo fino a fine stagione. Conclude la prima stagione con la nuova squadra con 12 presenze e 2 gol.\nNella stagione 2013-2014 trova la prima presenza il 17 agosto 2013 nella sconfitta per 2-1 sul campo dello Stade Reims. Nell'occasione regala un assist al minuto 88' al compagno Marko Basa che fissa il risultato sul definitivo 2-1. Il 15 settembre 2013 \u00e8 costretto a uscire al minuto 69' a causa di un nuovo infortunio al piede nella partita persa 0-2 in casa contro il Nizza che lo far\u00e0 stare lontano dai campi per circa 3 mesi. Torna a giocare il 17 gennaio 2014 nella sconfitta esterna per 2-0 ad opera del Saint-Etienne. L'8 febbraio 2014 trova il primo gol stagionale nella gara vinta in casa per 2-0 contro il Sochaux con un bel destro sul secondo palo al minuto 93'. Il 16 febbraio 2014 trova anche il secondo gol stagionale nella gara pareggiata 2-2 sul campo dell'Evian TG con un tiro cross al minuto 92' che si insacca sotto la traversa ed evita all'ultimo minuto la sconfitta alla sua squadra.\nLa prima presenza nella stagione 2014-2015 la trova il 30 luglio 2014 nella gara vinta 0-2 in Svizzera sul campo del Grasshopper valida per l'andata del terzo turno preliminare di Champions League. Nell'occasione serve l'assist al compagno Corchia per il gol dello 0-1 e poi segna il gol dello 0-2 nel secondo tempo.\nNottingham Forest.\nIl 4 settembre 2015 viene annunciato il suo passaggio in prestito agli inglesi del Nottingham Forest. Debutta nella Football League Championship il 12 settembre nella partita contro il QPR, servendo l'assist per il gol vittoria di N\u00e9lson Oliveira. Realizza il primo gol con la maglia del Forest il 24 settembre nella trasferta di Huddersfield. La seconda rete arriva il 19 dicembre contro il Milton Keynes, partita dove ha messo a segno anche un assist per N\u00e9lson Oliveira.\nRitorno al Lilla.\nRientrato al Lilla, comincia la nuova stagione segnando il gol del pareggio nell'andata del terzo turno preliminare di Europa League contro gli azeri del Q\u0259b\u0259l\u0259.\nNazionale.\nDebutta con l'Under-17 nel 2006 per prendere parte ad alcune amichevoli totalizzando nell'arco di un anno nove presenze e due gol.\nNel 2007 passa nell'Under-21 sempre per disputare alcune amichevoli e, a fine anno, totalizza otto presenze e una sola rete.\nL'11 agosto 2010, a vent'anni, debutta con la Nazionale maggiore nel match contro il Senegal. Nel 2011 prende parte alle qualificazioni per la Coppa d'Africa edizione 2012.\nStatistiche.\nPresenze e reti nei club.\n\"Statistiche aggiornate al 31 gennaio 2017\""}
{"id": "3873512", "revid": "28592", "url": "https://it.wikipedia.org/wiki?curid=3873512", "title": "Gubernija di Saratov", "text": ""}
{"id": "3873513", "revid": "599013", "url": "https://it.wikipedia.org/wiki?curid=3873513", "title": "J\u00f3hann Gu\u00f0mundsson", "text": "Carriera.\nClub.\nGu\u00f0mundsson cominci\u00f2 la carriera con la maglia del V\u00ed\u00f0ir Gar\u00f0i, per poi passare al Keflav\u00edk. Successivamente, fu ingaggiato dagli inglesi del Watford, che nel 2000 lo prestarono ai connazionali del Cambridge United.\nFu poi tesserato dai norvegesi del Lyn Oslo, per cui esord\u00ec nella Tippeligaen il 16 aprile 2001, quando fu titolare nel pareggio per 2-2 contro lo Str\u00f8msgodset. Il 20 maggio dello stesso anno, sigl\u00f2 la prima rete, nel pareggio per 1-1 contro il Viking.\nFirm\u00f2 poi per gli svedesi dello \u00d6rgryte, che lo fecero debuttare nella Allsvenskan il 5 aprile 2004, nella vittoria per 1-2 sul campo dell'Elfsborg. Milit\u00f2 poi nel GAIS, prima di far ritorno al Keflav\u00edk.\nNazionale.\nGu\u00f0mundsson conta 8 presenze per l'."}
{"id": "3873521", "revid": "110157", "url": "https://it.wikipedia.org/wiki?curid=3873521", "title": "Wanksta", "text": "Wanksta \u00e8 un brano musicale del rapper statunitense 50 Cent pubblicato come singolo il 6 maggio 2002 ed inserito nella colonna sonora del film \"8 Mile\". Il brano \u00e8 inoltre stato incluso nell'EP \"No Mercy, No Fear\" e nell'album \"Get Rich or Die Tryin\"'. Il singolo ha raggiunto la tredicesima posizione della classifica \"Billboard Hot 100\". Il rapper Eminem, produttore di 50 Cent,ha realizzato un freestyle sulla base di questa canzone."}
{"id": "3873528", "revid": "765341", "url": "https://it.wikipedia.org/wiki?curid=3873528", "title": "Gabriele da Barletta", "text": "La sua fama fu tale da far sorgere l'adagio: \u00abNescit predicare qui nescit barlettare\u00bb (Non sa predicare chi non sa \"barlettare\")\nBiografia.\nGabriele de Brunis de Barletta (o de Barulo) fu un noto predicatore dell'Ordine domenicano, attivo nell'Italia centro-settentrionale del XV secolo. Egli \u00e8 rimasto noto per essersi dimostrato capace di predicare miscelando abilmente latino e volgare e di dare vita ad una comunicazione di straordinaria efficacia.\nFu diacono a Firenze, studente a Perugia e a Siena; si laure\u00f2 nel 1472 all'Universit\u00e0 di Parma.\nFu maestro di teologia all'Universit\u00e0 di Parma, priore del convento di Santo Spirito di Siena, poi al convento di san Cataldo di Rimini. Thomas Kaeppeli, il pi\u00f9 autorevole biografo dell'Ordine domenicano, lo definisce \u201cinsigne predicatore della parola di Dio\u201d.\nLa data di morte \u00e8 comunemente ritenuta posteriore al 1480.\nOpere.\nPer quanto riguarda le opere, sappiamo che scrisse i \"Sermones quadragesimales et de sanctis\" (in tutto 87 sermoni) la cui pubblicazione si \u00e8 moltiplicata per tutto il Cinquecento, a dimostrazione di una grande efficacia dell'opera di Gabriele.\nLa Biblioteca comunale \u201cSabino Loffredo\u201d di Barletta possiede una delle edizioni pi\u00f9 antiche: in incunabolo risalente al 1497 pubblicato a Brescia.\nNell'epoca di Gabriele, il sermone era occasione di edificazione morale e religiosa, ma anche il luogo propizio per la trasmissione di idee, per la formazione di un codice collettivo di civilizzazione. Per conseguire questi obiettivi, nei suoi sermoni Gabriele si prende libert\u00e0 linguistiche, dando alle prediche un carattere apertamente teatrale; ricorre non poche volte alla cosiddetta \u201cfacecia\u201d (barzelletta). Gabriele compie anche, nonostante le rigidit\u00e0 dell'epoca, la scelta di aprirsi al dialetto. Non si esclude perci\u00f2 il carattere dotto dei sermoni, che sono pur sempre densi di citazioni di autori latini, di fonti bibliche, Padri della Chiesa, autori scolastici, scrittori volgari.\nOgni omelia ha un tema annunciato. Dopo l\u2019\"exordium\" il tema si dirama secondo lo schema tradizionale di \"ratio\" (dimostrazione razionale), \"auctoritate\" (autorit\u00e0 delle Sacre Scritture) ed \"exemplo\" (esempio tratto dalla storia sacra o profana). Le prediche di Gabriele offrono uno spaccato della vita della seconda met\u00e0 del Quattrocento, specie dell'Italia centro settentrionale.\nCirca i temi, vi sono invettive contro le ingiustizie dei ricchi nei confronti dei poveri, richiami alla necessit\u00e0 di osservare la legge divina, riprovazione per la rilassatezza dei costumi tra gli uomini di Chiesa.\nAltre opere:"}
{"id": "3873529", "revid": "6923", "url": "https://it.wikipedia.org/wiki?curid=3873529", "title": "NICI", "text": "NICI GmbH, gi\u00e0 NICI AG fino al dicembre 2006, \u00e8 un'azienda tedesca con sede a Altenkunstadt nel nord della Baviera una regione dell'Alta Franconia. L'impresa \u00e8 stata fondata nel 1986, e produce giocattoli di peluche, cancelleria, biglietti di auguri, cuscini, magneti e altri gadget con i personaggi disegnati dall'azienda. NICI ha prodotto \"Goleo\", la mascotte del Campionato mondiale di calcio 2006"}
{"id": "3873532", "revid": "6923", "url": "https://it.wikipedia.org/wiki?curid=3873532", "title": "Fiat 130 HP Grand Prix", "text": ""}
{"id": "3873543", "revid": "1543377", "url": "https://it.wikipedia.org/wiki?curid=3873543", "title": "Happy (Bud Spencer Blues Explosion)", "text": "Happy Ep \u00e8 un EP autoprodotto del duo blues rock Bud Spencer Blues Explosion, pubblicato nel 2007.\nIl titolo \u00e8 un gioco di parole in quanto sia Happy che EP si pronunciano in inglese in maniera simile."}
{"id": "3873546", "revid": "599013", "url": "https://it.wikipedia.org/wiki?curid=3873546", "title": "Gu\u00f0ni R\u00fanar Helgason", "text": "Carriera.\nClub.\nHelgason cominci\u00f2 la carriera con la maglia del V\u00f6lsungur, per poi passare in prestito al Sunderland. Torn\u00f2 al V\u00f6lsungur, che lo cedette poi a titolo definitivo allo \u00cdBV Vestmann\u00e6yja. Part\u00ec nuovamente con la formula del prestito, stavolta verso i tedeschi del Wattenscheid 09.\nTornato allo \u00cdBV Vestmann\u00e6yja, il suo cartellino fu poi venduto ai norvegesi del Liv/Fossekallen, militanti nella 1. divisjon. Esord\u00ec in squadra il 28 maggio 2000, quando fu titolare nella sconfitta casalinga per 0-2 contro il Lyn Oslo. Torn\u00f2 poi in patria, stavolta nelle file del Valur.\nQuesto club lo prest\u00f2 in seguito allo Start, formazione che lo fece debuttare nella Tippeligaen il 25 agosto 2002, schierato titolare nella sconfitta per 7-0 contro il Lillestr\u00f8m. Gioc\u00f2 poi nel Fylkir e nello Stjarnan, prima di ritirarsi."}
{"id": "3873558", "revid": "767487", "url": "https://it.wikipedia.org/wiki?curid=3873558", "title": "Paola Cavigliasso", "text": "Biografia.\nNata a Murello, in provincia di Cuneo nel 1942, svolge inizialmente il lavoro di docente poi a partire dai primi anni Settanta si iscrive alla Democrazia Cristiana dove sar\u00e0 incaricata per ben due volte alla carica di sottosegretario di stato alla sanit\u00e0 durante i due governi di Bettino Craxi. Deputata per quattro legislature dal 1976 al 1991, \u00e8 stata anche sottosegretario di stato ai beni culturali nel sesto governo di Amintore Fanfani. Si ritirer\u00e0 dalla carriera politica nel 1991."}
{"id": "3873572", "revid": "2214084", "url": "https://it.wikipedia.org/wiki?curid=3873572", "title": "T.O.P", "text": "Ha inoltre recitato in vari film e drama televisivi tra cui \"I am Sam\", \"Iris\", \"19-Nineteen\" e il film \"\".\nCarriera.\nPrima di essere messo sotto contratto con la YG Entertainment, T.O.P era gi\u00e0 attivo come rapper nella scena underground sudcoreana, ed amico di infanzia di G-Dragon, insieme al quale divenne il rapper dei Big Bang. Dopo il successo ottenuto con il gruppo, T.O.P nel 2007 ha intrapreso una carriera parallela da cantante solista ed attore. \u00c8 il primo membro del gruppo a cimentarsi come attore nel drama televisivo, trasmesso da KBS2, \"I am Sam\", dove interpreta il ruolo di Chae Moo-shin. Inoltre compare anche in \"Music Core\", trasmesso il 10 novembre 2007 da MBC. Nel 2008, collabora con il cantante R&amp;B Gummy nel brano \"I'm Sorry\", e con Uhm Jung-hwa per il singolo \"D.I.S.C.O.\"\nDopo circa un anno, in cui torna a dedicarsi al proprio ruolo all'interno dei Big Bang, torna a recitare nella popolare serie televisiva \"Iris\", dove interpreta il ruolo dell'assassino Vick. T.O.P. inoltre registra il brano \"Hallelujah\" per la colonna sonora della serie. Recita anche in \"19-Nineteen\" e nel film cinematografico \"\", che riscuote un grande successo ai box office in Corea del Sud.\nIl 21 giugno 2010 la YG Entertainment pubblica un video musicale per \"Turn It Up\", singolo di debutto di T.O.P. A novembre dello stesso anno la YG Entertainment annuncia la pubblicazione di un album collaborativo di T.O.P e G-Dragon. Per promuovere l'album, il duo pubblica tre singoli: \"High High\", \"Oh Yeah\" e \"Knock Out\". Tutti e tre i singoli si dimostrano dei successi, e \"High High\" arriva sino alla prima posizione. L'album viene pubblicato il 24 dicembre, e debutta alla prima posizione con preordini per 200.000 copie.\nNel 2012 T.O.P viene scelto come protagonista del film Commitment. Il 15 novembre dopo un anno di pausa la YG Entertainment rilascia il singolo \"Doom Da\". Nel 2014 recita come protagonista nel film \"Tazza 2: The Hidden Card,\" diretto da Kang Hyeong-cheol.\nNel 2022 T.O.P lascia la YG Entertainment.\nVita privata.\nT.O.P ha iniziato il servizio militare obbligatorio il 9 febbraio 2017, ed \u00e8 stato congedato il 6 luglio 2019."}
{"id": "3873573", "revid": "767487", "url": "https://it.wikipedia.org/wiki?curid=3873573", "title": "Fuoco lento", "text": "Fuoco Lento \u00e8 un EP live del duo blues rock Bud Spencer Blues Explosion, pubblicato nel 2011.\nIl disco.\nIl disco \u00e8 composto da sole cover (escluso l'intro), registrate dal vivo da Fabrizio Bacherini al Circolo degli Artisti di Roma il 14 marzo 2011."}
{"id": "3873589", "revid": "1573940", "url": "https://it.wikipedia.org/wiki?curid=3873589", "title": "Mullus argentinae", "text": "La triglia atlantica (Mullus argentinae ()), \u00e8 un pesce di mare appartenente alla famiglia Mullidae. Raggiunge i 30 centimetri di lunghezza. \u00c8 diffuso dalle coste di Uruguay, Argentina e Brasile. Viene pescato abbastanza frequentemente."}
{"id": "3873603", "revid": "118136099", "url": "https://it.wikipedia.org/wiki?curid=3873603", "title": "Letteratura ciuvascia", "text": "Il ciuvascio \u00e8 una lingua della famiglia turca, parlata ad ovest degli Urali nella Russia centrale, nonch\u00e9 nelle province russe di Simbirsk e altre. Appartiene al cosiddetto \"gruppo bulgaro\", che comprendeva lingue come il bulgaro turanico, da non confondere con il bulgaro che \u00e8 una lingua slava, e il cazaro. \u00c8 parlata da oltre un milione e mezzo di persone.\nDi letteratura ciuvascia scritta (\u0427\u0103\u0432\u0430\u0448 \u043b\u0438\u0442\u0435\u0440\u0430\u0442\u0443\u0440\u0438) si pu\u00f2 parlare solo verso la fine del XIX secolo. I Ciuvasci possedevano per\u00f2 una scrittura anche prima, come la possedevano i Cazari. Nel 1872 lo studioso ciuvascio Ivan Jakovlevi\u010d Jakovlev (1848-1930) invent\u00f2 un alfabeto per il suo popolo, sulla base di quello russo, e pubblic\u00f2 un abbecedario per i ciuvasci, in cui oltre al materiale didattico normale per i sillabari c'erano favole, racconti, indovinelli, circa 400 proverbi e altro materiale. Il libro, pubblicato nel 1872, \u00e8 il primo libro stampato in lingua ciuvascia.\nAltri autori contemporanei di Jakovlev furono I. I. Ivanov (1848-1885), I. N. Jurkin (1863-1943), M. E. Fedorov (1848-1904).\nNel periodo 1905-1907, durante la rivoluzione russa, usc\u00ec un giornale ciuvascio, \"Khypar\" (Notizie), con articoli, racconti, poesie di vari scrittori. Ja. V. Turkhan (1874-1938) scrisse e pubblic\u00f2 il poema \"Varusi\" (1905), sulla base di materiale folkloristico. Nel 1890 nacque K. V. Ivanov, un autore \"classico\" della letteratura ciuvascia, morto nel 1915, che scrisse poesie, poemi e racconti di carattere realistico.\nDopo la rivoluzione e specialmente dopo la costituzione della Repubblica autonoma dei Ciuvasci si ebbe un notevole sviluppo della letteratura, specialmente con Ille Tahti (1889-1938), autore di poemi satirici, I. E. Akhakhn (1898-1920), G. V. Zajcev-Tal-Mrza (1895-1921). Nel 1919 fu messo in scena il dramma \"La morte prematura\" di M. E Akimov Aruj (1895-1972), la prima opera teatrale (moderna) in lingua ciuvascia. Nel 1924 cominci\u00f2 a essere pubblicata la rivista letteraria, artistica, sociale e politica \"Suntan\" (L'incudine).\nLa letteratura ciuvascia segu\u00ec naturalmente le orme della letteratura russa sovietica e le direttive del partito: quindi gli scrittori ciuvasci ligi alle direttive cercarono di elaborare opere scritte secondo i principi del cosiddetto \"realismo socialista\". Quindi grande interesse per l'industrializzazione e per la trasformazione in senso socialista dell'economia agricola. Del 1932 \u00e8 il poema \"La montagna di magnete\" di Khuzangaj.\nAll'inizio della seconda guerra mondiale la letteratura ciuvascia espresse molti poeti, alcuni dei quali morirono combattendo. Al centro delle opere furono temi d'amore (lirico-sentimentali) e patriottici. La tematica della ricostruzione, della vittoria ecc. fu trattata anche dopo la guerra: V S. Alendej (1919) scrisse \"L'ape d'oro\" (1964), Agakov \"Figli di soldato\" (1961) e \"La speranza\" (1971), e numerosi altri: ma si tratta di opere pi\u00f9 che altro di propaganda. Interessante il romanzo di Tur-khan \"La Sijaga\" sfocia nella Volga, pubblicato postumo nel 1967."}
{"id": "3873606", "revid": "1005847", "url": "https://it.wikipedia.org/wiki?curid=3873606", "title": "Partito Nazista", "text": ""}
{"id": "3873610", "revid": "834", "url": "https://it.wikipedia.org/wiki?curid=3873610", "title": "Shawn Ray", "text": "Biografia.\nNel 1988 ha partecipato per la prima volta a Mr. Olympia, dove \u00e8 arrivato al tredicesimo posto. Nel 1989, Shawn Ray si prese un anno di pausa per migliorare le proprie prestazioni fisiche ed essere in grado di competere per il podio di Mr. Olympia 1990, dove effettivamente riesce a guadagnarsi la terza posizione. Nello stesso anno vince il Pro Ironman e l'Arnold Classic, ma il titolo gli viene ritirato perch\u00e9 risultato positivo ai test per l'uso di sostanze dopanti. Nel 1991 tuttavia riesce a vincere nuovamente il titolo. Dal 1990 in poi parteciper\u00e0 ogni anno anche a Mr. Olympia, sino al 2001, anno dei suo ritiro dalle scene. Il suo miglior risultato \u00e8 stato il secondo posto, ottenuto nel 1994 e nel 1996.\nDopo il ritiro dal mondo del culturismo professionistico, Shawn Ray \u00e8 diventato testimonial dell'azienda di integratori svedesi \"SmartShake\" ed ha organizzato lo \"Shawn Ray Colorado Pro/Am Classic Contest-Expo\" tenuto a Denver nel 2006 e nel 2007. Ha inoltre realizzato vari documentari e biopic, fra cui \"Evolution of Bodybuilding - The Movie\"."}
{"id": "3873612", "revid": "1573940", "url": "https://it.wikipedia.org/wiki?curid=3873612", "title": "Mullus auratus", "text": "Mullus auratus () \u00e8 un pesce del genere Mullus. \nDescrizione.\nRaggiunge i 25 centimetri di lunghezza. \nDistribuzione e habitat.\n\u00c8 diffuso nel Canada, nella Florida e nelle Bahamas."}
{"id": "3873616", "revid": "102525533", "url": "https://it.wikipedia.org/wiki?curid=3873616", "title": "Quaderni in ottavo", "text": "I cosiddetti Quaderni in ottavo sono otto quaderni di Franz Kafka, scritti tra il 1914 e il 1917 ed editi postumi da Max Brod. Da \"Heft A\" a \"Heft H\", essi vengono descritti da Brod come azzurri, \"di quelli che in ginnasio chiamavamo quadernetti dei vocaboli\". In realt\u00e0 l'ed. critica, rispetto a quella di Brod, ne risistemer\u00e0 l'ordine e la numerazione. Oggi in tedesco sono pubblicati anche in edizione con CD-ROM riproducente fotograficamente i manoscritti."}
{"id": "3873618", "revid": "1573940", "url": "https://it.wikipedia.org/wiki?curid=3873618", "title": "Mullus barbatus ponticus", "text": "Mullus barbatus ponticus () \u00e8 un pesce del genere \"Mullus\", considerata una sottospecie della specie \"Mullus barbatus\". \u00c8 diffuso nel Mar Nero e nel Mar d'Azov."}
{"id": "3873631", "revid": "707755", "url": "https://it.wikipedia.org/wiki?curid=3873631", "title": "Mare d'Azov", "text": ""}
{"id": "3873640", "revid": "52076", "url": "https://it.wikipedia.org/wiki?curid=3873640", "title": "Kurgan di Majkop", "text": ""}
{"id": "3873642", "revid": "838137", "url": "https://it.wikipedia.org/wiki?curid=3873642", "title": "Lucio Manlio Capitolino", "text": "Tribunato.\nNel 422 a.C. fu eletto al tribunato consolare con Lucio Papirio Mugillano e Quinto Antonio Merenda.\nIn quell'anno il tribuno della plebe Lucio Ortensio cit\u00f2 in giudizio Gaio Sempronio Atratino per la conduzione della campagna bellica contro i Volsci dell'anno prima, ma vi desistette per l'opposizione di quattro suoi colleghi tribuni della plebe."}
{"id": "3873644", "revid": "1573940", "url": "https://it.wikipedia.org/wiki?curid=3873644", "title": "Pseudupeneus", "text": "Pseudupeneus \u00e8 un genere di pesci perciformi, appartenenti alla famiglia Mullidae.\nDistribuzione.\nProvengono dall'oceano Pacifico.\nDescrizione.\nPresentano un corpo allungato, leggermente compresso sull'addome, con una colorazione molto variabile. La specie di dimensioni maggiori \u00e8 \"Pseudupeneus prayensis\", che pu\u00f2 occasionalmente raggiungere i 55 cm.\nTassonomia.\nIn questo genere sono riconosciute 3 specie:"}
{"id": "3873646", "revid": "106456", "url": "https://it.wikipedia.org/wiki?curid=3873646", "title": "Armilla (architettura)", "text": "Armilla in architettura \u00e8 un termine che indica la parte di un arco, intradossale o estradossale (la parte inferiore o superiore), costituito da conci radiali di uguale altezza, utilizzati come ornamento.\nQuesto elemento architettonico si ritrova spesso nell'architettura romana; alla fine del II secolo a.C., comparvero armille costituite da un concio unico e due conci sovrapposti in alternanza, mentre, dal secolo successivo, si cominciarono a costruire archi con duplici o triplici armille (ad esempio, una triplice armilla \u00e8 presente nella Cloaca Massima)."}
{"id": "3873647", "revid": "124123", "url": "https://it.wikipedia.org/wiki?curid=3873647", "title": "Quinto Antonio Merenda", "text": "Tribunato.\nNel 422 a.C. fu eletto al tribunato consolare con Lucio Papirio Mugillano e Lucio Manlio Capitolino.\nIn quell'anno il tribuno della plebe Lucio Ortensio cit\u00f2 in giudizio Gaio Sempronio Atratino per la conduzione della campagna bellica contro i Volsci dell'anno prima, ma vi desistette per l'opposizione di quattro suoi colleghi tribuni della plebe."}
{"id": "3873648", "revid": "1266317", "url": "https://it.wikipedia.org/wiki?curid=3873648", "title": "London Aquatics Centre", "text": "Il London Aquatics Centre \u00e8 una struttura coperta con due vasche di 50 metri per il nuoto e una piscina di 25 metri per i tuffi, situata a Londra.\n\u00c8 stata una delle sedi principali delle Olimpiadi e delle Paralimpiadi estive di Londra 2012.\nStoria.\nProgettazione.\nIl centro \u00e8 stato progettato dall'architetta Zaha Hadid e si trova nel Parco olimpico di Stratford nella zona est di Londra. Con la sua architettura particolare e il tetto curvo, sar\u00e0 la prima sede che i visitatori vedranno entrando nel Parco Olimpico. La struttura \u00e8 alta 45 metri, 160 metri di lunghezza e 80 metri di larghezza.\nCostruzione.\nIl contratto del Aquatics Centre \u00e8 stato assegnato alla Balfour Beatty nel mese di aprile 2008. Allo stesso tempo \u00e8 stato segnalato che il centro sarebbe costato circa tre volte rispetto a quello originariamente previsto. Gli aumenti dei costi sono stati attribuiti all'aumenta dell'IVA, e dal fatto che vi \u00e8 incluso anche il costo stimato per convertire l'impianto ad uso pubblico dopo le Olimpiadi e le Paraolimpiadi. Il tetto \u00e8 anche stato ridotto da 3.300 metri quadrati 1.040 metri quadrati.\nLa costruzione \u00e8 iniziata nel luglio 2008 ed \u00e8 stata completata nel luglio 2011.\nLa copertura del tetto in alluminio \u00e8 stato fornito da Kalzip. La struttura in acciaio \u00e8 stata costruita in collaborazione con la Rowecord Engineering. Il soffitto \u00e8 stato costruito con 30.000 sezioni di legno e le tre piscine contengono circa 10 milioni di litri di acqua.\nLe piscine e le zone attigue sono state ricoperte con piastrelle ceramiche italiane della azienda Klinker Sire, che ha provveduto a sviluppare prodotti con caratteristiche tecniche e colori come da indicazione dell'architetto Hadid.\nSito.\nIl centro \u00e8 stato utilizzato per gli eventi olimpici di nuoto, tuffi e nuoto sincronizzato, e per gli eventi paralimpici di nuoto. Durante i giochi aveva una capacit\u00e0 di 17.500, che \u00e8 stata ridotta a 2.500 dopo i Giochi."}
{"id": "3873651", "revid": "52076", "url": "https://it.wikipedia.org/wiki?curid=3873651", "title": "Masseria Ciccotti", "text": ""}
{"id": "3873659", "revid": "671029", "url": "https://it.wikipedia.org/wiki?curid=3873659", "title": "Smbat II", "text": "Biografia.\nSmbat II ebbe la sua capitale in Ani. Fortific\u00f2 la citt\u00e0 e intraprese la costruzione della Cattedrale. Smbat II succedette a suo padre Ashot III e ne continu\u00f2 l'opera. Ordin\u00f2 la costruzione delle mura attorno alla citt\u00e0 di Ani, munite di torri e fortificazioni.\nDurante il suo regno, l'Armenia attravers\u00f2 un periodo di relativa pace e tranquillit\u00e0, che fu disturbata solamente in occasione del conflitto tra Smbat II e suo zio Moushegh in Kars e del contenzioso che nacque tra il re e la Chiesa armena quando il re spos\u00f2 sua nipote, matrimonio cui la Chiesa si oppose alquanto tenacemente.\nIl re Smbat II mor\u00ec nel 989, mentre il celebre architetto armeno Trdat, per ordine del re, aveva iniziato a gettare le fondamenta della Cattedrale. Questo edificio \u00e8 tuttora esistente, con il suo stile unico e le semplici decorazioni, ed \u00e8 ammirato come uno dei capolavori dell'architettura armena.\nSmbat II fu sepolto in Ani e, non avendo avuto alcun erede maschio, gli succedette suo fratello Gagik I."}
{"id": "3873661", "revid": "1573940", "url": "https://it.wikipedia.org/wiki?curid=3873661", "title": "Pseudupeneus grandisquamis", "text": "Pseudupeneus grandisquamis () \u00e8 un pesce di mare appartenente alla famiglia Mullidae.\nDistribuzione e habitat.\n\u00c8 una specie demersale tipica delle zone subtropicali dell'est dell'oceano Pacifico: vive lungo le coste dell'America, dal Cile al Messico e nella Baja California. Nuota in zone con fondo sabbioso o fangoso.\nDescrizione.\nLa lunghezza massima registrata \u00e8 di 30 cm."}
{"id": "3873663", "revid": "125657335", "url": "https://it.wikipedia.org/wiki?curid=3873663", "title": "Karan Brar", "text": "\u00c8 noto principalmente per la sua partecipazione alla serie televisiva \"Jessie\".\nBiografia.\nKaran Brar \u00e8 nato il 18 gennaio 1999 a Redmond, Washington, dai genitori Harinder e Jasbinder Brar, che sono di origine indiana . \u00c8 cresciuto a Bothell, Washington, e ha un fratello maggiore, una sorella di nome Sabreena. Brar ha frequentato la Cedar Wood Elementary School e ha studiato recitazione presso i laboratori John Robert Powers e Patti Kalles.\nCarriera.\nBrar ha iniziato la sua carriera di attore all'et\u00e0 di 11 anni, interpretando il ruolo del pittore indiano Chirag Gupta nel film di commedia \"Diario di una schiappa\". Nato e cresciuto negli Stati Uniti, Brar parla naturalmente con un accento statunitense e ha lavorato con un coach dialettale per perfezionare il suo accento indiano per il ruolo. \nNel marzo 2011, Brar ha ripreso il ruolo di Chirag Gupta nel sequel del film \"Diario di una schiappa 2 - La legge dei pi\u00f9 grandi\" . Nell'ottobre 2011 \u00e8 stato confermato che avrebbe ripreso anche il ruolo di Chirag per la terza puntata del franchise di \"Wimpy Kid\" , \"DIardo di una schiappa - Vita da cani\" , uscito il 3 agosto 2012. Nell'aprile 2010, \u00e8 apparso nella campagna pubblicitaria \"di Seeds of Compassion\" che annunciava la visita del Dalai Lama a Seattle, oltre ad apparire in spot pubblicitari per Shell Gasoline e Committee for Children. \nBrar ha iniziato a recitare nel ruolo del decenne adottivo indiano Ravi Ross nella serie comica di Disney Channel \"Jessie\" nel settembre 2011. Durante la pre-produzione dello spettacolo, il ruolo di Ravi era originariamente inteso come un ragazzo ispanico di nome Javier del Sud America, ma i direttori di casting sono rimasti impressionati da Brar durante il processo di audizione e alla fine hanno deciso di ricreare il ruolo per lui. \nNel febbraio 2015 \u00e8 stata annunciata una nuova serie di Disney Channel \"Bunk'd\" , uno spin-off di \"Jessie\", in cui Brar riprenderebbe il ruolo di Ravi Ross, recitando insieme a Peyton List e Skai Jackson. Quell'anno, interpret\u00f2 il ruolo di George nel film originale del canale Disney \"Invisible Sister\" . Nel 2018, ha avuto un ruolo minore nel film di fantascienza \"Pacific Rim: Uprising\" .\nVita personale.\nBrar vive nella zona di Los Angeles con i suoi genitori e la sorella maggiore. Parla fluentemente inglese, punjabi e hindi. Quando non \u00e8 impegnato a lavorare, Brar ama il pattinaggio artistico, pattinaggio a rotelle, nuoto, danza hip-hop, il rap e i videogiochi. Ha anche recitato in uno dei video di YouTube per Lilly Singh . \nDoppiatori italiani.\nDa doppiatore \u00e8 sostituito da:"}
{"id": "3873664", "revid": "3115", "url": "https://it.wikipedia.org/wiki?curid=3873664", "title": "Naufragio della Kat\u00ebr i Rad\u00ebs", "text": "Il naufragio della \"Kat\u00ebr i Rad\u00ebs\", noto anche come tragedia di Otranto o tragedia del Venerd\u00ec Santo del 1997, \u00e8 stato un sinistro marittimo avvenuto il 28 marzo 1997 all'omonima motovedetta albanese (in italiano: \"Quattro in Rada\").\nLa nave, carica di circa 120 profughi in fuga dall'Albania in rivolta, entr\u00f2 in collisione nel canale d'Otranto con la corvetta \"Sibilla\" della Marina Militare italiana, che ne contrastava il tentativo di approdo sulla costa italiana. Nel conseguente affondamento perirono 81 persone di cui si riusc\u00ec a recuperare il corpo e, si stima, tra 27 e 24 persone mai ritrovate. I superstiti furono 34.\nContesto storico.\nDopo anni di isolamento forzato e di divieto assoluto di espatrio, con ordini di aprire il fuoco al confine, al crollo del comunismo in Albania nel 1990 migliaia di albanesi iniziarono a fuggire in Italia e Grecia. Due grandi ondate di persone raggiunsero l'Italia, prima nel marzo e poi nell'agosto 1991. La prima ondata fu innescata dalla diffusione della notizia che l'Italia stava concedendo visti d'ingresso, cosicch\u00e9 migliaia di persone si imbarcarono al porto di Durazzo su natanti di ogni dimensione diretti in Italia, mentre il governo comunista albanese ancora in piedi .\nA quel punto, circa 20.000 rifugiati albanesi avevano gi\u00e0 raggiunto l'Italia, la maggior parte dei quali sbarcati a Brindisi. Gli sbarchi suscitarono clamore e preoccupazione. Non mancarono giornalisti che descrissero la situazione come una \"invasione di barbari\" sul suolo italiano. A seguito della guerra del Golfo, alcuni opinionisti italiani espressero preoccupazione anche per un presunto \"pericolo islamico\" dei migranti. Altri videro un collegamento tra l'invasione ottomana di Otranto (1480-1481) attraverso lo stretto di Otranto, largo 64 km, e la migrazione contemporanea.\nNel gennaio 1997 scoppi\u00f2 una gravissima crisi in Albania a seguito di un'immensa truffa di marketing piramidale, che port\u00f2 il paese all'anarchia, caos, deterioramento sociale e nella violenza criminale. Il 2 marzo 1997 avvenne una ribellione con conseguente dichiarazione dello stato di emergenza nazionale e l'imposizione del coprifuoco, destando gravi preoccupazioni anche in Italia, dove si temeva da un momento all'altro l'arrivo di un altro grande flusso migratorio. Il governo albanese chiuse l'aeroporto di Tirana e i porti di Durazzo, Saranda e Valona.\nL'emigrazione albanese in Italia raggiunse il suo apice nella seconda met\u00e0 di marzo, quando si verific\u00f2 una forte pressione sui centri di accoglienza italiani e provocando una forte reazione nell'opinione pubblica italiana. L'Italia concluse allora un accordo bilaterale con l'Albania, affinch\u00e9 la Marina Militare italiana potesse abbordare tutte le navi albanesi ogniqualvolta si fossero imbattute in esse a partire dal 3 aprile 1997 ed ispezionarle, per individuare potenziali migranti albanesi diretti in Italia da rispedire in Albania; in cambio di ci\u00f2 il governo albanese avrebbe ottenuto assistenza finanziaria, di polizia e umanitaria da parte dell'Italia. Nelle acque internazionali del canale d'Otranto venne cos\u00ec istituita l'operazione Bandiere bianche, che attu\u00f2 \"de facto\" un blocco navale.\nIl naufragio.\nLa \"Kat\u00ebr i Rad\u00ebs\" era stata rubata al porto di Saranda da gruppi criminali che gestivano il traffico di immigrati clandestini. Part\u00ec da Valona nel pomeriggio (alle 16:00) del 28 marzo 1997 carica di profughi che cercavano di raggiungere le coste italiane, per fuggire dall'Albania in preda all'anarchia. Sulla piccola imbarcazione, progettata per 9 membri dell'equipaggio, avevano trovato invece posto verosimilmente 142 persone.\nAlle 17:15 al largo dell'isola di S\u00e0seno fu avvistata dalla fregata \"Zeffiro\", impegnata nell'operazione \"Bandiere Bianche\", nome in codice con cui era nota l'operazione di blocco navale realizzata per limitare gli sbarchi delle cosiddette \"carrette del mare\" provenienti dalle coste albanesi. Nave \"Zeffiro\" intim\u00f2 alla \"Kat\u00ebr i Rad\u00ebs\" (inizialmente identificato come un motoscafo con circa 30 civili a bordo) di invertire la rotta, ma la nave albanese prosegu\u00ec. Quindici minuti pi\u00f9 tardi la nave viene presa in consegna dalla corvetta \"Sibilla\", pi\u00f9 piccola ed agile, che si occup\u00f2 di effettuare le manovre di allontanamento, avvicinandosi in cerchi sempre pi\u00f9 stretti alla \"Kat\u00ebr i Rad\u00ebs\".\nAlle 18:45 avvenne l'urto che fece ribaltare la nave albanese, che alle 19:03 affond\u00f2 definitivamente. Secondo alcune testimonianze, dopo il ribaltamento della nave albanese, la \"Sibilia\" si sarebbe inizialmente allontanata per poi ritornare circa 20 minuti dopo. Vennero subito recuperati i cadaveri di almeno 52 persone, mentre il numero totale di vittime venne stimato in 83 passeggeri. I sopravvissuti furono condotti nel porto di Brindisi, dove arrivarono alle 2:45 del mattino seguente; caricati su un autobus, raggiunsero un centro per l'immigrazione per essere identificati.\nReazioni all'incidente.\nIl 29 e 30 marzo 1997 la notizia del disastro fu pubblicata in prima pagina da tutti i quotidiani italiani, riportando il senso di gravit\u00e0 dell'incidente, che venne definito come una collisione o speronamento.\nIl 28 marzo il Consiglio di sicurezza delle Nazioni Unite adott\u00f2 la Risoluzione 1101, che istitu\u00ec una forza multinazionale di protezione in Albania per facilitare la fornitura di assistenza umanitaria: la missione Alba venne affidata al governo italiano e comprendeva la partecipazione di soldati provenienti da altri otto paesi (Austria, Danimarca, Francia, Grecia, Romania, Slovenia, Spagna e Turchia). La ragione non dichiarata dell'intervento fu quella di arginare il flusso dei rifugiati.\nIl 31 marzo venne proclamato un giorno di lutto nazionale in Albania.\nL'incidente sollev\u00f2 interrogativi sull'entit\u00e0 del potere che lo Stato pu\u00f2 utilizzare per proteggersi da accessi non autorizzati. Anche se fu indubbio che l'affondamento fosse involontario, vi furono controversie sul fatto che fosse stato causato da manovre pericolose e che esse potessero essere sproporzionate in relazione alla necessit\u00e0 di fermare la nave irregolare. Alcuni esperti sostengono che lo Stato ha l'obbligo di limitare le azioni coercitive sproporzionate rispetto al rischio di intrusione. L'Alto commissariato delle Nazioni Unite per i rifugiati critic\u00f2 il blocco italiano come \"illegale\", poich\u00e9 l'Italia lo aveva stabilito solo attraverso un accordo bilaterale intergovernativo con l'Albania.\nProcesso.\nSecondo i giudici la colpa era da dividere tra i comandanti delle due imbarcazioni: sia la sentenza di primo grado, giunta nel 2005, sia quella di secondo grado, del 2011 e quella della Cassazione nel 2014, hanno stabilito che il comandante della \"Kat\u00ebr i Rad\u00ebs\" aveva effettuato delle manovre scorrette, non ascoltando le intimazioni, mentre la corvetta italiana cercava energicamente di impedire il passaggio. La condanna per Namik Xhaferi, al comando della motovedetta albanese, fu inizialmente di quattro anni di carcere, poi ridotti in appello a tre anni e dieci mesi e successivamente ridotta a tre anni e sei mesi in Cassazione; quella per Fabrizio Laudadio, comandante della \"Sibilla\", ammontava inizialmente a tre anni, poi ridotti a due anni e quattro mesi in appello, e scesa definitivamente a due anni in Cassazione.\nIl relitto della nave, recuperato, \u00e8 diventato a Otranto un monumento memoriale detto \"\u2018L'Approdo. Opera all'Umanit\u00e0 Migrante\u2019\" per mano dell'artista greco Costas Varotsos.\nIl 26 gennaio 2000 \u00e8 stata presentata alla Camera, l'interpellanza parlamentare (2-02197) a firma Nardini, Giordano, Vendola, Mantovani, De Cesaris per chiedere al Presidente del Consiglio Romano Prodi e al Ministro della Difesa Beniamino Andreatta di riferire in merito al \"verbale della testimonianza del capitano di corvetta Angelo Luca Fusco i cui contenuti \u2013 se confermati \u2013 indicano una grave responsabilit\u00e0 dei vertici militari e politici nell'affondamento della nave albanese\". In una puntata della trasmissione televisiva \"Ballar\u00f2\" del 2013, viene riportata una dichiarazione di Romano Prodi, all'epoca dei fatti Presidente del Consiglio: \"La sorveglianza dell'immigrazione clandestina attuata anche in mare rientra nella doverosa tutela della nostra sicurezza e nel rispetto della legalit\u00e0 che il governo ha il dovere di perseguire\".\nRicorso alla Corte europea dei diritti dell'uomo.\nIl caso \"Xhavara e altri contro Italia e Albania\" venne ritenuto inammissibile poich\u00e9 i rimedi nazionali non erano ancora esauriti al momento del deposito del ricorso. \nLa Corte europea dei diritti dell'uomo assunse la propria giurisdizione sulla base dell'accordo bilaterale tra l'Albania e l'Italia. Dal momento che la nave affondata venne recuperata a 56 km dalla costa italiana, a 16 km dalla costa albanese e a 24 km dalle acque territoriali albanesi, la Corte ritenne l'Italia responsabile dell'incidente in quanto esercitante attivit\u00e0 al di fuori della propria giurisdizione; l'Italia venne inoltre incaricata di svolgere un'indagine sui decessi, requisito che \u00e8 stato ritenuto soddisfatto dalla procedura di omicidio colposo avviata nei confronti del comandante della nave italiana. \nAl termine di otto anni di procedimento, il tribunale di Brindisi condann\u00f2 i comandanti italiano e albanese per \"naufragio e omicidio colposo\", attribuendo la responsabilit\u00e0 dell'\"incidente\" ad entrambi a livello individuale. Peraltro, la pi\u00f9 ampia catena di comando, che stabil\u00ec il quadro giuridico, i discorsi e il consolidamento delle pratiche che portarono all'affondamento non furono oggetto di indagini giudiziarie.\nRicordo.\nLa tragedia di Otranto \u00e8 entrata nel repertorio delle canzoni popolari albanesi relative all'emigrazione degli albanesi all'estero. I protagonisti di questa pratica sono stati gli intellettuali locali chiamati \"rapsod\" che hanno raccontato la mitologia del \"kurbet\" prima della seconda guerra mondiale con la migrazione. Si servono di metafore e strumenti di performance tratti dalla poesia popolare orale e da lamenti di morte che reagiscono alle migrazioni per fissarle nella memoria della comunit\u00e0. Questo divenne uno strumento per rispondere alla perdita di vite umane per la tragedia di Otranto e per altri tragici eventi.\nAlcuni relitti del \"Kateri i Rad\u00ebs\" furono recuperati e depositati in un angolo del porto di Brindisi. In seguito, vennero collocati su una piattaforma di cemento nel porto di Otranto come monumento memoriale della sciagura, progettato dallo scultore greco Costas Varotsos e con un costo di 150.000 euro. intitolato \"L'Approdo. Opera all'Umanit\u00e0 Migrante\". I fotografi Arta Ngucaj e Arben Beqiraj pubblicarono le immagini della nave sul quotidiano italo-albanese \"Shqiptari i Italis\u00eb\", e le famiglie delle vittime chiesero che il relitto del \"Kateri i Rad\u00ebs\" fosse restituito all'Albania."}
{"id": "3873670", "revid": "1610933", "url": "https://it.wikipedia.org/wiki?curid=3873670", "title": "Hans Delbr\u00fcck", "text": "Biografia.\nDelbr\u00fcck nacque a Bergen sull'isola R\u00fcgen nel 1848, e studi\u00f2 all'universit\u00e0 di Heidelberg e di Bonn. Come soldato, combatt\u00e9 nella guerra franco-prussiana, dopo la quale, nel 1874, divenne per alcuni anni tutore del principe Waldemar della famiglia imperiale tedesca, un fratello del futuro imperatore Guglielmo II di Germania.\nPartecip\u00f2 alla vita politica su posizioni liberalconservatrici, e diresse dal 1882 al 1919 i \"Preussische Jahrb\u00fccher\".\nFu professore di storia universale alla Humboldt-Universit\u00e4t di Berlino dal 1885 al 1921.\nEra il padre di Max Delbr\u00fcck, che fece lavori pionieristici in fisica e vinse il premio Nobel per la medicina nel 1969.\nCitazioni in altre opere.\nNel film \"Frankenstein Junior\" appartiene ad Hans Delbr\u00fcck il cervello che Frederick Frankenstein (nipote di Victor Frankenstein) intende trafugare e trapiantare nel gigantesco cadavere di un condannato a morte appena giustiziato."}
{"id": "3873676", "revid": "287204", "url": "https://it.wikipedia.org/wiki?curid=3873676", "title": "Omega Leonis", "text": "\u03c9 Leonis (2 Leonis, * ome Leonis) \u00e8 una stella gialla di sequenza principale variabile di classe spettrale G1 V situata nella costellazione del Leone.\n\u00c8 visibile a occhio nudo in assenza di inquinamento luminoso, con una magnitudine apparente di circa 5,4, e dista circa 112 anni luce dalla Terra..\nPer la sua posizione vicina all'eclittica, viene spesso occultata dalla Luna, e potenzialmente dai pianeti, generalmente quelli interni, anche se non \u00e8 stata registrata una tale occultazione negli ultimi due secoli.\nLe ultime occultazioni lunari, invece, sono avvenute rispettivamente l'8 febbraio 2012, il 3 aprile 2012 e l'11 ottobre 2012 e il 1\u00ba gennaio 2013.\nCaratteristiche fisiche.\nLa stella \u00e8 in realt\u00e0 una binaria visuale, composta da due stelle di magnitudine +5,9 e +6,5 separate da 0,5 secondi d'arco; il periodo orbitale attorno al comune centro di massa \u00e8 di circa 118 anni, mentre l'eccentricit\u00e0 orbitale \u00e8 pari a 0,557. Le masse delle due componenti, calcolate con il metodo della parallasse dinamica, sono risultate essere pari a 1,65 M\u2609 e 1,45 M\u2609."}
{"id": "3873693", "revid": "767487", "url": "https://it.wikipedia.org/wiki?curid=3873693", "title": "The Slave Market", "text": "The Slave Market \u00e8 un film muto del 1917 diretto da Hugh Ford che aveva come interpreti Pauline Frederick, Thomas Meighan, Al Hart, Ruby Hoffman, Wellington A. Playter.\nDi genere avventuroso, fu prodotto dalla Famous Players Film Company e distribuito dalla Paramount Pictures.\nLa sceneggiatura di Clara Beranger si basa su \"The Painted Woman\", lavoro teatrale di Frederic Arnold Kummer andato in scena in prima a New York al Playhouse Theatre di Broadway il 5 marzo 1913.\nTrama.\nRamona, la figlia del governatore di Port Royal, \u00e8 in procinto di tornare a casa dalla Spagna dove \u00e8 stata mandata a studiare. Conosce un giorno, per caso, John Barton, un soldato che le salva il suo animaletto di compagnia. L'uomo, uno squattrinato soldato di ventura, viene a sapere in una taverna dell'esistenza di un immenso tesoro, sepolto da qualche parte dal pirata Firebrand. Il pirata assale la nave che naviga verso Port Royal e che ha a bordo Ramona e Barton. La ragazza viene catturata e messa tra il bottino di Firebrand, Barton viene colpito e mandato fuoribordo. Anna, l'amante di Firebrand, si ingelosisce per la bellezza della nuova venuta che, invece, non accetta le \"attenzioni\" del pirata e, per questo, viene confinata in una cabina.\nGuarito dalle sue ferite, Barton trova la cabina dove si trova Ramona ma la gelosa Anna denuncia i due al capitano pirata che si precipita nella cabina, tentando di forzare la giovane. Ramona si ribella e lo uccide. Anna, allora, per vendicarsi, suggerisce ai pirati di vendere la ragazza al mercato degli schiavi. Mentre Barton si mette alla ricerca del tesoro, Ramona viene portata al mercato dove la sua bellezza infiamma i desideri dei compratori che rilanciano le offerte per potersela aggiudicare. Barton, finalmente in possesso dell'agognato tesoro, giunge a cavallo per salvarla. In mezzo alla folla, riesce a sconfiggere i suoi rivali: salvata la ragazza, parte ora insieme a lei alla ricerca di un prete che li sposi.\nProduzione.\nParte delle riprese del film, prodotto dalla Famous Players Film Company, vennero effettuate a Cuba.\nDistribuzione.\nIl copyright del film, richiesto dalla Famous Players Film Co., fu registrato il 27 dicembre 1916 con il numero LP9838.&lt;br&gt;\nDistribuito negli Stati Uniti dalla Paramount Pictures, il film usc\u00ec nelle sale cinematografiche il 1\u00ba gennaio 1917. In Danimarca, fu distribuito l'8 marzo 1920 con il titolo \"Slavinden\".\nNon si conoscono copie ancora esistenti della pellicola che viene considerata presumibilmente perduta."}
{"id": "3873694", "revid": "282094", "url": "https://it.wikipedia.org/wiki?curid=3873694", "title": "Strage dei Valdesi di Calabria", "text": "La strage dei Valdesi di Calabria fu perpetrata dalla fine di maggio al giugno del 1561. Popolazioni di religione valdese, provenienti dalle valli piemontesi insediatesi in Calabria dal XIII secolo, vissero indisturbate fino al XVI secolo, quando iniziarono a professare apertamente la loro fede riformata. Sottoposte dall'Inquisizione a persecuzioni e a un regime di controllo repressivo, si ribellarono provocando l'intervento delle truppe spagnole del Vicereame di Napoli, che fecero migliaia di vittime.\nL'emigrazione valdese in Calabria.\nL'insediamento in terra di Calabria di popolazioni di religione valdese, provenienti dalle valli a ridosso delle Alpi occidentali - prevalentemente le valli Germanasca, Chisone e Pellice - avvenne forse gi\u00e0 in epoca sveva, nel XIII secolo, e si estese soprattutto dalla prima met\u00e0 del XIV secolo. Lo storico Pierre Gilles, autore nel 1644 di una storia delle chiese riformate, narra come nel 1315 alcuni proprietari terrieri calabresi offrirono ai Valdesi dei fondi da coltivare, in cambio di un canone annuo, con la facolt\u00e0 di costituirvi comunit\u00e0 esenti dagli obblighi feudali.\nQueste colonie valdesi si stabilirono nella zona di Montalto e costituirono a ridosso delle mura del paese un borgo detto degli Ultramontani \u00abper via dei monti Appennini che stanno tra le valli e quei luoghi\u00bb. Agricoltori, pastori, allevatori di piccoli animali e tessitori, mantennero la loro fede religiosa leggendo la Bibbia e pregando in occitano nell'interno delle loro case. La loro operosit\u00e0 e semplicit\u00e0 di costumi, la riservatezza mantenuta sulle loro opinioni religiose, o anche una vera e propria dissimulazione, l'aver evitato ogni proselitismo, la lingua incomprensibile e la rada distribuzione degli abitanti su quei territori montagnosi, favorirono la loro pacifica convivenza e riuscirono a evitare sospetti e lamentele da parte del clero cattolico locale.\nI Valdesi poterono cos\u00ec espandersi a San Sisto, a Vaccarizzo, a San Vincenzo, a Castagna, a La Guardia, quest'ultima edificata da loro stessi, \u00abricongiungendosi probabilmente a nuclei di correligionari col\u00e0 stabilitisi sotto gli Svevi\u00bb. Essi mantenevano relazioni con le popolazioni delle valli piemontesi grazie ai predicatori itineranti - i cosiddetti \u00abbarba\u00bb - che, spacciandosi all'esterno per commercianti o artigiani ambulanti, periodicamente li visitavano per mantenerne la fede e informarli sui parenti lontani. Tuttavia questi Valdesi dovevano necessariamente frequentare le chiese cattoliche nelle occasioni particolari di una nascita, di un matrimonio e di un funerale. Si adattarono cos\u00ec a \u00abudire la messa e facevano battezzare i loro figliuoli dai preti cattolici\u00bb, manifestando una almeno \u00abesteriore deferenza al culto romano\u00bb.\nAlla fine del XV secolo si verific\u00f2 una nuova immigrazione di Valdesi dalle valli piemontesi a seguito delle persecuzioni di Filippo II di Savoia e di papa Innocenzo VIII, ordinate nel 1487 con la bolla \"Id nostri cordis vota\", e interess\u00f2 la Calabria, la Puglia e il Molise. In questa circostanza, nel 1497 il re aragonese Ferdinando II rinnov\u00f2 ai Valdesi gli accordi gi\u00e0 conclusi sotto il regno angioino, e nemmeno la contrastata introduzione dell'Inquisizione spagnola nel Regno di Napoli li colp\u00ec: essa si rivolse piuttosto contro gli Ebrei ai quali, nel 1509, si ordin\u00f2 di \u00abportare il segno di panno rosso, cos\u00ec in petto, acciocch\u00e9 sieno conosciuti per Giudei, e cos\u00ec tenuti e reputati\u00bb.\nLa Riforma protestante e l'Inquisizione.\nNel 1517 la pubblicazione delle \"Tesi sul valore delle indulgenze\" di Lutero e la scomunica di papa Leone X nel 1520 davano avvio alla Riforma protestante, che presto si estese in gran parte della Germania e della Svizzera. Nel 1530 i \"barba\" Giorgio Morel e Pietro Masson, a nome dei Valdesi di Piemonte, Calabria e Puglia, prendevano contatto a Strasburgo con i riformatori svizzeri e tedeschi, e il 12 settembre 1532 nei prati di Chanforan, presso Angrogna, un sinodo generale dei Valdesi di Francia e d'Italia stabiliva di aderire alla Riforma, accettando il principio della \"giustificazione per sola fede\". Conseguentemente, i Valdesi delle valli piemontesi professarono apertamente la loro fede, erigendo anche alcune chiese per celebrarvi il culto, mentre in Calabria \u00absi mantennero ancora per vari anni tranquilli e nascosti\u00bb.\nMentre fallivano i tentativi di accordo tra cattolici e protestanti, e questi ultimi si consolidavano, pur divisi tra loro su alcune questioni dottrinali, la Chiesa cattolica reagiva: nel luglio del 1542 Paolo III istituiva la Congregazione del Sant'Offizio allo scopo di meglio combattere gli \u00aberetici\u00bb coordinando da Roma l'attivit\u00e0 delle gi\u00e0 esistenti inquisizioni vescovili, e nel 1545 il Concilio convocato a Trento condannava fin dalla prima sessione le dottrine protestanti e avviava una propria riforma interna.\nCon decreto del 20 maggio 1553 il Sant'Uffizio aveva affidato al vicario dell'arcivescovo di Napoli l'incarico di \u00abprocedere e inquisire segretamente contro gli eretici e i sospetti di eresia\u00bb del Regno di Napoli. Tale commissario dell'Inquisizione, il domenicano Giulio Pavesi, faceva riferimento a Roma al commissario generale dell'Inquisizione, il cardinale Michele Ghislieri, dal 1566 papa con il nome di Pio V, e si avvaleva della tradizionale struttura dell'Inquisizione medievale, gestita dai frati domenicani. Contemporaneamente, rimanevano ancora in vigore le prerogative dei vescovi in materia di inquisizione.\nIl 2 febbraio 1554 il Sant'Uffizio eman\u00f2 un decreto con il quale si ordinava di procedere contro i seguaci di Pietro Valdo. Alla fine di quell'anno il frate minimo calabrese Giovanni de Alitto da Fiumefreddo, inquisito per eresia, confessava l'esistenza di valdesiani nelle zone di Montalto, Guardia e San Sisto. Gli inquisitori non collegarono l'antica eresia valdesiana con la \u00abpeste luterana\u00bb, e si limitarono a ordinare in quelle zone una breve campagna antiereticale a base di prediche, di ammende e di ammonizioni.\nI Valdesi di Calabria seppero delle novit\u00e0 intercorse in Piemonte e si posero il problema se fosse opportuno istituire pubblicamente il loro culto. Gille de Gilles, \u00abuno degli ultimi barba\u00bb, ossia un predicatore valdese non riformato, giunse dal Piemonte nel 1556 per invitarli a temporeggiare ancora. Per non diffondere il panico fra tutta la popolazione, inform\u00f2 soltanto pochi di loro del pericolo di un'imminente grande persecuzione e li esort\u00f2 \u00aba mettere segretamente in ordine i loro affari, e a ritirarsi in luoghi pi\u00f9 sicuri [...] trasmettendo riservatamente gli uni agli altri il suo consiglio\u00bb.\nLa grande maggioranza respinse la proposta del barba Gilles. I successi della comunit\u00e0 valdese in Piemonte spinsero anzi i Valdesi di Calabria a desiderare una struttura analoga a quella che si erano data i loro confratelli del Nord, con chiese e pastori residenti stabilmente nel territorio. Nel 1558 erano in Calabria i pastori Stefano Negrin, proveniente da Bobbio Pellice, e Giacomo Bonelli, di Dronero: con quest'ultimo, alla fine dell'anno, partirono per Ginevra, dove era stata costituita una Chiesa evangelica italiana, i calabro-valdesi Marco Uscegli di Guardia e Marco Franco di San Sisto.\nLa missione di Gian Luigi Pascale.\nLa richiesta di avere nuovi e ben preparati pastori per la comunit\u00e0 calabrese fu accolta da Calvino in persona, e nel marzo del 1559 il cuneese Gian Luigi Pascale part\u00ec per la Calabria in compagnia di Filippo Ursello e Francesco Tripodi, due catechisti calabro-valdesi formatisi alla scuola di Ginevra, di Marco Uscegli e di Giacomo Bonelli. Quest'ultimo li lasci\u00f2 in Campania, dirigendosi in Puglia, dove pure esistevano comunit\u00e0 valdesi. Passato poi in Sicilia, Bonelli fu arrestato e bruciato sul rogo a Messina o a Palermo, il 16 febbraio 1560.\nPascale e i suoi compagni non sapevano che fra Giovanni da Fiumefreddo, dopo l'abiura dei suoi \u00aberrori\u00bb, era divenuto, oltre che fornitore di vino del sommo inquisitore Michele Ghislieri, anche suo zelante confidente, e il 23 dicembre 1558 lo aveva informato da Cosenza che in quella diocesi, e segnatamente a La Guardia, a Montalto e a San Sisto, gli oltremontani erano tanto aumentati di numero che \u00abo nesciuno o puochi ce ne siano che non siano infectissimi lutherani\u00bb ed erano venuti \u00abin tanta sfarciagine che mandarno infino a Genevra a condurre un maestro che li leggeva pubblicamente heresie et lutheranesimo\u00bb.\nIn quei giorni, il 5 gennaio 1559, fu promulgata da papa Paolo IV, su proposta dell'inquisitore spagnolo Fernando de Vald\u00e9s, una bolla per la quale i confessori erano tenuti a negare l'assoluzione ai penitenti che ammettevano di aver letto o di possedere libri proibiti, a meno che non si autodenunciassero al tribunale dell'Inquisizione. Pena la scomunica, lo stesso confessore doveva anche interrogare il penitente se fosse a conoscenza di altri che leggessero o detenessero tali libri. Seguiva a questa, in febbraio, la bolla \"Cum ex apostolatus officio\" con la quale si minacciava, tra l'altro, la confisca dei beni di quei nobili che favorissero l'eresia nelle loro terre.\nPascale cominci\u00f2 a predicare a San Sisto senza usare alcuna cautela, suscitando paura e ostilit\u00e0 in una parte dei coloni valdesi, che vedevano cos\u00ec compromesso il loro quieto vivere. Anche a La Guardia, \u00abper lo spavento che haveano gli homini della Guardia della persecutione\u00bb, ci fu opposizione alla sua aperta predicazione, soprattutto dai pi\u00f9 ricchi dei coloni: \u00abessendo pregato da detti ricchi di andarmene, non volsi farlo, per amore del povero Popolo, il quale era, non affamato, ma morto di fame dell'Evangelio\u00bb.\nCon l'appoggio del \u00abpovero popolo\u00bb, ossia degli artigiani e dei contadini poveri del luogo, sorse allora a La Guardia un edificio adibito al culto valdese. Qui Pascale, sulla base della Bibbia e dell'\"Istituzione della religione cristiana\" di Calvino, insegn\u00f2 che si era salvi per grazia di Cristo, unico mediatore tra Dio e gli uomini, negando l'autorit\u00e0 del papa, la dottrina della transustanziazione, la confessione, il culto dei santi, il purgatorio, i digiuni, il celibato ecclesiastico, e condannando la corruzione e la ricchezza della Chiesa cattolica.\nIl feudatario di La Guardia, Salvatore Spinelli, sollecitato dalle proteste dei cattolici, dai timori dei valdesi pi\u00f9 ricchi e dal suo stesso interesse, intervenne: dopo averli minacciati due volte, il 2 maggio 1559 fece arrestare Pascale e Uscegli, detenendoli nel castello di Fuscaldo. Il Pascale avrebbe avuto la possibilit\u00e0 di fuggire ma, come scrive, \u00abil rimorso della coscienza mi ritenne, per la paura che il mio fuggire non fosse cagione di dar qualche scandalo a quei poveri fedeli\u00bb. Prima della met\u00e0 di maggio lo Spinelli part\u00ec per Napoli, per giustificarsi di fronte alle autorit\u00e0 del Regno. Egli avrebbe preferito una soluzione morbida, ma quando si rese conto dell'allarme presente nel clero, per prevenire le accuse che gli sarebbero state rivolte decise di denunciare di eresia i suoi sudditi, \u00abproclamando che occorreva o convertirli o sterminarli\u00bb.\nL'intervento dell'Inquisizione.\nAllertata da fra Giovanni da Fiumefreddo, l'Inquisizione si era gi\u00e0 messa in movimento. Michele Ghislieri, dall'anno prima divenuto \u00absummus ac perpetuus inquisitor\u00bb, supremo inquisitore a vita, aveva investito l'abate di San Sisto, fra Bernardino d'Alimena, e il vescovo di Lesina, nonch\u00e9 vicario di Cosenza, Orazio Greco, di poteri inquisitoriali, incaricandoli \u00abdi effettuare una prima ricognizione tra le comunit\u00e0 valdesi\u00bb. Il 13 maggio 1559 fra Giovanni inform\u00f2 il cardinal Ghislieri dei primi riscontri avuti da fra Bernardino: quegli Ultramontani erano \u00abmarci heretici\u00bb, che all'ultimo Giubileo del 1550 non avevano mai frequentato le chiese, che non digiunavano mai nei giorni comandati, anzi, mangiavano carne, si confessavano solo se costretti, \u00abfaticavano li giorni delle feste\u00bb, non facevano mai dire messa per i defunti \u00abeccetto quella una che si dice il d\u00ec che si sepellisce il defunto, che non ne ponno far di manco\u00bb, e che ora con gran fatica fra Bernardino li costringeva \u00aba veder messa, et a sentir la predica\u00bb.\nFra Giovanni da Fiumefreddo informava altres\u00ec dell'arresto del Pascale, \u00abbandito e condannato per heretico come appare in lo indice dei libri prohibiti\u00bb, e di \u00abdue sfarciati heretici\u00bb, Tommaso Audino e Michele Alamanno. Anche il vescovo Orazio Greco scrisse al cardinal Ghislieri, il 28 maggio, che sarebbe andato a San Sisto e a La Guardia con il domenicano Giovanni Battista de Angelis a processare e far abiurare gli eretici, dando \u00abil debito castigo\u00bb agli \u00abostinati\u00bb. In risposta, il cardinale Ghislieri gli ordin\u00f2 di mandare a Napoli \u00ab4 o 6 de li principali\u00bb pi\u00f9 altri 25 \u00abdi quali si pu\u00f2 dubitar di fuga\u00bb perch\u00e9 vi fossero processati, informando il nunzio di Napoli e commissario dell'Inquisizione romana Giulio Pavesi, e trasmettendo i verbali dei processi al tribunale di Roma.\nL'inquisitore Giulio Pavesi si era dichiarato convinto della necessit\u00e0 di usare un estremo rigore verso gli Ultramontani: \u00abnon sar\u00e0 sufficiente remedio a pigliarne 10 o vinti, ma in tutto bisogneria brusarli\u00bb, rigore condiviso dal cardinal Ghislieri che, avendo saputo delle semplici abiure di massa ottenute da fra Bernardino d'Alimena e dal vescovo Greco, in luglio scrisse duramente a quest'ultimo che \u00abl'heresia esser tale infermitade che non cos\u00ec facilmente n\u00e9 in breve tempo si risana. Et chi vol risanarla conviene ritrovar bene la radice\u00bb, dichiarandosi meravigliato che \u00abessendo dottor\u00bb il Greco, avesse proceduto \u00abcos\u00ec abrutamente\u00bb.\nA Orazio Greco il nuovo vicer\u00e9 di Napoli don Pedro Af\u00e1n de Ribera, succeduto il 12 giugno al duca d'Alba, affid\u00f2 l'inchiesta a carico di Gian Luigi Pascale anche per chiarire le eventuali responsabilit\u00e0 del feudatario Spinelli nella diffusione dell'eresia valdese. L'inchiesta, durante la quale il Pascale, gi\u00e0 soggetto ai ferri, fu messo a pane e acqua \u00abet una volta il giorno\u00bb, ebbe una lunga sospensione causata, sembra, dalla morte di Paolo IV avvenuta in agosto e dai torbidi che ne erano seguiti a Roma con l'assalto al palazzo dell'Inquisizione. In coincidenza con l'elezione del nuovo papa Pio IV, alla fine di dicembre ripresero gli interrogatori durante i quali Pascale non volle coinvolgere nessun abitante della Guardia. Pascale, Uscegli, Ursello, Tripodi e un catechista di nome Luigi furono trasferiti nel gennaio del 1560 nel carcere dell'arcivescovado di Cosenza, dove Filippo Ursello, Francesco Tripodi e Luigi abiurarono.\nIl vicer\u00e9 Af\u00e1n de Ribera era al corrente del processo di Cosenza e il 9 febbraio 1560 affianc\u00f2 al Greco un proprio magistrato, Bernardino Santacroce, ordinandogli di \u00abprocedere con li termini della Justizia e delli Sacri Canoni contra detti heretici\u00bb. Informato di questa iniziativa e congratulandosi per la sua \u00abcura e diligenza\u00bb, Pio IV scrisse il 23 febbraio al Vicer\u00e9 di aver gi\u00e0 fatto presente al nunzio a Napoli Giulio Pavesi che cosa voleva \u00absi facesse a quegli abitanti di Guardia e San Sisto, immersi nell'infamia dell'eretica pravit\u00e0\u00bb ed esort\u00f2 Af\u00e1n de Ribera a mettere in opera tutto ci\u00f2 che lo stesso Pavesi gli avrebbe riferito a voce su suo mandato.\nIl Santacroce avrebbe voluto emettere subito la sentenza, ma si ebbe l'opposizione del Greco, che si atteneva agli ordini provenienti direttamente dal Ghislieri e dal papa, i quali volevano che si approfondisse conoscenza ed estensione dell'eresia calabrese. Il 26 febbraio Pascale e Uscegli subirono l'ultimo interrogatorio e in aprile fu deciso di consegnarli all'Inquisizione romana. Il 15 aprile furono avviati a Roma dove giunsero, dopo una sosta a Napoli, il 15 maggio 1560. Pascale resistette a tutte le torture e fu bruciato il 16 settembre. Non si conosce la sorte dell'Uscegli, anche se un Marco Uscegli, calabrese, \u00e8 attestato come rifugiato a Ginevra nel 1563.\nL'inquisitore Malvicino e le ordinanze del Sant'Uffizio.\nInsoddisfatta dell'opera di fra Bernardino d'Alimena e del vescovo Orazio Greco, nel novembre del 1560 l'Inquisizione di Roma incaric\u00f2 al loro posto il domenicano Valerio Malvicino. Questi era consulente del Sant'Uffizio presso la corte napoletana e godeva della fiducia del Vicer\u00e9, il quale, d'intesa con il cardinale Ghislieri, eman\u00f2 il 28 novembre una direttiva ai governatori del Regno per la repressione degli eretici che \u00abper volerne vivere licentiosamente, et darnosi a tutti vitii et peccati, non voleno obedire alli ordini et precetti della sacrosanta romana Ecclesia\u00bb.\nMalvicino giunse il 13 novembre a Cosenza, da dove scrisse il giorno dopo a Tommaso Scotto, che sostituiva provvisoriamente il cardinale Ghislieri nella carica di commissario generale dell'Inquisizione romana. Lo inform\u00f2 dell'attivit\u00e0 del vescovo Greco, che aveva fatto fare a tutti i valdesi \u00abforse quattro volte l'abiuratione in comuni, per\u00f2 confusamente\u00bb, senza cavarne alcun frutto, dal momento che quelli, che \u00abpocho sonno differenti dalle bestie\u00bb, continuavano a professare l'eresia. Propose pertanto l'emanazione di un decreto papale o dell'Inquisizione col quale s'intimasse \u00abche ogni volta che alchuno di loro si trovar\u00e0 contravertire et credere contro la fede catholica, habbiano d'essere dati al braccio seculare\u00bb.\nNei giorni successivi il Malvicino si rec\u00f2 di persona nei centri interessati dall'eresia. Da Montalto scrisse allo Scotto, il 22 novembre, confessando di non aver ottenuto alcun risultato, essendo stati quegli abitanti cos\u00ec ben istruiti \u00abche con le pi\u00f9 belle parole del mondo hanno engannato tutt'el mondo e persoaso il Signor Duca suo di Montalto d'esser tutti catholici perfettissimi\u00bb. Sarebbe stato necessario arrestare e processare a Roma le persone pi\u00f9 influenti di loro, \u00abquelli tali i quali furono i principali in mandare a Ginevra, e che tengono tutto il restante insieme, dando instruttione et ammaestramenti su come se hanno da reggere et come hanno da respondere\u00bb.\nPass\u00f2 poi a San Sisto e a La Guardia. Il 30 dicembre scrisse allo Scotto che la sua attivit\u00e0 aveva \u00abfatto frutto\u00bb a La Guardia e altrettanto ne sperava a San Sisto. Si sa del processo intentato a San Sisto contro una Maddalena Aurellia, madre di un Battista studente alla scuola di Calvino, e contro un Francesco Crispini, che si sottrasse al processo con la fuga. A coloro che avevano abiurato impose l'\u00ababitello\u00bb giallo, la veste penitenziale che il condannato era obbligato a indossare per anni o per tutta la vita quale marchio d'infamia.\nAll'abiura, al processo e all'obbligo dell'abitello i valdesi opponevano resistenza, si lamentava Malvicino col cardinal Ghislieri nella sua lettera del 9 febbraio 1561, e cominciavano a fuggire dai loro paesi. A Napoli erano fuggiti certi loro capi - Marco Antonio Giamo detto Barracca, Alfonso Guerra, Givineo, Antonio Verminella e Marco Francesco - e sarebbe stato bene che l\u00ec \u00absi carcerassero e si castigassero\u00bb. A San Sisto fece abbattere una casa dove si riunivano i valdesi, a La Guardia fece demolire la casa di mastro Francesco Barbero, e istitu\u00ec la confraternita del Santissimo Sacramento, che visitava in processione gli infermi e recitava l'ufficio dei defunti. Unitamente alle litanie del sabato, Malvicino contava su questi riti per far accettare a quelle popolazioni l'ortodossia cattolica.\nQuello stesso 9 febbraio 1561 il Sant'Uffizio emanava il decreto, gi\u00e0 richiesto dal Malvicino in novembre, sotto forma di ordinanze che disciplinavano la vita delle popolazioni calabro-valdesi. Era loro fatto divieto di riunirsi in un numero maggiore di sei persone; non potevano esprimersi nella loro lingua, l'occitano, ma utilizzare la comune parlata del circondario; dovevano ascoltare la messa ogni mattina; dall'et\u00e0 di cinque anni, i bambini dovevano essere istruiti nella dottrina cattolica; era resa obbligatoria la confessione, la comunione e l'ascolto delle prediche quaresimali; era fatto divieto di intrattenere rapporti epistolari senza l'autorizzazione dell'Inquisizione; erano vietati i viaggi in Piemonte e a Ginevra e i loro eventuali figli l\u00e0 residenti erano tenuti a rientrare in Calabria, abiurando se eretici; per 25 anni i calabro-valdesi non potevano sposarsi tra di loro; erano tenuti a illuminare a loro spese il SS. Sacramento delle chiese; si dovevano demolire e non pi\u00f9 ricostruire le case che avevano ospitato i predicatori riformati; gli eretici pentiti dovevano indossare l'abitello giallo. Le ordinanze sarebbero state lette alla comunit\u00e0 ogni messa domenicale dai curati del luogo.\nCon il divieto di riunione e dell'uso della loro lingua, e con l'obbligo del matrimonio misto la repressione religiosa si univa alla limitazione dei diritti civili, secondo una strategia di annientamento dell'identit\u00e0 della comunit\u00e0 nell'arco di qualche generazione. Gli \u00abitaliani\u00bb sposati alle donne ultramontane avrebbero popolato \u00abqueste terre de italiani, che non vi sia memoria n\u00e9 di heretici n\u00e9 di Ultramontani\u00bb, e \u00abin breve tempo si dimenticheranno questa falsa dottrina nella quale sono nati\u00bb.\nI Valdesi reagirono agli ultimi provvedimenti in parte con la resistenza passiva, in parte con la fuga. Come scrisse Malvicino al cardinale Ghislieri il 3 marzo, essi \u00abper sola forza vanno alla comunione, et alcuni vi sono iti senza confessarsi, et altri detto di volersi communicare ogni d\u00ec, anzi tante volte quante si vuole\u00bb, che equivaleva a dare \u00abil Sacramento ai cani\u00bb. Altri, \u00abnon huomini, ma orsi\u00bb si erano dati alla macchia nelle campagne e nelle montagne vicine. Ai fuggitivi il Malvicino aveva fatto demolire le case e sequestrare i beni, secondo gli ordini ricevuti dal Ghislieri, a beneficio della Chiesa, mettendosi in conflitto con le autorit\u00e0 del Regno, che rivendicava a s\u00e9 quei beni.\nConvinto che la questione valdese potesse essere risolta solo \u00abcon l'esterminio se non de tucti, almeno d'alchuni\u00bb, il Malvicino chiese l'intervento del barone di Castagneto, governatore del ducato di Montalto, feudo appartenente al duca Antonio II d'Aragona, perch\u00e9 catturasse i pi\u00f9 influenti dei calabro-valdesi, ma invano, essendosi questi rifugiati nei boschi con \u00abcirca 3 mila persone lutherane per viver a modo loro\u00bb, come informava l'ambasciatore veneziano presso la Santa Sede, esagerando il numero dei fuggiaschi.\nMalvicino part\u00ec in aprile per Roma per conferire direttamente con il papa e i cardinali inquisitori. Il 19 aprile, il segretario di Stato vaticano Carlo Borromeo raccomand\u00f2 al nunzio apostolico di Napoli, Paolo Odescalchi, di non tardare \u00abpi\u00f9 a provvedere che quella maledetta peste non infetti e travagli quei populi\u00bb, e il 3 maggio inform\u00f2 della decisione di Pio IV di affidare la gestione dell'affare calabrese agli arcivescovi di Reggio Calabria e di Cosenza, Gaspare Del Fosso e Taddeo De Gaddi, augurandosi ancora che il Vicer\u00e9 facesse \u00abquel che conviene prima che il male faccia maggior radice\u00bb. A tale scopo il Borromeo invitava l'Odescalchi a premere sul Vicer\u00e9 \u00abacci\u00f2 mandi s\u00ec buona provvisione in Calabria, che del tutto si sradichi la mala semenza di quei tristi\u00bb. Il Malvicino non finiva la sua missione, perch\u00e9 egli doveva tornare in Calabria mantenendo la sua prerogativa d'inquisitore, ma in posizione subordinata rispetto ai due arcivescovi.\nLa strage.\nIl governatore Castagneto intim\u00f2 ai valdesi fuorusciti da San Sisto di fare ritorno nelle loro case e poi, l'8 maggio 1561, di presentarsi \u00abtutti, maschi e femmine, piccioli e grandi, a Cosenza\u00bb. Essi rifiutarono e, armati, si radunarono sulle alture di La Guardia, contando sull'appoggio degli abitanti del luogo. Quando due di loro, isolati, furono catturati dalle guardie, i loro compagni corsero in soccorso e nello scontro furono uccise tre guardie.\nIl 20 maggio Castagneto e il vescovo Greco invitarono le donne e i bambini dei fuorusciti a tornare a San Sisto, garantendo loro l'impunit\u00e0. Poi, alla testa di un migliaio di soldati, il governatore inizi\u00f2 il rastrellamento dei fuggiaschi. Individuati una quarantina di loro, i soldati si lanciarono all'inseguimento al grido di \u00abammazza gl'inimici della fede\u00bb ma, finiti in una stretta gola, furono assaliti dai valdesi appostati sui fianchi delle colline ed ebbero la peggio: una cinquantina di soldati, compreso il Castagneto, rimasero uccisi.\nFu allora bandita la crociata contro i Valdesi. Alla testa delle truppe incaricate della repressione il Vicer\u00e9 pose Marino Caracciolo, marchese di Bucchianico, affiancato dal cognato Ascanio Caracciolo, principe di Alesia e marchese di Brienza. Le istruzioni fornite dal Vicer\u00e9 al comandante Caracciolo prevedevano che insieme alle forze spagnole operassero compagnie di soldati meridionali e fossero arruolati anche criminali comuni, in cambio della totale amnistia dei reati commessi. Su ciascun valdese fu posta una taglia: cento ducati per ogni predicatore catturato vivo, venti ducati per ogni comune eretico vivo e dieci ducati se morto. I prigionieri dovevano confessarsi e poi essere impiccati, con l'eccezione dei minori di diciassette anni, che sarebbero stati affidati ai giudici di Cosenza. Per le donne, se relapse, era prevista la morte, come pure per i favoreggiatori dei fuggitivi.\nIl 29 maggio le truppe di Marino Caracciolo entrarono facilmente a San Sisto, priva di mura e semi-deserta, saccheggiando e incendiando le case. Sessanta uomini, catturati, vennero impiccati o gettati dalle torri, le donne furono violentate. I sansistesi si erano dati in maggioranza alla macchia, spostandosi per i sentieri montani fino a raggiungere Bisignano per procurarsi da mangiare, poi decisero di dividersi in piccoli gruppi, sperando di passare inosservati. Individuati dai soldati, che utilizzavano cani mastini addestrati alla caccia all'uomo, quelli che non furono uccisi sul posto vennero catturati a centinaia e tradotti nelle carceri di Cosenza e di Montalto. Pochi riuscirono a rifugiarsi a La Guardia, confidando nelle mura che cingevano il paese e nella solidariet\u00e0 dei correligionari.\nVerso il 3 giugno Marino e Ascanio Caracciolo unirono le loro forze per dare l'assalto a La Guardia. Non ci fu per\u00f2 bisogno di cingere d'assedio le mura perch\u00e9 o gli inquisitori oppure, secondo i pi\u00f9, il feudatario Salvatore Spinelli convinse con l'inganno i guardioli ad aprire le porte del paese. Egli sarebbe infatti riuscito a condurre dentro La Guardia 50 soldati, fatti passare per prigionieri e scortati da altrettanti militari, con la scusa che costoro dovevano essere rinchiusi nelle carceri. Di notte - era il 5 giugno 1561 - quei cento soldati uscirono dalla prigione e aprirono la porta principale di La Guardia, facendo entrare le truppe dei Caracciolo in attesa.\nQuella porta fu chiamata da allora \"Porta del Sangue\". Si scaten\u00f2 infatti il massacro di centinaia di Valdesi, trafitti dalle spade, gettati dalla torre, bruciati dopo essere stati cosparsi di trementina, e settanta case furono incendiate. I superstiti furono avviati, chi nelle carceri sotterranee del castello di Cosenza, chi in quelle del castello di Montalto. Nelle prime, di centinaia di prigionieri \u00abne morirono tanti e per condanne a morte e per fame, freddo e torture subite\u00bb.\nA Montalto furono rinchiusi, tra uomini e donne, 1.600 valdesi. Istruito un rapido processo presieduto dal commissario governativo Pirro Antonio Pansa, dal vicario di Cosenza Orazio Greco e dal Malvicino, 150 di essi furono condannati a morte per ribellione, porto d'armi ed eresia. L'11 giugno 1561 si procedette, davanti alla chiesa di San Francesco di Paola, all'esecuzione di 86 o 88 di loro, cos\u00ec descritta in una lettera da un testimone oculare:\nI vecchi andavano \u00aba morire allegri, i giovani pi\u00f9 impauriti\u00bb, davanti al procuratore Pansa che \u00abse ne stava sopra le scale del Tempio, con una canna in mano, sollecitando l'esecutione\u00bb, e all'inquisitore Malvicino, che al processo \u00abnon si faticava mai di dar bastonate, schiaffi, pugni, calci e pelar la barba, a quei meschini\u00bb, e tutti facevano \u00able pi\u00f9 gran risa del mondo\u00bb sentendo i condannati invocare \u00abil nome di Gies\u00f9 Cristo\u00bb e raccomandare \u00ablo Spirito loro nelle mani di Dio\u00bb.\nPerch\u00e9 servissero di ammonimento, tutti i cadaveri dei condannati furono squartati e appesi a pali piantati lungo la strada che da Cosenza conduceva a Morano, presso il confine della Basilicata. Il 12 giugno il gesuita Lucio Croce rifer\u00ec al padre provinciale di Napoli Alfonso Salmer\u00f3n dell'esecuzione dei primi 88 Valdesi su un totale di 150 condanne a morte. Sarebbe dovuta seguire l'esecuzione di \u00abcento donne delle pi\u00f9 vecchie\u00bb, da torturare e giustiziare \u00abper avere la mistura perfetta\u00bb. ma le condanne vennero sospese per l'intervento di due gesuiti inviati a confessare i condannati, Lucio Croce e Juan Xavier. Quest'ultimo rimase ammirato dal senso morale dei calabro-valdesi: \u00abNon si vedeva mai biastemare; la robba la lasciavano per la strada; non facevano fra loro questione, n\u00e9 si accusavano l'uno a l'altro, et cos\u00ec dell'altre cose et virt\u00f9 morale\u00bb.\nAlla fine di giugno rimanevano nelle carceri del castello di Montalto quasi 1.400 valdesi, mentre proseguiva la caccia agli sbandati. Un altro centinaio di valdesi, rinchiusi nei sotterranei del castello di Cosenza, erano in attesa del processo. Scarse sono le notizie sul suo esito. In quella che fu poi chiamata piazza Valdesi, il 27 giugno quattro o cinque furono bruciati dopo essere stati unti di resina, affinch\u00e9 \u00absoffrano di pi\u00f9 per correzione della loro empiet\u00e0\u00bb, e per il 28 giugno era previsto il rogo di cinque donne. Mor\u00ec sul rogo il predicatore Bernardino Conte, mentre il vecchio barba Stefano Negrin, destinato a essere mandato di fronte all'Inquisizione di Roma, mor\u00ec invece di stenti in carcere.\nDei superstiti, vi furono i condannati a remare nelle galee spagnole, \u00able donne e i bimbi pi\u00f9 floridi\u00bb furono venduti come schiavi, gli orfani furono \u00abrieducati\u00bb negli istituti cattolici, alcune centinaia furono inviati al confino e i rimanenti, dopo l'abiura, furono lasciati liberi con l'abito di penitenza. Impossibile quantificare il numero delle vittime. Un testimone del tempo scrisse di 2.000 morti, ma nell'assenza di fonti precise, gli storici hanno stimato da un minimo di 600 a un massimo di 6.000 vittime.\nUna diaspora di Ultramontani, iniziata fin dall'arresto del Pascale e dalle prime repressioni del Malvicino, prosegu\u00ec durante i massacri e anche successivamente, avendo per meta le valli piemontesi, Ginevra e la Sicilia. Sembra che esistesse una rete clandestina che favoriva gli sbarchi dei fuggitivi nell'isola e si sa delle abiure di due valdesi originari di Guardia, Antonio Nicolino e Michele Tunda, rispettivamente a Messina nel 1568 e a Palermo nel 1572.\nSi conosce un elenco di 19 rifugiati a Ginevra dal 1559 al 1567 provenienti da Guardia e San Sisto, Di questi, Giovan Battista Aureli, di San Sisto, studi\u00f2 all'Accademia ginevrina dal 1559, divenne pastore di Saintonge verso il 1564 e poi nel 1570 succedette a Londra al defunto Girolamo Ferlito. Anche Andrea Traverso, di Guardia, studi\u00f2 all'Accademia di Calvino per diventare pastore a Saintonge e poi, nel 1576, pastore di Berneuil.\nAltri fuorusciti si unirono alle bande di briganti che operavano nelle vicine montagne. Tra questi, particolare rilevanza assunse l'ultramontano Marco Berardi, figura semi-leggendaria e popolarmente soprannominato Re Marcone, che costitu\u00ec un piccolo esercito stipendiato con l'esazione di tributi. Impose una taglia di duemila ducati sul capo di Marino Caracciolo e di dieci ducati su ogni soldato spagnolo, proponendosi di liberare tutta la regione dal dominio vicereale. Dopo aver riportato diversi successi, il suo tentativo fu debellato nel 1563 ricorrendo alla corruzione e alle truppe del marchese di Cerchiara Filippo Pignatelli.\nIl giudizio degli storici.\nLa responsabilit\u00e0 del massacro viene fatta ricadere sugli Spagnoli e, generalmente, anche sull'Inquisizione di Roma e sul cardinale Ghislieri (futuro san Pio V) in particolare, che si sarebbe servito delle truppe spagnole come di un braccio secolare. Cos\u00ec intendono lo storico cappuccino Giovanni Fiore, Amedeo Bert, Tommaso Morelli, Filippo De Boni, Cesare Cant\u00f9, Davide Andreotti, Giuseppe Morosi, Demetrio De Seta, Luigi Carci, Oreste Dito, Ernesto Comba, Cesare Sinopoli, Felice Monteleone, Corrado Alvaro, Gerhard Rohlfs, Lionello Fiumi, Mario Borretti, Elena Cassin, Monique Roussel De Fontan\u00e8s, Mario Siniscalchi, Lucio Gambi, Gustavo Valente, Giovanni Miccoli, Cesare Ritacca, Enzo Misefari, Antonino De Pasquale, Gaetano Vena, Renato Caserta, Rosa Troiano, Alfredo Marranzini, Pasquale Lopez, Giovanni Panaro, Giovanni Gonnet, Mauro Minervino, Augusto Placanica, Pier Francesco Bellinello, Pietro De Leo, Ornella Milella, Romano Napolitano, Domenico Laruffa, Michele Miele, Antonio Piromalli, Alfonso Tortora, Adriano Prosperi, Ulderico Parente, Giosu\u00e8 Musca, Vincenzo Lavenia, Enzo Stancati, Pierroberto Scaramella.\nAltri storici giudicano invece prevalente o esclusiva la responsabilit\u00e0 delle autorit\u00e0 del Viceregno napoletano nell'eccidio. Cos\u00ec si esprimono Domenico Antonio Parrino, Francesco Palermo, il gesuita Pasquale Sposato, Ernesto Pontieri, padre Francesco Russo, Carlo De Frede, Giuseppe Coniglio, Aurelio Lepre, Elisa Novi Chavarria, Raffaele Colapietra, Luigi Intrieri.\nNel giudizio storico della vicenda pesa un elemento la cui novit\u00e0 si \u00e8 imposta soltanto nel 1999. Fino ad allora si riteneva che le ordinanze del Sant'Uffizio, con le quali si prescrivevano ai Valdesi tutta una serie di proibizioni e di obblighi, fossero state imposte dopo le stragi di giugno. La scoperta, fatta negli archivi vaticani dallo storico Scaramella nel 1999, che esse risalivano invece al precedente febbraio, comporta la valutazione che \u00aball'origine della ribellione, e della conseguente strage, vi fu l'energica reazione delle popolazioni ultramontane di Calabria al regime comportamentale imposto dalla Chiesa di Roma\u00bb."}
{"id": "3873696", "revid": "106908", "url": "https://it.wikipedia.org/wiki?curid=3873696", "title": "Numerio Fabio Vibulano", "text": "Consolato.\nNel 421 a.C. fu eletto al consolato con Tito Quinzio Capitolino Barbato.\nA Fabio tocc\u00f2 in sorte la campagna contro gli Equi che, anche se fu condotta vittoriosamente dai romani, fu festeggiata nell'urbe con una semplice ovazione.\nA Roma i senatori prima presentarono la proposta di portare da due a quattro il numero dei questori, poi la ritirarono quando i tribuni della plebe, accogliendola, proposero che almeno uno di questi nuovi questori, fosse scelto tra la plebe.\nPrimo tribunato consolare.\nNel 415 a.C. fu eletto tribuno consolare con Gaio Valerio Potito Voluso, Publio Cornelio Cosso e Quinto Quinzio Cincinnato.\nIn quell'anno i Bolani attaccarono i coloni romani di Labico, inviati l'anno prima, sperando nell'appoggio degli Equi, che per\u00f2 non intervennero. Furono facilmente sconfitti dai romani.\nSecondo tribunato consolare.\nNel 407 a.C. fu eletto tribuno consolare con Lucio Furio Medullino, gi\u00e0 console due volte, Gaio Servilio Strutto Ahala e Gaio Valerio Potito Voluso, entrambi al loro secondo tribunato consolare.\nScaduta la tregua con Veio Roma invi\u00f2 una delegazione per ottenere soddisfazione per i torti subiti.\nI Romani per\u00f2, a causa della mancata tempestivit\u00e0 nelle decisioni, persero la guarnigione di Verrugine, che fu massacrata dai Volsci e dagli Equi. L'esercito inviato per dare aiuto al presidio, arrivato a massacro avvenuto, non pot\u00e9 far altro che vendicare la guarnigione, massacrando i nemici, sorpresi mentre erano intenti a far bottino."}
{"id": "3873699", "revid": "1591754", "url": "https://it.wikipedia.org/wiki?curid=3873699", "title": "Antonio Galdo", "text": "Biografia.\nVive a Roma, e ha lavorato per i pi\u00f9 importanti giornali italiani (l\u2019ultimo \u00e8 La Stampa). Dirige il sito Nonsprecare.it, leader nel settore Stili di vita e Sostenibilit\u00e0, nato da tre suoi libri\", Non sprecare, Basta Poco e L\u2019egoismo \u00e8 finito\", tutti pubblicati con la casa editrice Einaudi. Sia sul sito Nonsprecare.it sia nella trilogia einaudiana di Galdo, la bussola editoriale \u00e8 rappresentata dai 17 obiettivi di sviluppo sostenibile inseriti nell\u2019Agenda 2030 dell\u2019ONU. Il mondo di oggi e di domani, dove il cambiamento passa certo per le scelte politiche ma innanzitutto per quelle individuali, che come persone facciamo ogni giorno. Alla stessa linea \u00e8 ispirato il Premio Non sprecare, che Galdo ha creato nel 2009 e attualmente dirige e realizza in collaborazione con l\u2019universit\u00e0 LUISS.\nGaldo inizia il suo percorso professionale al quotidiano \"Il Mattino\", dove scrive da cronista quando \u00e8 ancora studente universitario. Qualche anno dopo la laurea in Economia e Commercio, e dopo diverse esperienze di lavoro con varie testate a Napoli, Roma, Londra e Milano, si trasferisce definitivamente a Roma. Qui diventa una firma di punta del settimanale \"Panorama\", dove resta per circa vent'anni, e intanto consolida la sua collaborazione, durata dieci anni, con Enzo Biagi, per la realizzazione dei programmi televisivi di un autentico caposcuola del giornalismo italiano.\nGaldo ha realizzato, e firmato da autore, diversi programmi televisivi (tra questi \"La storia della classe dirigente in Italia\" per \"Rai Educational\") e radiofonici (tra questi \"I Palazzi del potere\", \"Fabbriche\", \"Vite sprecone\") per \"Radio 2\" e per \"Radio 3\".\nHa avuto due brevi parentesi di direttore. La prima, quando a soli 28 anni cre\u00f2 il mensile \"Itinerario\" a Napoli, ispirandosi a una continuit\u00e0 editoriale e culturale con la rivista \"Nord e Sud\", fondata da Francesco Compagna nel 1954, dopo avere lasciato \"Il Mondo\" di Mario Pannunzio. Galdo conosceva bene la parabola di Nord e Sud, in quanto agli inizi della sua carriera aveva scritto diversi articoli anche per la rivista di Compagna. Rinunci\u00f2 alla direzione di Itinerario nel 1989, per trasferirsi a Milano, da dove ha fatto per due anni l\u2019inviato speciale per un network di quotidiani, tra i quali \"Il Mattino, Il Secolo XIX e La Gazzetta del Mezzogiorno\". La seconda parentesi di direttore, tra il 2008 e il 2010, \u00e8 durata meno di due anni, durante i quali Galdo ha diretto il quotidiano \"L'Indipendente\"\"[2]\" provando a farlo diventare la voce dei \u201cModerati rivoluzionari\u201d. Un tentativo che per\u00f2 si concluse, senza successo, con la vendita del giornale."}
{"id": "3873701", "revid": "468892", "url": "https://it.wikipedia.org/wiki?curid=3873701", "title": "P3R-233", "text": ""}
{"id": "3873705", "revid": "1305772", "url": "https://it.wikipedia.org/wiki?curid=3873705", "title": "Tito Quinzio Capitolino Barbato (console 421 a.C.)", "text": "Consolato.\nNel 421 a.C. fu eletto al consolato con Numerio Fabio Vibulano.\nA Fabio tocc\u00f2 in sorte la campagna contro gli Equi che, anche se fu condotta vittoriosamente dai romani, fu festeggiata nell'urbe con una semplice ovazione.\nA Roma i senatori prima presentarono la proposta di portare da due a quattro il numero dei questori, poi la ritirarono quando i tribuni della plebe, accogliendola, proposero che almeno uno di questi nuovi questori, fosse scelto tra la plebe."}
{"id": "3873707", "revid": "436907", "url": "https://it.wikipedia.org/wiki?curid=3873707", "title": "Il mondo che non c'\u00e8", "text": "Il mondo che non c'\u00e8 \u00e8 l'album d'esordio del rapper Chief pubblicato a nome Chief &amp; Soci, pubblicato con la collaborazione di Huda, DJ Enzo e Phase II. L'album \u00e8 stato stampato su CD, vinile e musicassetta.\nPer la canzone Mazz' E Panell' \u00e8 stato realizzato un video musicale."}
{"id": "3873713", "revid": "287204", "url": "https://it.wikipedia.org/wiki?curid=3873713", "title": "Sh2-112", "text": "Sh2-112 \u00e8 una nebulosa a emissione visibile nella costellazione del Cigno.\nSi individua nella parte settentrionale della costellazione, circa 1,5\u00b0 a WNW della brillante stella Deneb; il periodo pi\u00f9 indicato per la sua osservazione nel cielo serale ricade fra i mesi di luglio e dicembre ed \u00e8 notevolmente facilitata per osservatori posti nelle regioni dell'emisfero boreale terrestre.\nSi tratta di una regione H II circolare delle dimensioni apparenti di circa 15', attraversata da una banda scura sul suo lato occidentale orientata in senso nord-sud. Si ritiene che la stella responsabile della sua eccitazione sia BD+45\u00a03216, una stella blu doppia di classe spettrale O8V e una magnitudine apparente di 9,18; le stime sulla distanza di questa stella forniscono un valore di 1740\u00a0parsec (circa 5670 anni luce), che collocherebbe cos\u00ec Sh2-112 in una regione del Braccio di Orione particolarmente ricca e fisicamente molto vicina al grande sistema nebuloso di Cygnus X. La nebulosa \u00e8 posta in una regione di formazione stellare di cui, secondo il catalogo Avedisova, farebbero parte anche alcune sorgenti di onde radio e la nube molecolare [DBY94]\u00a029, che possiede una massa di 1880\u00a0M\u2299; tuttavia in uno studio del 1994 si riporta per quest'ultima nube una distanza di 2100\u00a0parsec."}
{"id": "3873718", "revid": "767487", "url": "https://it.wikipedia.org/wiki?curid=3873718", "title": "Fuori dal giorno", "text": "Fuori dal giorno \u00e8 un film italiano del 1982 scritto e diretto da Paolo Bologna.\nTrama.\nLeo non riesce a concludere niente nel difficile rapporto con la fidanzata, e nemmeno nel film che sta realizzando col suo amico Ennio, n\u00e9 con i ricchi clienti del suo piccolo traffico di cocaina. A fine giornata la polizia lo sta quasi per arrestare, ma prendono invece un suo sprovveduto amico.\nProduzione.\nIl piccolo film d'esordio (costato soltanto 35 milioni di lire), fu ben accolto , insieme al suo protagonista maschile, dalla critica italiana ed internazionale; certo perch\u00e9 il protagonista stesso, Leo, era un regista indipendente, che per la ridottissima troupe e budget produttivo (da 1 a 5 persone), che le tecniche di ripresa con lenti hi-speed con pochissime luci aggiunte, il tutto decisamente desueto nel cinema ufficiale. Il film \u00e8 stato girato con una piccola cinepresa in stile guerrilla filmaking, nei bar e per la citt\u00e0, con comparse inconsapevoli di essere riprese."}
{"id": "3873737", "revid": "1566286", "url": "https://it.wikipedia.org/wiki?curid=3873737", "title": "Quinta colonna (miniserie televisiva)", "text": "Quinta colonna \u00e8 uno sceneggiato televisivo del 1966, diretto da Vittorio Cottafavi ed ispirato all'omonimo romanzo di Graham Greene. Dal libro era gi\u00e0 stato tratto un pregevole film di Fritz Lang, \"Il prigioniero del terrore.\"\nCast.\nIl cast \u00e8 composto da attori italiani di estrazione cinematografica e teatrale. Raoul Grassilli interpreta il protagonista Arthur Rowe, affiancato da Giulia Lazzarini, Tino Schirinzi, Renato De Carmine, Tino Carraro e Siria Betti.\nTrama.\nLa storia narra del signor Rowe, coinvolto nelle trame dello spionaggio nazista degli anni quaranta. Nel tentativo di far luce sulla sua vicenda e sul ruolo che dovrebbe ricoprire, l'uomo finir\u00e0 al centro di una complicata storia che, partendo da un presagio annunciatogli da una zingara, finir\u00e0 col vederlo protagonista di una struggente storia d'amore, di una perdita della memoria e di un conseguente ricovero in un ospedale psichiatrico. Solo al termine della storia il protagonista, giunger\u00e0 ad un parziale chiarimento della sua posizione."}
{"id": "3873745", "revid": "715366", "url": "https://it.wikipedia.org/wiki?curid=3873745", "title": "Rusalka (Dargomy\u017eskij)", "text": "Rusalka \u00e8 un'opera del compositore russo Aleksandr Sergeevi\u010d Dargomy\u017eskij.\nStoria della composizione.\nL'opera si basa principalmente sul dramma incompiuto di Pu\u0161kin, pubblicato dopo la sua morte con il titolo di \"Rusalka\". Il libretto \u00e8 stato scritto dal compositore stesso, che cerc\u00f2 di attenersi al testo originale, aumentando per\u00f2 gli episodi corali e modificando alcuni personaggi secondari; aggiunse inoltre la scena finale, mancante nello scritto di Pu\u0161kin. Il compositore inizi\u00f2 a lavorare alla stesura dell'opera nella seconda met\u00e0 degli anni 40 dell'Ottocento, parallelamente alla stesura di molte romanze, scene popolari e monologhi. L'opera fu terminata nel 1855. La prima rappresentazione dell'opera avvenne nel maggio del 1856 a San Pietroburgo, con tagli significativi, scenografie raccogliticce, mentre i costumi furono riciclati da quelli di un altro dramma. L'allestimento fu salvato dall'ottima esibizione di Osip Petrov, nel ruolo del mugnaio. La reazione del pubblico fu duplice: di disprezzo da parte dell'aristocrazia, di entusiasmo da parte degli spettatori di tendenze democratiche. La bassa qualit\u00e0 degli allestimenti e la fredda accoglienza della maggioranza del pubblico fecero s\u00ec che, dopo 11 rappresentazioni, l'opera fu tolta dal repertorio.\nTrama.\nAtto I.\nUn mulino sulle rive del Dnepr. Nata\u0161a, figlia del mugnaio aspetta il principe da lei follemente amato, e ascolta distrattamente il padre che la vuol convincere della necessit\u00e0 di trarre profitto dalla benevolenza del principe. Arriva il principe che per\u00f2 \u00e8 giunto solamente per dare addio a Nata\u0161a: si sposer\u00e0 infatti con una ragazza nobile. Nata\u0161a sconvolta annuncia al principe che presto diventer\u00e0 madre. Il principe se ne va e la ragazza abbandonata d\u00e0 sfogo al suo dolore rimproverando amaramente il padre perch\u00e9, spinto dall'avidit\u00e0, ha favorito la sua relazione, ed in preda alla disperazione si getta nel fiume.\nAtto II.\nUn ricco palazzo. Il principe celebra le nozze. I canti solenni si alternano alle divertenti uscite del suocero burlone del principe e a danze allegre. All'improvviso l'ilarit\u00e0 generale si interrompe: dalla folla si sente una voce di donna, che canta la storia di una ragazza morta annegata. Tutti sono turbati, ma non si riesce a individuare chi sia stata a interrompere la festa. Al tentativo del principe di baciare la sposa si ode un grido di donna e ancor pi\u00f9 di prima svanisce l'atmosfera di letizia.\nAtto III.\nSono passati 12 anni.\nPrima scena Nel terem del principe la principessa \u00e8 sola e triste. Il marito si \u00e8 raffreddato nei suoi confronti, rimane a lungo assente da casa. La piccola Ol'ga, vicina alla principessa, tenta di allietarla con una canzone allegra. Avendo saputo che il principe ha deciso di passare la notte in solitudine in riva al Dnepr, la principessa e Ol'ga vanno a cercarlo.\nSeconda scena \u00c8 notte. La riva del Dnepr presso un mulino diroccato. Le rusalki fanno un girotondo. Arriva il principe, che \u00e8 lacerato dal ricordo dell'amore perduto di Nata\u0161a. All'improvviso da dietro gli alberi appare una terribile figura vestita di stracci: \u00e8 il mugnaio impazzito, che conduce una vita errabonda nel bosco credendosi un corvo. Il vecchio pazzo produce una tremenda impressione sul principe e tenta di strangolarlo. Accorrono per\u00f2 dei cacciatori che salvano il loro signore.\nAtto IV.\nPrima scena In un terem subacqueo. Danze delle rusalki. L'orgogliosa e potente zarina delle rusalki (Nata\u0161a) manda sua figlia sulla riva del fiume incaricandola di attirare con l'astuzia il padre in acqua. Rimasta sola, festeggia l'avvicinarsi del momento della vendetta a lungo preparata.\nSeconda scena Le rive del Dnepr. Accompagnata da Ol'ga, la principessa spia il marito. La piccola rusalka emerge dalle acque e chiama il principe sul fondo del fiume, assicurandolo che l\u00ec lo aspetta la sua amata. Afferrato dal ricordo di Nata\u0161a, il principe \u00e8 pronto a seguire la bambina. La principessa ed Ol'ga tentano di trattenerlo. Dal Dnepr giunge l'inebriante richiamo di Rusalka. La bambina trascina il principe e sopraggiunge il mugnaio che lo spinge in acqua. Si odono le risa crudeli delle rusalki. In fondo al Dnepr le rusalki portano ai piedi della loro zarina il cadavere del principe."}
{"id": "3873751", "revid": "486946", "url": "https://it.wikipedia.org/wiki?curid=3873751", "title": "Museo archeologico nazionale dell'agro picentino", "text": ""}
{"id": "3873754", "revid": "52076", "url": "https://it.wikipedia.org/wiki?curid=3873754", "title": "Parco Archeologico di Pontecagnano", "text": ""}
{"id": "3873755", "revid": "4175", "url": "https://it.wikipedia.org/wiki?curid=3873755", "title": "Campionato Panamericano di rugby 1996", "text": ""}
{"id": "3873756", "revid": "4175", "url": "https://it.wikipedia.org/wiki?curid=3873756", "title": "Campionato Panamericano di rugby 1998", "text": ""}
{"id": "3873757", "revid": "4175", "url": "https://it.wikipedia.org/wiki?curid=3873757", "title": "Campionato Panamericano di rugby 2001", "text": ""}
{"id": "3873758", "revid": "4175", "url": "https://it.wikipedia.org/wiki?curid=3873758", "title": "Campionato Panamericano di rugby 2003", "text": ""}
{"id": "3873759", "revid": "297745", "url": "https://it.wikipedia.org/wiki?curid=3873759", "title": "Marco Gradenigo", "text": "Marco Gradenigo fu il nome di diversi personaggi della storia di Venezia e della sua repubblica. Tra questi si ricordano:"}
{"id": "3873763", "revid": "671029", "url": "https://it.wikipedia.org/wiki?curid=3873763", "title": "Ashot III", "text": "Biografia.\nL'Armenia raggiunse il massimo splendore durante il regno dei re Abas I (928-951), Ashot III (952/953-977) ed i suoi figli Smbat II (977-989) e Gagik I (990-1020), un'era che secondo Muyldermans \u201cfu unica per la sua brillantezza e la sua gloria.\u201d\nAshot III vinse il favore del califfato sconfiggendo uno degli emiri azeri che si rivoltarono contro Baghdad ed attaccarono l'Armenia. Nel corso della guerra tra l'imperatore bizantino Giovanni Tzimiskes e gli Arabi, l'Armenia si mantenne neutrale e obblig\u00f2 le due parti combattenti a rispettare i confini del proprio paese.\nL'esercito bizantino inizi\u00f2 a marciare attraverso la piana di Moush, pensando di sferrare l'attacco decisivo contro gli Arabi dall'Armenia, ma quando si scontrarono contro l'esercito armeno di Ashot III forte di 30.000 uomini, cambiarono la loro strategia e lasciarono l'Armenia.\nFu padre anche di Gurgen I, Re di Lori, e del principe Taros, morto verso il 1000, che era padre di Ruben, governatore di Larisse nel 1025 e nonno del principe Giovanni-Smbat, che fu il padre di Ruben I di Armenia."}
{"id": "3873764", "revid": "6923", "url": "https://it.wikipedia.org/wiki?curid=3873764", "title": "Indies Zero", "text": " (indies 0 oppure Indieszero) \u00e8 una societ\u00e0 di programmazione di videogiochi e altri prodotti con sede a Musashino, a Tokyo, in Giappone. \u00c8 stata fondata il 14 aprile 1997, ma verr\u00e0 reso ufficiale nel 21 aprile 1997, e ha sviluppato videogiochi per altre aziende di videogiochi, tra cui Nintendo e Namco Bandai Games.\nOpere Prodotte.\nLista dei prodotti progettati da Indies Zero per le altre aziende."}
{"id": "3873766", "revid": "602323", "url": "https://it.wikipedia.org/wiki?curid=3873766", "title": "Indieszero", "text": ""}
{"id": "3873771", "revid": "599013", "url": "https://it.wikipedia.org/wiki?curid=3873771", "title": "Nnenna Okore", "text": "\u00c8 emersa come uno dei principali artisti della sua generazione. Ha vinto numerosi premi internazionali e le sue opere sono presenti in diverse collezioni in Europa, Africa e Stati Uniti d'America.\nBiografia.\nCresciuta a Nsukka, in Nigeria, nel 1999 ha conseguito la laurea con lode in Pittura presso l'Universit\u00e0 della Nigeria. Fra il 2004 e il 2005 ha ottenuto un Master of Arts e successivamente anche un Master of Fine Arts in scultura presso l'Universit\u00e0 dello Iowa. Artista di fama internazionale, ha fatto carriera anche nel campo dell'insegnamento ed attualmente \u00e8 professore associato e presidente del dipartimento di arte presso la North Park University di Chicago.\nOpere.\nIl lavoro di Nnenna Okore ruota intorno al concetto di riciclaggio: l'artista riutilizza e trasforma oggetti di scarto in elaborate sculture ed installazioni con tecniche manuali che comprendono la tessitura, la cucitura, la tintura, apprese guardando i suoi compatrioti nigeriani svolgere le proprie attivit\u00e0 quotidiane.\nPredilige materiali biodegradabili quali vecchi giornali, carta, filati, caff\u00e8, amido, argilla per creare forme organiche e astratte, ispirate in gran parte da texture, colori e paesaggi africani.\nFilosofia di lavoro.\nL'artista si dichiara attratta dai fenomeni naturali, dal processo di invecchiamento e di decadenza che inevitabilmente aggredisce ogni creatura vivente e perfino ogni materiale inorganico. Con le sue opere intende portare avanti una riflessione sulla precariet\u00e0 dell'esistenza e sulle possibilit\u00e0 di migliorare e preservare l'ambiente."}
{"id": "3873772", "revid": "684805", "url": "https://it.wikipedia.org/wiki?curid=3873772", "title": "Acidi grassi a corta catena", "text": ""}
{"id": "3873775", "revid": "793215", "url": "https://it.wikipedia.org/wiki?curid=3873775", "title": "Criminalit\u00e0 in Sudafrica", "text": "La criminalit\u00e0 in Sud Africa \u00e8 caratterizzata da alti livelli di violenza. La maggiore concentrazione di tali crimini si hanno nelle maggiori metropoli quali Johannesburg, Durban, Citt\u00e0 del Capo e Pretoria.\nSecondo l'Independent Online molti emigranti sudafricani di alto profilo affermano che la criminalit\u00e0 \u00e8 uno dei fattori che li spinge ad abbandonare il paese. \nCause.\nNel febbraio 2007, il \"Centro per gli studi sulla violenza e riconciliazione\" fu assunto dal governo sudafricano per sviluppare uno studio sulla natura dei crimini. Lo studio afferm\u00f2 che il paese \u00e8 esposto ad alti livelli di violenza come risultato di diversi fattori, tra i quali:"}
{"id": "3873781", "revid": "767487", "url": "https://it.wikipedia.org/wiki?curid=3873781", "title": "The Slave Island", "text": "The Slave Island \u00e8 un cortometraggio muto del 1916. Il nome del regista non viene riportato.\nDistribuzione.\nIl cortometraggio usc\u00ec nelle sale cinematografiche USA il 31 dicembre 1916."}
{"id": "3873783", "revid": "123210228", "url": "https://it.wikipedia.org/wiki?curid=3873783", "title": "Chiesa di Sant'Antonio Nuovo", "text": "La chiesa di Sant'Antonio Taumaturgo (chiamata comunemente chiesa di Sant'Antonio Nuovo), \u00e8 il principale edificio religioso del Borgo Teresiano e del centro di Trieste.\nIl progetto della chiesa risale al 1808, ma i lavori cominciarono solo nel 1825. La facciata dell'edificio \u00e8 caratterizzata da sei colonne ioniche. Sempre sulla facciata principale, nell'attico, sono presenti sei statue scolpite da Francesco Bosa nel 1842, raffiguranti san Giusto, san Sergio, san Servolo, san Mauro, sant'Eufemia e santa Tecla.\nLa chiesa \u00e8 situata nell'omonima piazza, a ridosso del Canale Grande.\nStoria.\nFino alla met\u00e0 del Settecento, al suo posto sorgeva una cappella privata dedicata all'Annunciazione. Dopo la concessione da parte di Antonio Rossetti di rendere l'accesso alla cappella pubblico, essa divenne insufficiente dato il grande afflusso dei credenti. Cos\u00ec fu deciso di innalzare una chiesa pi\u00f9 grande, in stile barocco dedicata a Sant'Antonio Nuovo. Attorno al 1771 si complet\u00f2 questa struttura, ma ben presto anche questa divenne troppo piccola.\nPertanto, nel 1808, diversi architetti progettarono una valida alternativa alla chiesa di Sant'Antonio Nuovo. Lo stesso anno, il progetto neoclassico dell'architetto svizzero Pietro Nobile vinse il concorso. Tuttavia, la consacrazione dell'imponente chiesa (92 x 28m) si ebbe solo nel 1849.\nNel 1958 vennero costruiti i due organi a canne della chiesa dalla ditta Mascioni, entrambi a trasmissione elettrica:"}
{"id": "3873785", "revid": "1305772", "url": "https://it.wikipedia.org/wiki?curid=3873785", "title": "Santuario italico", "text": ""}
{"id": "3873789", "revid": "767487", "url": "https://it.wikipedia.org/wiki?curid=3873789", "title": "Tre uomini e una pecora", "text": "Tre uomini e una pecora (\"A Few Best Men\") \u00e8 un film del 2011 diretto da Stephan Elliott.\n\u00c8 stato proiettato durante il Mill Valley Film Festival il 14 ottobre 2011 ed \u00e8 uscito nelle sale australiane il 26 gennaio 2012. In Italia \u00e8 distribuito da Lucky Red ed \u00e8 uscito nelle sale il 10 febbraio 2012.\nLe riprese sono state effettuate in diverse zone nel Nuovo Galles del Sud (Australia) e a Londra.\nIl titolo originale, \"A Few Best Men\", \u00e8 un chiaro richiamo parodico al film \"A Few Good Men\" del 1992, uscito in Italia con il titolo di \"Codice d'onore\", con Jack Nicholson. Il titolo italiano \u00e8 un riferimento al primo film del trio comico italiano Aldo, Giovanni e Giacomo \"Tre uomini e una gamba\".\nTrama.\nMentre si trovano in vacanza sull'isola di Tuvalu, David Locking e Mia Ramme si innamorano a prima vista. Prima della fine delle vacanze, David chiede a Mia di sposarlo e il matrimonio verr\u00e0 fatto in pochi giorni. David torna a casa a Londra, dove lo aspettano i suoi tre migliori amici, il sensibile Tom, l'ingenuo Graham e Luke, recentemente caduto in depressione perch\u00e9 lasciato dalla sua fidanzata. David li invita al suo matrimonio che si terr\u00e0 nella lussuosa villa del senatore Jim Ramme, padre di Mia, in Australia e chiede loro di comportarsi da persone mature e di non creare problemi. Per creare un fantastico addio al celibato per David, i suoi tre amici recupereranno della droga da uno spacciatore della zona e renderanno il matrimonio di David e Mia assolutamente indimenticabile.\nColonna sonora.\nUniversal Music Australia ha pubblicato un album, contenente la colonna sonora del film intitolato \"\" il 20 gennaio 2012. La colonna sonora del film \u00e8 eseguita principalmente da Olivia Newton-John.\nSequel.\nViene fatto il sequel del 2017, \"Tre uomini e una bara\" (A few less men)."}
{"id": "3873790", "revid": "1632387", "url": "https://it.wikipedia.org/wiki?curid=3873790", "title": "La nuvola di smog", "text": "La nuvola di smog \u00e8 un racconto di Italo Calvino uscito per la prima volta nel 1958 nella rivista \"Nuovi Argomenti\", diretta da Alberto Moravia. Nello stesso anno fece parte del volume antologico \"I racconti\" (nella sezione \"La vita difficile\"), nel 1965 comparve con il racconto \"La formica argentina\" in volume a s\u00e9 (con risvolto di copertina dell'autore), quindi ancora nella sezione \"La vita difficile\", seconda parte della raccolta di novelle \"Gli amori difficili\" (1970).\nTrama e personaggi.\nCome \"La formica argentina\", anche \"La nuvola di smog\" \u00e8 innanzitutto metafora del male di vivere, qui identificato con l'inquinamento e la sporcizia che invade ogni cosa, e del modo per affrontarlo, conviverci o comprenderlo.\nIl protagonista, senza nome n\u00e9 volto, \u00e8 un intellettuale scapolo che si reca in una citt\u00e0 per lavorare come redattore a \"La Purificazione\", rivista dell'EPAUCI (Ente per la Purificazione dell'Atmosfera Urbana dei Centri Industriali). La citt\u00e0 in questione \u00e8 infatti circondata da una grande nube di smog, visibile ovunque: c'\u00e8 polvere nella stanza presa in affitto dal protagonista, nel suo ufficio e sui vestiti, sui muri e nelle strade, nell'aria e sulla pelle.\nAttraverso la voce in prima persona del protagonista, viviamo il suo modo di guardare alle cose: per lui \u00e8 importante riconoscere intorno a s\u00e9 delle immagini e dei segni, da cui cerca continuamente una risposta o con cui vuole identificarsi, ma da cui ogni volta non trae nulla se non il rifiuto di una qualsiasi trasposizione ideale del mondo o di una inutile evasione.\nAl contrario i personaggi cercano in modi diversi di affrontare il problema:\nAvandero, il collega d'ufficio, ha una scrivania ampia e sempre sgombra, mani pulite e ordinate, ma solo perch\u00e9 nasconde i plichi di carte sulla scrivania del protagonista, pulendosi i polpastrelli dalla polvere con cura. Organizza gite nel week end, e l'evasione sola giustifica la vita in citt\u00e0, il lavoro, l'organizzazione e le falsit\u00e0.\nLa signora Margariti, una donna sorda che affitta la camera al protagonista, vive sola con il gatto, parla con lui durante la notte e soprattutto pulisce le grandi e numerose stanze non affittate, mentre lascia che la polvere penetri liberamente nelle altre ed anche nella sua, l'unico posto dove vive davvero. Ci\u00f2 che lei \u00e8 e ci\u00f2 che non possiede deve mantenere un alone di verginit\u00e0 e di purezza.\nIl signor Cord\u00e0, presidente dell'EPAUCI, \u00e8 allo stesso tempo rappresentante delegato di diverse industrie: nella sua assenza pi\u00f9 che presenza all'interno del racconto e nell'evidente controversa posizione che viene ad assumere, rappresenta l'ipocrisia, l'impegno tutto esteriore e la confusione di chi vuole sconfiggere un problema da cui non si sente toccato.\nParadossalmente la figura di Cord\u00e0 \u00e8 simile per certi aspetti a quella dell'operaio Omar Basaluzzi, sindacalista attivo e convinto, anch'esso alla ricerca di una soluzione al problema, ma pi\u00f9 come rivoluzione di coscienze e dunque, successivamente, di esperienze.\nIl protagonista, analitico e in buona parte anch'egli \"lettore\" come noi, comprende la sua vera natura:\nNel racconto compare poi Claudia, donna amata dal protagonista, ricca e volatile, sempre distratta e disattenta al mondo e alle parole altrui perch\u00e9 alla ricerca di un'allegrezza che vede i colori al di l\u00e0 dello smog.\nEssa per\u00f2 non coglie le \"immagini\" che il protagonista vede continuamente: emblematica in questo senso \u00e8 la gita in collina che i due amanti intraprendono durante una visita di Claudia. Su un punto panoramico lui vede finalmente dall'alto la nube di smog e ne riconosce il percorso, le fattezze, i colori; Claudia non capisce e, distratta, non vede nulla.\nInfine il protagonista, che dall'inizio del racconto ammette di stare dalla parte dello smog, di trovarsi a suo agio nelle zone pi\u00f9 grigie e disabitate della citt\u00e0, di prediligere ci\u00f2 che \u00e8 problematico, nascosto, di non volersi mai mettere in mostra, in realt\u00e0 prova un disagio visibile verso il mondo e gli altri, si pulisce spesso le mani sporche di polvere ed \u00e8 sempre alla ricerca di una provvisoriet\u00e0 che lo salvi dal male di vivere. Sembrerebbe dunque il personaggio pi\u00f9 portato a un'eventuale liberazione: nonostante paia l'unico a non cercare una via d'uscita, nella sua situazione di osservatore riesce a cogliere la vera entit\u00e0 dello \"smog\", preclusa invece a chi, pensando di aver trovato una soluzione, ha utilizzato solamente dei modi per non vedere. \nEcco che sul finale lo seguiamo mentre esce nelle campagne, seguendo i carretti dei lavandai, per guardare e per serbare negli occhi l'immagine dei bianchi panni stesi e di coloro che, fuori dallo smog, puliscono la sporcizia di chi ne \u00e8 immerso."}
{"id": "3873793", "revid": "115871779", "url": "https://it.wikipedia.org/wiki?curid=3873793", "title": "Shunt dell'aspartato-arginosuccinato dell'acido citrico", "text": "Lo shunt dell'aspartato-arginosuccinato \u00e8 un collegamento metabolico costituito da reazioni comuni tra il ciclo dell'acido citrico (altrimenti detto ciclo di Krebs) e il ciclo dell'urea.\nIl processo \u00e8 reso possibile dalla presenza di forme isoenzimatiche differenti nel citosol e nel mitocondrio degli stessi enzimi, tra cui la fumarato idratasi e la malato deidrogenasi.\nGli intermedi chiave tra citosol e mitocondrio sono il fumarato (prodotto durante la sintesi di arginina nel ciclo dell'urea per opera dell'enzima arginosuccinato succinasi) che viene convertito in malato nel citosol; l'aspartato (prodotto nel mitocondrio durante il ciclo di Krebs mediante la seguente reazione di transamminazione catalizzata dall'enzima aspartato amminotransferasi:\nche esce dal mitocondrio tramite uno specifico traslocatore di membrana detto \"shuttle\" (o sistema navetta) aspartato - glutammato e trasportato nel citosol; ed infine l'arginosuccinato nel citosol, proveniente dalla reazione catalizzata dall'arginosuccinato sintetasi a partire dalla citrullina nel ciclo dell'urea.\nLa comunicazione tra i due cicli \u00e8 cos\u00ec interessante che spesso si parla di \"Bi-ciclo di Krebs\" ma non va dimenticato che essi possono comunque operare in modo indipendente l'uno dall'altro."}
{"id": "3873805", "revid": "1543377", "url": "https://it.wikipedia.org/wiki?curid=3873805", "title": "Assalti alle fattorie in Sudafrica", "text": "Con il termine assalti alle fattorie si intendono una serie di rapine svolte, a danno di proprietari di fattorie, in Sudafrica.\nIl fenomeno, ancorch\u00e9 diffuso, viene anche strumentalizzato da ambienti di estrema destra (e siti neonazisti come Stormfront) che parlano di un fenomeno che manifesta un \"genocidio boero\". A smentire tale visione sono i diversi studi che mostrano come il movente politico/razzista sia rinvenibile solo in un numero limitato di casi (circa il 2% dei casi) e che solo il 60% degli attacchi alle fattorie \u00e8 rivolto contro bianchi.\nI partiti di estrema destra sudafricana, come l'Afrikaner Weerstandsbeweging ed il Partito Nazionale Rifondato del Sudafrica supportano questa visione di un \"genocidio\" programmato.\nL'11 novembre 2011 i parlamentari europei Philip Claeys (di Interesse Fiammingo), Andreas M\u00f6lzer (del Partito della Libert\u00e0 Austriaco), Fiorello Provera (della Lega Nord) hanno presentato una \"dichiarazione scritta sugli omicidi di agricoltori in Sud Africa\". Il leader populista di destra del Partito per la Libert\u00e0 olandese, Geert Wilders, sostiene che i Paesi Bassi dovrebbero supportare gli afrikaner, anche concedendo loro la cittadinanza olandese e la possibilit\u00e0 di ritornare nel paese di origine dei loro antenati.\nDimensioni del fenomeno.\nQuello degli attacchi alle fattorie, indicato da alcuni media sudafricani come un'emergenza, \u00e8 un fenomeno nato nella seconda met\u00e0 degli anni novanta, quando un significativo numero di agricoltori fu vittima di crimini violenti; questo suscit\u00f2 la percezione che la comunit\u00e0 bianca fosse oggetto di una campagna di violenza preordinata e coordinata.\nTra i primi a dare risalto al fenomeno vi fu la pi\u00f9 grande organizzazione sudafricana che rappresenta i proprietari di fattorie, la \"South African Agricultural Union\" (oggi\nAgri SA), che ha cominciato a raccogliere i dati dal 1991.\nTra il 1991 ed il 2001 l'Agri SA registra 3065 attacchi e risulteranno 1254 le persone uccise nello stesso decennio in occasione di questi attacchi, una percentuale molto bassa se commisurata al numero di omicidi totali commessi in Sudafrica (nel 2001 gli omicidi commessi in occasione di attacchi alle fattorie rappresentava lo 0,69% degli omicidi commessi in Sudafrica).\nIn particolare, delle 1398 persone oggetto di attacco registrate nel 2001, il 61,6% erano bianchi, il 33,3% neri, il 4,4% asiatici e lo 0,7% mulatti. Guardando ai precedenti quattro anni, si nota che la percentuale di bianchi \u00e8 in decremento, mentre aumenta quella dei neri. Analoga statistica esiste per il numero di stupri: nel 2001 gli stupri commessi in occasione di attacchi alle fattorie rappresentavano lo 0,13% del totale degli stupri commessi in quell'anno in Sudafrica; inoltre, il 71% di essi \u00e8 stato compiuto a danno di donne nere.\nCaratteristiche e natura del fenomeno.\nSin al 1997 commissioni interdipartimentali, il SANDF e il SAPS Crime Information Analysis Centre (CIAC) hanno prodotto analisi e rapporti sul fenomeno. Questi rapporti concordano su alcune conclusioni:\nLa commissione d'inchiesta sul fenomeno istituita nel 2001, parimenti concluse, tra le altre cose, che:\nL'associazione \"Genocide Watch\" nel febbraio del 2012 esprime, tuttavia, preoccupazione per i crimini d'odio commessi contro i bianchi ed in particolare contro i fattori, ma sottolinea comunque che in Sudafrica non \u00e8 in corso alcun genocidio.\nUso strumentale del fenomeno e critiche a \"Shoot the boer\".\nSia all'interno che al di fuori del Sud Africa \u00e8 presente la falsa percezione che gli attacchi siano compiuti in modo preordinato ed organizzato a danno dei bianchi e questo nonostante dati e analisi dicano il contrario. In ambienti di estrema destra, inoltre, \u00e8 negli anni emersa una narrativa volta a paragonare ad un \"genocidio\" la pratica dei \"farm attacks\", sebbene le statistiche smentiscano la natura di pulizia etnica delle azioni compiute.\nIn questo contesto quindi si muovono le critiche ad una canzone usata nel marzo 2010, in un incontro dei campus universitari, quando il presidente dell\u2019\"African National Congress Youth League\", Julius Malema, inton\u00f2 la canzone \"Shoot the boer\" (\"Dubul' ibhunu\" \u2013 \"Boer\" \u00e8 l'equivalente in lingua afrikaans della parola \"contadino\", ma anche di \"Afrikaner\"). Si tratta di una vecchia canzone dei tempi della guerriglia dell'African National Congress che in un verso dice \u00abAmmazza il boero\u00bb. Malema \u00e8 stato denunciato da \"Solidarity\" e da \"Afriforum\" alla Corte suprema di South Gauteng. Nel settembre 2011 il giudice Lamont ha decretato la canzone come incostituzionale ed illegale poich\u00e9 incita al crimine, ma l'ANC ha annunciato che far\u00e0 ricorso."}
{"id": "3873808", "revid": "599013", "url": "https://it.wikipedia.org/wiki?curid=3873808", "title": "Figlie di Nostra Signora della Compassione", "text": "Le Figlie di Nostra Signora della Compassione (in inglese \"Daughters of Our Lady of Compassion\") sono un istituto religioso femminile di diritto pontificio: le suore di questa congregazione pospongono al loro nome la sigla D.O.L.C.\nStoria.\nLa congregazione fu fondata da Suzanne Aubert (1835-1926): figlia spirituale di Jean-Marie Vianney, nel 1869 lasci\u00f2 la Francia per la Nuova Zelanda e nel 1883, con il sostegno del vescovo di Auckland, inizi\u00f2 a progettare la creazione di una comunit\u00e0 di religiose per l'apostolato missionario presso gli indigeni M\u0101ori.\nLa Aubert fond\u00f2 una missione a Jerusalem e il vescovo di Wellington, il marista Francis Mary Redwood, nel 1892 eresse l'associazione delle Figlie di Nostra Signora della Compassione in congregazione religiosa.\nLa congregazione ricevette il pontificio decreto di lode il 1\u00ba aprile 1917 e l'approvazione definitiva della Santa Sede il 28 marzo 1949.\nAttivit\u00e0 e diffusione.\nLe suore della congregazione si dedicano all'educazione della giovent\u00f9, all'assistenza agli ammalati e alle opere sociali.\nOltre che in Nuova Zelanda, sono presenti in Australia, Figi e Tonga; la sede generalizia \u00e8 a Wellington, in Nuova Zelanda.\nAlla fine del 2008 la congregazione contava 84 suore in 23 case."}
{"id": "3873817", "revid": "1573940", "url": "https://it.wikipedia.org/wiki?curid=3873817", "title": "Aeretes melanopterus", "text": "Lo scoiattolo volante della Cina settentrionale (Aeretes melanopterus ), unica specie del genere Aeretes , \u00e8 uno scoiattolo volante endemico della Cina.\nTassonomia.\nAttualmente, gli studiosi riconoscono due sottospecie di scoiattolo volante della Cina settentrionale:\nDescrizione.\nIl corpo dello scoiattolo volante della Cina settentrionale misura 27,5-35,5 cm di lunghezza e la coda \u00e8 lunga 33-35,6 cm. I peli del dorso, brevi, folti e morbidi, sono di colore marroncino uniforme, con la base grigio-ardesia. I peli dei fianchi hanno le estremit\u00e0 giallastre. Le regioni inferiori sono di colore variabile dal grigiastro al camoscio, a eccezione della gola e della parte posteriore della superficie ventrale, che sono biancastre. Il patagio \u00e8 marrone scuro, e la testa \u00e8 generalmente di colore pi\u00f9 chiaro e pi\u00f9 grigio del dorso. La coda, folta e chiaramente appiattita, \u00e8 di colore grigio-camoscio con la punta nera.\nDistribuzione e habitat.\nLo scoiattolo volante della Cina settentrionale vive solamente in due piccole aree del Paese, una nei pressi di Pechino, nella Provincia dell'Hebei (Cina nord-orientale), l'altra lungo il confine tra il Gansu meridionale e il Sichuan. Vive nelle foreste di montagna, dal livello del mare fino a 3000 m di quota.\nBiologia.\nQuesto scoiattolo volante di medie dimensioni si distingue dagli altri membri della famiglia per la struttura degli incisivi superiori, che sono larghi e con una scanalatura centrale sulla superficie frontale, che ha valso alla specie il nome alternativo di scoiattolo volante dai denti scanalati. La peculiare struttura dei denti lascia ipotizzare che le abitudini alimentari e la biologia di \"A. melanopterus\" siano leggermente differenti da quelle degli altri scoiattoli volanti. D'altra parte, l'unico dato certo riguardante la biologia di questo animale \u00e8 che abita le foreste.\nConservazione.\nA causa della deforestazione, gli studiosi cinesi ritengono che lo scoiattolo volante della Cina settentrionale sia divenuto un animale raro. La IUCN lo inserisce tra le specie prossime alla minaccia."}
{"id": "3873821", "revid": "637734", "url": "https://it.wikipedia.org/wiki?curid=3873821", "title": "Aeretes", "text": ""}
{"id": "3873838", "revid": "729019", "url": "https://it.wikipedia.org/wiki?curid=3873838", "title": "Rivolta Ikhwan", "text": "La rivolta Ikhwan ebbe inizio nel 1927, quando elementi dell'Ikhwan, fratellanza tribale radicale islamica d'Arabia, minarono l'autorit\u00e0 di Ibn Saud e iniziarono a razziare alle frontiere con Iraq e Kuwait. I rapporti tra ibn Saud e gli Ikhwan si deteriorarono in una sanguinosa faida aperta nel dicembre 1928. Gli scontri principali della ribellione avvennero nella battaglia di Sabilla il 29 marzo 1929., battaglia di Jabal Shammar (1929), nuovamente nella regione di Jabal Shammar nell'agosto 1929, e l'attacco degli Ikhwan alle trib\u00f9 Awazim il 5 ottobre 1929. Faisal al-Dawish, uno dei principali capi della ribellione e capo della trib\u00f9 Mutair, and\u00f2 in Kuwait nell'ottobre 1929. Le truppe governative soppressero definitivamente la ribellione il 10 gennaio 1930, quando altri capi ribelli si arresero ai britannici. Dopo questo evento, gli Ikhwan rimasero senza una guida, ed i pochi combattenti rimasti vennero incorporati nell'esercito saudita. Sultan bin Bajad, uno dei tre principali capi degli Ikhwan, venne ucciso nel 1931, mentre Faisal al-Dawish mor\u00ec in prigione a Riyadh il 3 ottobre 1931.\nAntefatto.\nAll'inizio del XX secolo l'Arabia fu un'arena di guerre tribali, che portarono poi alla unificazione sotto la guida di ibn Saud. Lo strumento principale per raggiungere queste conquiste furono gli Ikhwan, un esercito tribale di beduini wahhabita guidato da Bajad bin Sultan al-Otaibi e Faisal al-Dawish Dal loro nucleo di Nejd e aiutati dalla caduta dell'Impero ottomano dopo la prima guerra mondiale, la fratellanza aveva completato la conquista del territorio, che doveva diventare l'Arabia Saudita, entro la fine del 1925. Il 10 gennaio 1926 Abdul-Aziz si dichiar\u00f2 re di Hejaz e, poi, il 27 gennaio 1927 prese il titolo di re di Nejd (il suo precedente titolo essendo stato sultano).\nGli Ikhwan minano l'autorit\u00e0 di Ibn Saud.\nDopo la conquista del Hejaz, alcuni leader Ikhwan vollero continuare l'espansione del regno wahhabita nei protettorati britannici della Transgiordania, Iraq e Kuwait. La trib\u00f9 aveva gi\u00e0 tentato l'acquisizione di territori esterni con la guerra Kuwait-Najd e e nelle incursioni Ikhwan in Transgiordania, ma avevano subito pesanti perdite. Sfidando Ibn Saud, elementi dell'Ikhwan, costituiti principalmente della trib\u00f9 Mutair sotto al-Dawish, fecero irruzione a sud dell'Iraq il 5 novembre 1927, scontrandosi con le truppe irachene vicino Busayya e provocando circa 20 morti su entrambi i lati. Altri Ikhwan fecero delle razzie in Kuwait nel gennaio 1928. In entrambe le occasioni razziarono cammelli e pecore, e poich\u00e9 si comportarono in maniera brutale subirono pesanti ritorsioni dalla RAF e dai kuwaitiani.\nNel gennaio 1929, una irruzione Ikhwan nello sceiccato del Kuwait determin\u00f2 l'uccisione di un missionario statunitense, il dottor Bilkert, che viaggiava su di un'auto ospite del filantropo Charles Crane. In assenza di segnali da parte di Ibn Saud di mobilitazione delle sue forze per fermare le incursioni, la RAF intervenne in Kuwait.\nRivolta.\nBattaglia di Sabilla.\nIbn Saud, tuttavia, rifiut\u00f2 di accettare le incursioni selvagge Ikhwani, riconoscendo il pericolo di un conflitto diretto con gli inglesi. Gli Ikhwan quindi si ribellarono apertamente nel dicembre 1928. Il pi\u00f9 grande scontro fra le parti avvenne il 30-31 marzo 1929, nella battaglia di Sabilla, dove la leadership Ikhwan venne massacrata. La battaglia di Sabilla fu l'ultima grande battaglia di truppe cammellate, e per questo ha un'importanza storica. Essa divenne la scena di carneficina per gli Ikhwan tecnologicamente impreparati contro la cavalleria e le mitragliatrici dell'esercito di Ibn Saud. All'indomani della battaglia circa 500 uomini Ikhwan erano morti sul campo di battaglia, mentre le perdite di Ibn Saud furono soltanto di circa 200 uomini.\nBattaglia di Jabal Shammar.\nGli Ikhwan e le truppe governative si scontrarono nuovamente a Jabal Shammar nell'agosto 1929, dove morino circa 1.000 uomini in totale su entrambi i fronti.\nAttacco alla trib\u00f9 Awazim.\nNonostante le perdite subite, gli Ikhwan continuarono la loro ribellione attaccando la trib\u00f9 Awazim il 5 ottobre 1929, perdendo altri 250 uomini.\nAccordi finali.\nFaisal al-Dawish si rifugi\u00f2 in Kuwait nell'ottobre 1929, e le truppe governative riuscirono a sopprimere definitivamente la rivolta il 10 gennaio 1930 quando gli ultimi capi ribelli vennero arrestati dai britannici.\nConseguenze.\nCon l'arresto degli ultimi capi gli Ikhwan rimasero senza una guida, ed i pochi soldati rimasti vennero incorporati nell'esercito saudita. Sultan bin Bajad, uno dei principali capi Ikhwan, venne ucciso nel 1931, e Faisal al-Dawish mor\u00ec in prigione a Riyadh il 3 ottobre 1931.\nNel settembre 1932, i due regni di Hejaz e Nejd vennero riuniti a formare il Regno dell'Arabia Saudita."}
{"id": "3873843", "revid": "1543377", "url": "https://it.wikipedia.org/wiki?curid=3873843", "title": "Glover Morrill Allen", "text": "Biografia.\nNato a Walpole (New Hampshire), era figlio del Reverendo Nathaniel Glover Allen e di Harriet Ann Schouler, e studi\u00f2 all'Universit\u00e0 di Harvard. Dopo la laurea, si specializz\u00f2 in zoologia ad Harvard e ottenne il ruolo di Curatore dei Mammiferi del Museo di Zoologia Comparata.\nViaggi\u00f2 a lungo, in Centro e Sudamerica, Africa occidentale, lungo il Nilo, nel Congo belga e in Australia.\nTra le sue pubblicazioni ricordiamo \"Bats: Biology, Behavior and Folklore\", \"Checklist of African Mammals\" e \"Mammals of China and Mongolia\". Nel 1915 venne eletto Membro dell'Accademia Americana di Arti e Scienze."}
{"id": "3873844", "revid": "110157", "url": "https://it.wikipedia.org/wiki?curid=3873844", "title": "Chiesa di Santa Maria delle Grazie (Patern\u00f2)", "text": "La Chiesa di Santa Maria delle Grazie \u00e8 un luogo di culto cattolico sito in Patern\u00f2, in provincia di Catania.\nStoria.\nLa costruzione della chiesa e del convento risale ai primi decenni del XVII secolo, per opera dei Frati Cappuccini, la cui presenza a Patern\u00f2 \u00e8 attestata dal 1556, quando furono chiamati dal conte Francesco Moncada de Luna, feudatario della citt\u00e0. Per procedere alla sua edificazione fu necessario demolire un preesistente oratorio dell'arciconfraternita di Santa Maria delle Grazie, che occupava lo stesso sito, in memoria del quale la nuova chiesa venne intitolata alla Madonna delle Grazie. Secondo il frate Luigi da Randazzo, storico dell'Ordine, a contribuire alla costruzione della chiesa furono le oblazioni dei fedeli, e, soprattutto, il Principe di Patern\u00f2, che destin\u00f2 a tal fine il gettito della gabella della difesa e della gabelluccia della carne, per complessive 60 onze annue fino al completamento della fabbrica, e provvide successivamente al mantenimento della piccola comunit\u00e0 con l'assegnazione di un annuo censo di 37 onze in perpetuo.\nIl convento sub\u00ec gravi danni dal violento terremoto del Val di Noto del 1693, che distrusse l'abitato di Patern\u00f2, e gi\u00e0 nel 1710 era stato recuperato con i lavori di ricostruzione successivamemente effettuati. Ulteriori restauri furono eseguiti dopo il 1778 dal frate Andrea Felice, al quale si deve pure la costituzione del primo nucleo della biblioteca.\nNel 1866, a seguito delle leggi eversive sui beni ecclesiastici, promulgate dallo Stato italiano, l'annesso convento venne soppresso e requisito assieme ai suoi terreni, cosicch\u00e9 i suoi spazi furono utilizzati per la costruzione del cimitero comunale. I Frati Cappuccini nel 1905 si insediarono in un nuovo cenobio edificato a fianco della Chiesa della Santissima Annunziata loro donata qualche anno prima dal canonico Antonino Guido, che l'aveva realizzata a proprie spese nel 1884.\nFin dagli inizi del XX secolo, la chiesa fin\u00ec in stato di abbandono e and\u00f2 progressivamente in rovina. Il tempio, nel quale venivano sepolti i frati che vi risiedevano, ha ospitato la salma imbalsamata del religioso Padre Michele Moncada, devoto alla Madonna delle Grazie, fino al 1945, quando venne traslata e sepolta alla Chiesa della Santissima Annunziata.\nNel 1977, furono effettuati i lavori di restauro dell'intero bene, in cui sono stati rinnovati gli esterni, ricostruiti il tetto - per gran parte precipitato - e i pavimenti, ripristinati gli intonaci e porte e finestre, recuperati i decori, restaurati gli affreschi del convento, che restituirono ad esso l'originario decoro. Altri lavori sono stati effettuati nel 1983-85, con il recupero della cripta sottostante la navata centrale della chiesa.\nDescrizione.\nLa Chiesa di Santa Maria delle Grazie si trova nella parte meridionale del colle di Patern\u00f2, che confina con il cimitero della citt\u00e0, e che si trova alle spalle dell'antico convento sconsacrato dei Frati francescani.\nIl prospetto della chiesa, tipicamente barocco, presenta un portale d'ingresso con arco a tutto sesto, sormontato al centro da una finestra rettangolare con i bordi in pietra lavica; ai due lati due coppie di paraste con fregi che poggiano su un basamento di pietra lavica, e al di sopra, due edicolette campanarie sovrastate da emicupole a bulbo, che offrono estrosa alternativa alla rudimentale semplicit\u00e0 del piccolo timpano mistilineo che corona l'edificio. Sul fianco settentrionale, interrotto dall'incastro di un muro del cimitero, che ha in parte inglobato l'antico complesso conventuale, si trovano due finestre rettangolari in pietra lavica, come pure l'incorniciatura del secondo portale, sormontato da un Crocifisso.\nL'interno, a pianta rettangolare con volta a botte, ha unica navata, separata dal presbiterio a terminazione rettilinea per mezzo di una balaustra. L'organicit\u00e0 dello spazio \u00e8 turbata dalla tribuna della cantoria, che caratterizza con la sua vivace impalcatura rococ\u00f2 la zona d'ingresso, fronteggiando da lontano l'altare maggiore. Numerosi sono gli affreschi e le decorazioni nelle pareti dell'edificio, riferibili al Settecento."}
{"id": "3873846", "revid": "1305772", "url": "https://it.wikipedia.org/wiki?curid=3873846", "title": "Cloudland", "text": ""}
{"id": "3873850", "revid": "767487", "url": "https://it.wikipedia.org/wiki?curid=3873850", "title": "The Love That Lives", "text": "The Love That Lives \u00e8 un film muto del 1917 diretto da Robert G. Vignola. Prodotto dalla Famous Players Film Company e distribuito dalla Paramount, era interpretato da Pauline Frederick, John Sainpolis, Pat O'Malley, Joseph Carroll, Violet Paler, Frank Evans, Eldean Steuart.\nTrama.\nMolly rimane vedova con due bambini quando il marito, un giocatore incallito, \u00e8 ucciso in una rissa. La sfortuna la perseguita: un'auto investe la bambina e a Molly resta solo Jimmy, il figlio maschio, che sembra per\u00f2 voler seguire le orme del padre. Per guadagnarsi da vivere, Molly pulisce gli uffici: Harvey Brooks, un ricco broker le offre una vita diversa, di agi e di lussi, ma lei rifiuta indignata. Per ritornare sui suoi passi quando vede che quella \u00e8 l'unica soluzione che le resta per salvare Jimmy, sempre pi\u00f9 instradato verso una strada che lo potrebbe portare a una brutta fine. Per lui, accetta le profferte di Brooks e iscrive il ragazzo a una scuola tecnica. Passano gli anni, Jimmy \u00e8 diventato un vigile del fuoco.\nMolly finisce per litigare con l'amante. Perde la sua posizione e scende ai livelli pi\u00f9 infimi della societ\u00e0. Jimmy non riesce pi\u00f9 a sapere cosa ne sia stato della madre che torna a una vita onesta, riprendendo a fare la donna delle pulizie. Molly si ritrova a lavorare negli uffici dove lavora Brooks che, un giorno, cerca di violentare una giovane stenografa che non \u00e8 altri che la moglie di Jimmy che, nel frattempo, si \u00e8 sposato. Per difenderla, Molly pugnala l'uomo. Negli uffici scoppia un incendio e accorrono i pompieri. Tra questi anche Jimmy che salva la moglie ma non la madre, che non riconosce. Molly muore dicendosi di averli salvati entrambi.\nProduzione.\nIl film fu prodotto dalla Famous Players Film Company da un soggetto originale dal titolo \"Flames of Sacrifice\".\nDistribuzione.\nIl copyright del film, richiesto dalla Famous Players Film Co., fu registrato il 3 luglio 1917 con il numero LP11042. Distribuito dalla Paramount Pictures, il film usc\u00ec nelle sale cinematografiche statunitensi il 9 luglio 1917. Venne distribuito anche in Portogallo l'8 dicembre 1921 con il titolo \"O Amor Vence o Medo\".\nCopia completa della pellicola (un positivo 35\u00a0mm) viene conservata negli archivi dell'International Museum of Photography and Film at George Eastman House di Rochester.\nCensura.\nIl 25 agosto 1917, il giornale \"Exhibitors Herald\" di Chicago riporta la notizia che la commissione di censura ha richiesto diversi cambiamenti prima che il film possa venire proiettato in quella citt\u00e0. Le scene da cancellare includono un omicidio e due scene di caccia che compaiono nel primo rullo; le scene girate in un locale da ballo del quarto rullo e, nel quinto rullo, \"l'intero incidente delle gambe di una ragazza che vengono mostrate mentre un uomo le guarda e la ragazza si tira gi\u00f9 il vestito\". Nella stessa bobina, doveva essere cancellata anche la scena dove un uomo chiude una porta a chiave e appare la didascalia \"Tu puoi andare, ma la ragazza rimane qui\". La commissione volle che si cambiassero anche alcune didascalie, insistendo sul primo piano di una lettera che doveva chiarire, senza lasciare dubbio alcuno nello spettatore, che la protagonista non era pi\u00f9 solo \"Molly McGill\", ma che era diventata la \"signora Molly Brooks\" e che, pertanto, ora era sposata. L'alterco tra Molly e Harvey Brooks richiese una nuova didascalia nella quale Molly doveva apparire pentita di aver lasciato il figlio e di essersi sposata con Brooks."}
{"id": "3873852", "revid": "287204", "url": "https://it.wikipedia.org/wiki?curid=3873852", "title": "Cloudland (album)", "text": ""}
{"id": "3873853", "revid": "599013", "url": "https://it.wikipedia.org/wiki?curid=3873853", "title": "Weidner", "text": ""}
{"id": "3873856", "revid": "154893", "url": "https://it.wikipedia.org/wiki?curid=3873856", "title": "Feste di precetto", "text": ""}
{"id": "3873857", "revid": "287204", "url": "https://it.wikipedia.org/wiki?curid=3873857", "title": "Chiusura (matematica)", "text": "In matematica, la chiusura di un insieme \u00e8 in generale il pi\u00f9 piccolo oggetto che contemporaneamente contiene quello iniziale e soddisfa una data propriet\u00e0.\nTopologia.\nIn topologia, la chiusura di un insieme \"S\" \u00e8 in parole povere l'insieme di tutti i punti di aderenza per \"S\". La chiusura di \"S\" \u00e8 talvolta definita come l'intersezione di tutti gli insiemi chiusi che contengono \"S\", o come il pi\u00f9 piccolo insieme chiuso contenente \"S\".\nRelazioni binarie.\nConsideriamo un insieme di propriet\u00e0 formula_1 di cui le relazioni binarie possono godere e sia formula_2 una relazione binaria su formula_3.\nChiamiamo chiusura di formula_4 rispetto a formula_1 o formula_6 di formula_4 una relazione formula_8 tale che:\nQuesto significa che se esiste la relazione formula_10 essa \u00e8 la minima relazione che contiene formula_4 e possiede tutte le propriet\u00e0 contenute in formula_1.\nOperazioni.\nIl termine \"chiusura\" si incontra anche lavorando con gli insiemi numerici e le usuali operazioni.\nIn breve, si pu\u00f2 dire che un insieme \u00e8 chiuso rispetto ad un'operazione se comunque si prendono due elementi di quell'insieme e si esegue l'operazione stabilita, il risultato di tale operazione appartiene ancora all'insieme stesso; insomma, eseguendo l'operazione non si esce dall'insieme.\nAd esempio, detto formula_19 l'insieme dei numeri naturali, si nota che \u00e8 chiuso rispetto all'operazione di addizione; infatti formula_20."}
{"id": "3873862", "revid": "767487", "url": "https://it.wikipedia.org/wiki?curid=3873862", "title": "Brian Wilson Reimagines Gershwin", "text": "Brian Wilson Reimagines Gershwin \u00e8 un album discografico del musicista e compositore statunitense Brian Wilson, pubblicato nel 2010 dall'etichetta Pearl di propriet\u00e0 della Walt Disney Records. Il disco contiene reinterpretazioni di dieci composizioni di George e Ira Gershwin, insieme a due nuove canzoni completate da Wilson su abbozzi originali di Gershwin lasciati incompiuti.\nIl disco.\nOrigine e storia.\nNell'estate del 2009, la Walt Disney Records approcci\u00f2 Brian Wilson per discutere dell'idea di far uscire un album di suoi arrangiamenti di celebri motivi musicali dei film Disney; prima per\u00f2, Wilson espresse il desiderio di registrare un album di cover di brani di Gershwin, da sempre suo grande idolo musicale.\nIn aggiunta alle sole reinterpretazioni di brani noti, la fondazione Gershwin Estate, che gestisce il patrimonio musicale del compositore, concesse a Wilson di accedere a pi\u00f9 di 100 brani lasciati incompiuti da Gershwin al momento della morte, e di scegliere quali completare a suo piacimento. Wilson e Scott Bennett (che si occup\u00f2 dei testi) completarono due brani di Gershwin basati sui seguenti frammenti: \"The Like In I Love You\" e \"Nothing But Love\".\nRegistrazione.\nLe sedute di registrazione per l'album partirono all'inizio del 2010. Wilson svolse il ruolo di produttore e cantante, con la collaborazione di Mertens per la stesura degli arrangiamenti. Le tracce strumentali furono incise con l'ausilio della sua band di supporto, che si occup\u00f2 anche della maggior parte dei cori; anche se, le armonie vocali che aprono e chiudono \"Rhapsody in Blue\" furono esclusivamente opera di Wilson. Secondo quanto dichiarato da Mertens, Wilson pass\u00f2 circa otto ore al giorno in studio per tutta la durata delle sessioni, per perfezionare le tracce vocali.\nIl mixaggio dei brani si svolse nella primavera seguente. La reazione della Walt Disney Records al prodotto finale fu abbastanza positiva, anche se assunsero l'ingegnere del suono Al Schmitt per remixare il materiale preparato da Wilson.\nPubblicazione e accoglienza.\nIl 28 giugno 2010 venne pubblicato in streaming sul sito di Brian Wilson il singolo promozionale \"The Like In I Love You\". L'album usc\u00ec nei negozi il 17 agosto 2010. Esso si classific\u00f2 alla posizione numero 26 della classifica statunitense \"Billboard 200\", scendendo alla posizione 53 una settimana dopo. Nella classifica di \"Billboard\" riservata alla musica jazz, l'album si piazz\u00f2 alla prima posizione.\nLe recensioni furono generalmente positive. Rolling Stone descrisse l'album \"bello, strano, musica sinfonica lounge sottilmente psichedelica\". In particolare, gli arrangiamenti furono lodati per la loro originalit\u00e0. John Bush di AllMusic scrisse: \"Come sempre, l'istinto musicale di Wilson \u00e8 impeccabile, e con l'impiego di un'orchestra al completo aggiunge maggior peso ai brani, si tratta agevolmente della miglior produzione di un disco di Brian Wilson sin da \"Brian Wilson Presents Smile\" del 2004\". Certe canzoni, come \"I Got Rhythm\" e \"They Can't Take That Away From Me\", sono notevoli per la loro \"atmosfera alla Beach Boys\". Anche i nuovi brani completati da Wilson furono ben ricevuti dalla critica; \"GQ\" descrisse \"Nothing But Love\" come \"opportunamente celestiale\".\nAltri recensori, invece, furono meno positivi, soprattutto circa la qualit\u00e0 degli arrangiamenti. Stephen Holden del \"The New York Times\" scrisse: \"In un album che sembra una competizione postuma, Mr. Wilson emerge chiaramente come lo sconfitto\". Michael Hann del \"The Guardian\" fu particolarmente critico verso le cover, descritte come \"brani capolavoro ridotti a pastiche di classici del passato di Brian Wilson\"."}
{"id": "3873863", "revid": "196390", "url": "https://it.wikipedia.org/wiki?curid=3873863", "title": "Arena Croix Noire", "text": ""}
{"id": "3873864", "revid": "247222", "url": "https://it.wikipedia.org/wiki?curid=3873864", "title": "Lamette", "text": ""}
{"id": "3873875", "revid": "123181704", "url": "https://it.wikipedia.org/wiki?curid=3873875", "title": "Tony Award alla migliore colonna sonora originale", "text": "Il Tony Award alla miglior colonna sonora originale (\"Tony Award for Best Original Score\") \u00e8 una categoria del Tony Award, e un premio che dal 1947 celebra la colonna sonora di un musical o di uno spettacolo considerato il migliore della stagione a Broadway. La partitura di un compositore e da un librettista deve essere stata appositamente scritta per il teatro e un musical composto da pezzi di musical differenti non pu\u00f2 essere considerato per un Tony in questa categoria.\nQuesta categoria ha subito alcune modifiche minori nel corso degli anni. Nel 1947, 1950, 1951 e 1962, ad esempio, il premio fu assegnato solo al compositore. Nel 1971 i due premi furono separati, ma furono entrambi vinti da Stephen Sondheim, autore di musiche e libretto di \"Company\".\nSolo quattro spettacoli di prosa furono candidati in questa categoria: \"Much Ado About Nothing\" nel 1973, \"The Song of Jacob Zulu\" nel 1993, \"La dodicesima notte\" nel 1999, da \"Enron\" e \"Fences\" nel 2010.\nCompositori pi\u00f9 premiati.\n7 Vittorie\n3 vittorie\n2 vittorie"}
{"id": "3873876", "revid": "665277", "url": "https://it.wikipedia.org/wiki?curid=3873876", "title": "Get Original", "text": ""}
{"id": "3873878", "revid": "287204", "url": "https://it.wikipedia.org/wiki?curid=3873878", "title": "Villar de Canas", "text": ""}
{"id": "3873880", "revid": "599013", "url": "https://it.wikipedia.org/wiki?curid=3873880", "title": "Chiesa di Cristo Re (Patern\u00f2)", "text": "La chiesa di Cristo Re (anticamente chiesa del Purgatorio) \u00e8 una chiesa di Patern\u00f2, provincia di Catania.\nStoria.\nLa costruzione dell'edificio risale al 1884 e sorse come oratorio dedicato alle \"anime del Purgatorio\", da cui prende il nome la piazza in cui ha sede, la piazza del Purgatorio, in pieno centro storico di Patern\u00f2.\nEretta a parrocchia nel 1954, da allora la chiesa assunse la attuale denominazione che si riferisce a Cristo Re.\nDescrizione.\nRealizzata in stile neobarocco con elementi neoclassici, la facciata della chiesa presenta un unico portone rettangolare su cui vi \u00e8 incisa la scritta \"A Cristo Re Onore e Gloria\", al di sopra del quale si trovanno una finestra ed un orologio.\nIl prospetto \u00e8 completamente bianco ed \u00e8 caratterizzato dalla presenza di quattro mosaici raffiguranti san Pietro, san Paolo, san Giovanni Battista e san Michele arcangelo, realizzati nel 1939, quando furono effettuati lavori di ampliamento dell'edificio.\nL'edificio ha pianta ottagonale con sviluppo longitudinale, accentuato in senso prospettico dal lungo vano centrale absidato e da un ampio avancorpo d'ingresso a pianta rettangolare, che dilata trasversalmente lo spazio. \nNotevoli le decorazioni interne: la chiesa presenta al suo interno quattro mosaici raffiguranti sant'Antonio da Padova, san Giuseppe, la Madonna Mediatrice e la Crocifissione di Cristo, questi ultimi due posti ai lati dell'altare maggiore."}
{"id": "3873886", "revid": "666668", "url": "https://it.wikipedia.org/wiki?curid=3873886", "title": "Tesser", "text": "Tesser:"}
{"id": "3873887", "revid": "1305772", "url": "https://it.wikipedia.org/wiki?curid=3873887", "title": "Vastedda (disambigua)", "text": "Vastedda o Vastella in siciliano \u00e8 un termine che significa focaccia o scacciata e pu\u00f2 riferirsi a:"}
{"id": "3873888", "revid": "767487", "url": "https://it.wikipedia.org/wiki?curid=3873888", "title": "Ta\u00e7a de Portugal 1959-1960", "text": "La Ta\u00e7a de Portugal 1959-1960 fu la 20\u00aa edizione della Coppa di Portogallo. Il Belenenses conquist\u00f2 il suo secondo successo di coppa nazionale, riuscendo a sconfiggere nella finale del 3 luglio 1960 i concittadini dello Sporting Lisbona allo Stadio nazionale di Jamor.\nSquadre partecipanti.\nIn questa edizione erano presenti tutte le squadre di Primeira Divis\u00e3o e di Segunda Divis\u00e3o e i campioni delle Azzorre e di Mozambico i quali andarono direttamente ai quarti."}
{"id": "3873890", "revid": "1543377", "url": "https://it.wikipedia.org/wiki?curid=3873890", "title": "SMS Novara (1850)", "text": " \nLa SMS \"Novara\" \u00e8 stata una fregata a propulsione mista vela-vapore della k.u.k. Kriegsmarine, nota per aver compiuto la \"Spedizione Novara\" attorno al mondo tra il 1857 e il 1859 e successivamente per aver trasportato l'arciduca Massimiliano e la moglie Carlotta a Veracruz, nel maggio 1864, per essere incoronati imperatore e imperatrice del Messico.\nStoria.\nServizio.\nLa SMS \"Novara\" fu la prima delle due navi della marina austriaca a portare questo nome e fu utilizzata per la spedizione scientifica imperiale del 1857-1859, sotto il regno di Francesco Giuseppe I.\nEra una fregata a vela con tre alberi di vele e sei ponti, dotata di 42 cannoni e aveva un dislocamento di quasi 2\u00a0107 tonnellate.\nLa SMS \"Novara\" tra il 1843 e il 1899 ebbe diversi nomi e configurazioni: originariamente chiamata \"Minerva\" all'inizio della costruzione presso i cantieri dell'Arsenale di Venezia nel 1843, venne quindi parzialmente completata e poi ribattezzata \"Italia\" dagli insorti veneziani del 1848, per essere finalmente varata come veliero con il nome \"Novara\" nel 1850 e quindi convertita in incrociatore a propulsione mista vela-vapore tra il 1861 e il 1865.\nIl nome definitivo fu assegnato in memoria della Battaglia di Novara, in seguito alla quale gli austriaci riconquistarono Venezia; al feldmaresciallo Radetzky in visita al cantiere, gli ufficiali austriaci consegnarono una petizione per ribattezzare l'ormai quasi completata \"Italia\" con il nome della citt\u00e0 italiana dove era stata ottenuta la definitiva vittoria su re Carlo Alberto. Nel 1849 la costruzione riprese sotto il controllo austriaco e lo scafo fu varato l'anno successivo, nel novembre 1850.\nFu concepita come nave di rappresentanza dell'intera marina imperiale e pertanto dotata di arredi raffinati in previsione di ospitare importanti figure della nobilt\u00e0 e dell'esercito.\nLa spedizione Novara.\nLa Spedizione Novara (1857\u20131859) fu la prima spedizione scientifica su scala planetaria della marina imperiale austro-ungarica.\nAutorizzato dall'arciduca Massimiliano, il viaggio dur\u00f2 2 anni e 3 mesi, dal 30 aprile 1857 sino al 26 agosto 1859.\nSalutata da 21 salve di cannone, la nave part\u00ec da Trieste il 30 aprile e tocc\u00f2 i porti di Gibilterra, Madera, Rio de Janeiro, Citt\u00e0 del Capo (compiendo una nuova traversata atlantica di due mesi durante la quale dovette affrontare onde di 10 metri), St. Paul e Amsterdam (tappa suggerita da Alexander von Humboldt), Ceylon, Madras, Isole Nicobare, Singapore, Giava, Hong Kong, Shanghai (appena lasciata la quale incontr\u00f2 una forte tempesta rischiando l'affondamento), Puynipet, Sikaiana, Sydney, Auckland, Tahiti, Valparaiso, Gibilterra (dopo 82 giorni di mare) e, infine, Trieste la mattina del 26 agosto, salutata trionfalmente. \nLa spedizione fu compiuta sotto il comando del commodoro Bernhard von W\u00fcllerstorf-Urbair (1816\u20131883), con 345 uomini tra ufficiali ed equipaggio, pi\u00f9 sette scienziati a bordo. La preparazione per il viaggio di ricerca fu affidata all'\"Imperiale Accademia delle Scienze di Vienna\" e a studiosi specialisti, sotto la direzione del geologo Ferdinand von Hochstetter e dello zoologo Georg von Frauenfeld. Numerose novit\u00e0 in materia di sanit\u00e0 e igiene dell'equipaggio furono introdotte tra cui l'installazione di docce, l'utilizzo di piatti smaltati e di verdure disidratate per prevenire le malattie tropicali indotte dalle forniture occasionali. Vennero inoltre testate nuove apparecchiature tra cui l'antesignano dei sonar. \nPoich\u00e9 nel 1859 Austria e Francia erano in stato di guerra, l'imperatore francese Napoleone III emise un ordine che vietava alle navi francesi di attaccare la \"Novara\" se incontrata in mare \"perch\u00e9 la spedizione aveva un valore universale per tutta l'umanit\u00e0\".\nLa circumnavigazione della Terra, da aprile 1857 ad agosto 1859, del \"Novara\" fu, secondo il \"Naturhistorisches Museum\" di Vienna, uno dei viaggi pi\u00f9 importanti mai compiuti dall'uomo.\nDiversi eminenti scienziati, biologi e naturalisti parteciparono alla spedizione, tra essi vi era Georg Ritter von Frauenfeld, curatore del dipartimento di studi sugli organismi invertebrati dei musei imperiali. Il materiale raccolto durante la spedizione era voluminoso e oltre a essere esaminato dagli studiosi di tutto il mondo per decenni, fu pubblicato in un'edizione enciclopedica di ventuno volumi la cui prima edizione di cinquemila copie and\u00f2 immediatamente esaurita. Oltre duecento nuove specie di piante e animali furono classificate e catalogate.\nAl termine del viaggio, la \"Novara\" aveva percorso 51.686 miglia, passato 551 giorni in navigazione e 298 all'ancora. Un totale di 23.700 reperti erano stati raccolti compresi 440 minerali, 300 rettili, 1.500 uccelli, 1.400 anfibi, 1.330 pesci, 9.000 insetti, 8.900 molluschi e crostacei, 300 uova e nidi di uccello, numerosi scheletri (tra cui 100 teschi umani) e 550 oggetti etnici.\nServizio successivo.\nNel 1862 la nave fu modificata presso il Cantiere navale \"San Rocco\" di Muggia con l'allungamento di 15 metri per inserire una macchina a vapore da 294 kW per la propulsione a elica.\nNominato Imperatore del Messico nel 1864, Massimiliano fu trasportato dalla Novara nel paese dove fu fucilato dai rivoluzionari nel 1867. La Novara ritorn\u00f2 per raccoglierne le spoglie, nel frattempo imbalsamate ed esposte, e trasportarle a Trieste da dove raggiunsero in treno Vienna per la sepoltura definitiva nella Cripta dei Cappuccini.\nBattaglia di Lissa.\nLa SMS \"Novara\" intraprese il servizio attivo durante la battaglia di Lissa il 20 luglio 1866 nel mar Adriatico vicino all'isola di Lissa. La \"Novara\" apparteneva alla 2\u00aa Divisione marina dell'ammiraglio Wilhelm von Tegetthoff, che constava principalmente di navi da guerra a vapore in legno. La battaglia fu una vittoria decisiva per una flotta dell'Impero austriaco, inferiore in numero, su una forza superiore italiana indebolita dalle divisioni tra comandanti provenienti dalle marine pre-unitarie. Fu il primo scontro marittimo tra corazzate e uno degli ultimi a registrare manovre di speronamento intenzionale. Durante lo scontro, fu colpita 47 volte dal tiro nemico provocando la morte del comandante Erich (talvolta scritto Errik) Von Klint (1816\u20131866). Questo non imped\u00ec all'unit\u00e0 di continuare a combattere e contribu\u00ec infatti in maniera decisiva alla distruzione della cannoniera corazzata Palestro.\nUltimi anni in servizio.\nNel 1871 la \"Novara\" ricevette un ulteriore ammodernamento con aumento dell'armamento e dell'equipaggio che sal\u00ec a 447 membri. Part\u00ec quindi per il suo ultimo viaggio importante, la visita della costa est degli Stati Uniti. Fu l'unica volta in cui una nave della marina imperiale austriaca stazion\u00f2 in un porto americano. Le cronache del tempo registrarono divertite l'estrema eterogeneit\u00e0 dell'equipaggio, figlia delle molte nazionalit\u00e0 presenti nell'impero, e i numerosi eventi mondani a bordo complice la buona padronanza della lingua inglese da parte del corpo ufficiali. Nondimeno, mentre era alla fonda nel porto di New York fu celebrata una funzione in memoria dell'ammiraglio Tegetthof deceduto in quei giorni.\nDivenuta obsoleta, nel 1881 fu privata dei motori, riconvertita in pontone e adibita a nave scuola d'artiglieria a Pola. Dopo essere stata pesantemente danneggiata, fu radiata nel 1898 e demolita l'anno successivo.\nEredit\u00e0.\nLa SMS \"Novara\" \u00e8 stata scelta come figura principale per una moneta commemorativa in argento da 20 euro coniata il 16 giugno 2004. Il dritto mostra la fregata durante la sua circumnavigazione del globo a vela nel 1857-1859. La \"Novara\" \u00e8 stata la prima nave austriaca a circumnavigare il mondo. Sullo sfondo, \u00e8 rappresentata la costa cinese.\nNel 2009 le Poste Austriache hanno celebrato il 150\u00ba anniversario della spedizione con l'emissione di un francobollo dedicato.\nAll'interno del Castello di Miramare \u00e8 presente la Saletta Novara, perfetta riproduzione del quadrato di poppa nonch\u00e9 studio dell'Arciduca, a cui era stata assegnata in ricordo dei suoi anni imbarcato come cadetto.\nLa nave \u00e8 citata nella famosa poesia di Giosue Carducci \"Miramar\" (da \"Odi Barbare\"), vv. 49-50: \"\u2015 Ahi! mal tu sali sopra il mare nostro, / figlio d\u2019Absburgo, la fatal \"Novara\"\"."}
{"id": "3873907", "revid": "1442080", "url": "https://it.wikipedia.org/wiki?curid=3873907", "title": "Molly Hagan", "text": "Nasce a Minneapolis nel 1961, da Robert Hagan e Mary Elizabeth Henslee.\nLavora come attrice dal 1985 e ha preso parte in numerosi film cinema e serie televisive."}
{"id": "3873908", "revid": "1573940", "url": "https://it.wikipedia.org/wiki?curid=3873908", "title": "Aeromys", "text": "Aeromys \u00e8 un genere di roditori della famiglia degli Sciuridi che comprende due specie di scoiattoli volanti originarie del Sud-est asiatico, note collettivamente come scoiattoli volanti neri maggiori.\nDescrizione.\nIl corpo degli \"Aeromys\" misura 25,5-42,6\u00a0cm e la coda 28-52,7\u00a0cm; il peso varia dai 1128-1250 g di \"A. tephromelas\" ai 1380-1490 g di \"A. thomasi\". Le regioni superiori sono di colore variabile dal marrone scuro al nero, mentre quelle inferiori sono ricoperte di peli marrone-grigiastri. Almeno una forma presenta una macchia rossastra che spicca nettamente sul manto scuro. La coda, lunga, sottile e cilindrica, \u00e8 generalmente dello stesso colore del dorso. Le guance sono prive di vibrisse, le orecchie hanno medie dimensioni e il patagio, oltre a essere collegato ai piedi, continua fino a raggiungere gli avambracci, il collo, le zampe posteriori e la coda.\nDistribuzione e habitat.\nEntrambe le specie vivono nelle foreste pluviali, ma mentre il pi\u00f9 diffuso scoiattolo volante nero abita nella penisola malese, a Sumatra e nel Borneo, lo scoiattolo volante di Thomas vive solamente nel Borneo.\nBiologia.\nQuesti scoiattoli volanti abitano le foreste primarie o le radure con pochi alberi di grandi dimensioni. Sono prevalentemente notturni, e trascorrono il giorno dormendo raggomitolati nelle cavit\u00e0 degli alberi poste a grande altezza, dalle quali escono fuori solo al crepuscolo. Durante la notte si aggirano tra la volta degli alberi alla ricerca di frutta, noci, foglie, e probabilmente di alcuni insetti. Le abitudini riproduttive sono sconosciute, ma una femmina di \"A. tephromelas\" \u00e8 stata vista in compagnia di un unico piccolo.\nTassonomia.\nIl genere comprende le seguenti specie:\nConservazione.\nEntrambe le specie che costituiscono questo genere sono piuttosto sconosciute, e la IUCN le inserisce entrambe tra quelle a status indeterminato."}
{"id": "3873915", "revid": "486946", "url": "https://it.wikipedia.org/wiki?curid=3873915", "title": "La casa 4 - Witchcraft", "text": ""}
{"id": "3873917", "revid": "767487", "url": "https://it.wikipedia.org/wiki?curid=3873917", "title": "Come Away Melinda/Unidentified Flying Object", "text": "Come Away Melinda/Unidentified Flying Object \u00e8 un singolo del gruppo musicale inglese UFO, pubblicato nel 1970."}
{"id": "3873919", "revid": "287204", "url": "https://it.wikipedia.org/wiki?curid=3873919", "title": "Smilovice (Rakovn\u00edk)", "text": "Smilovice \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3873929", "revid": "438678", "url": "https://it.wikipedia.org/wiki?curid=3873929", "title": "Jacopo Archinto", "text": "Biografia.\nFiglio di Giuseppe e di Antonia Vimercasa, membri della nota famiglia patrizia di Milano.\nFu arciprete di Monza per il decennio dal 1340 al 1350.\n\u00c8 ricordato soprattutto per essere stato inviato da Azzone Visconti ad Avignone per perorare presso Clemente VII, ivi allora residente, la restituzione del tesoro della basilica monzese sottratto anni prima dai Della Torre e col\u00e0 custodito.\nLa missione ebbe buon esito anche se il tesoro del Duomo di Monza fu restituito\nsolo dopo la morte di Azzone, trovandosi Monza sotto la signoria di Giovanni Visconti che fu anche arcivescovo di Milano e prima ancora di Novara essendo stato anche nel 1325 canonico vicario generale della basilica monzese sotto Lombardo Della Torre."}
{"id": "3873940", "revid": "287204", "url": "https://it.wikipedia.org/wiki?curid=3873940", "title": "Srbe\u010d", "text": "Srbe\u010d \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3873943", "revid": "110157", "url": "https://it.wikipedia.org/wiki?curid=3873943", "title": "Boogie for George/Treacle People", "text": "Boogie For George/Treacle People \u00e8 un singolo del gruppo musicale inglese UFO, pubblicato nel 1970."}
{"id": "3873945", "revid": "287204", "url": "https://it.wikipedia.org/wiki?curid=3873945", "title": "Srbec", "text": ""}
{"id": "3873952", "revid": "726373", "url": "https://it.wikipedia.org/wiki?curid=3873952", "title": "Linea Amica", "text": "Linea amica \u00e8 una rete multicanale dei centri di contatto della pubblica amministrazione italiana.\n\u00c8 un sistema di informazione che ha il compito di rispondere a domande ed esigenze dei cittadini, reindirizzandoli alle amministrazioni competenti, o fungendo da vero e proprio Ufficio per le relazioni con il pubblico (URP) di ultima istanza.\nLinea amica eroga i propri servizi tramite telefono, Voice over IP, SMS, posta elettronica, chat e fax. In tal modo risulta accessibile anche a chi \u00e8 impossibilitato a recarsi fisicamente presso un URP, e a chi non ha la facolt\u00e0 o la capacit\u00e0 di accedere ad internet.\nLinea amica \u00e8 un servizio di aggregazione, che ha lo scopo di fornire un unico punto di informazione, al fine di applicare i principi di semplificazione e sburocratizzazione della P.A."}
{"id": "3873963", "revid": "110157", "url": "https://it.wikipedia.org/wiki?curid=3873963", "title": "Svojet\u00edn", "text": "Svojet\u00edn \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3873965", "revid": "287204", "url": "https://it.wikipedia.org/wiki?curid=3873965", "title": "Svojetin", "text": ""}
{"id": "3873978", "revid": "767487", "url": "https://it.wikipedia.org/wiki?curid=3873978", "title": "Her Better Self", "text": "Her Better Self \u00e8 un film muto del 1917 diretto da Robert G. Vignola. Sceneggiato da Margaret Turnbull e prodotto dalla Famous Players Film Company, aveva come interpreti Pauline Frederick, Thomas Meighan, Alice Hollister, Maude Turner Gordon, Charles Wellesley.\nTrama.\nLa giovane debuttante Vivian Tyler, bench\u00e9 sia fidanzata con il conte Belloto, si sente attratta da Robert Keith, un medico che lavora con i poveri. Per un equivoco, per\u00f2, la giovane crede che la prostituta Aggie May sia caduta cos\u00ec in basso proprio a causa del dottore. Quando Aggie si suicida, Vivian che \u00e8 stata testimone del fatto resta traumatizzata e deve essere ricoverata. Nel frattempo, si ritiene che la prostituta sia stata uccisa e dell'omicidio viene accusato Keith. Vivian riuscir\u00e0 a salvarlo dalla condanna con la sua testimonianza, quando verr\u00e0 a conoscenza dell'ingiusta accusa.\nProduzione.\nIl film fu prodotto dalla Famous Players Film Company.\nDistribuzione.\nIl copyright del film, richiesto dalla Famous Players Film Co., fu registrato il 14 maggio 1917 con il numero LP10759.&lt;br&gt;\nDistribuito dalla Paramount Pictures, il film usc\u00ec nelle sale cinematografiche degli Stati Uniti il 21 maggio 1917.\nNon si conoscono copie ancora esistenti della pellicola che viene considerata presumibilmente perduta."}
{"id": "3873979", "revid": "124500569", "url": "https://it.wikipedia.org/wiki?curid=3873979", "title": "Spike (My Little Pony)", "text": "Spike, inizialmente chiamato Dragoberto in Italia, \u00e8 un personaggio immaginario che compare in diverse serie d'animazione derivate dal marchio di giocattoli Hasbro \"My Little Pony\".\nIn tutte le sue incarnazioni, Spike \u00e8 un drago di color viola (o rosa) a scaglie verdi.\nPrime apparizioni.\nNella sua versione di \"prima generazione\" (1984), Spike \u00e8 un cucciolo di drago rosa e verde che viene adottato da Megan e dai pony dopo essere stato liberato dal servaggio di Scorpan. In questa serie, il suo nome \u00e8 tradotto in italiano come \"Dragoberto\".\nNella sua versione di \"terza generazione\" (2006), Spike \u00e8 un drago adulto e saggio; compare nei film d'animazione \"My Little Pony - La passeggiata della principessa\" e \"My Little Pony - L'arcobaleno scomparso\".\n\"My Little Pony - L'amicizia \u00e8 magica\".\nNella sua versione di \"quarta generazione\", cio\u00e8 in \"My Little Pony - L'amicizia \u00e8 magica\" (2010), Spike \u00e8 di nuovo un cucciolo di drago. Personaggio principale della serie, \u00e8 doppiato in italiano da Tania De Domenico e da Cathy Weseluck nell'edizione originale. \u00c8 un fedele amico e l'assistente numero uno di Twilight Sparkle, con cui ha vissuto fin dalla nascita. Spike nutre una profonda cotta per Rarity, la graziosa unicorno stilista.\nSviluppo.\nL'aspetto di Spike \u00e8 basato su quello dell'omonimo personaggio della prima generazione piuttosto che sulla sua versione della terza generazione, bench\u00e9 alcune modifiche siano state apportate da parte di Lauren Faust. \u00c8 l'unico membro del cast principale oltre a Applejack a essere presente anche nella serie originale \"My Little Pony\". Nella prima generazione era gi\u00e0 un cucciolo di drago con scaglie verdi (anche se occasionalmente il suo corpo era di colore rosa). Nella sua incarnazione G3 \u00e8 invece un drago di mille anni, con scaglie arancioni, capelli viola, e il corpo blu.\nPersonalit\u00e0.\nSpike ha una propensione per il sarcasmo e talvolta ride delle disgrazie altrui: quando Twilight e le altre rimangono vittime della \"quercia scherzosa\", se ne esce con nomignoli scherzosi per prenderle in giro.\nCiononostante, quando Twilight perde la testa a causa del nervosismo per la mancata consegna del suo rapporto settimanale a Princess Celestia, Spike \u00e8 l'unico a preoccuparsi delle sue condizioni, tanto da mettere la principessa al corrente della situazione; egli dimostra cos\u00ec di conoscere bene Twilight, cos\u00ec come le sue debolezze. Spike \u00e8 talmente legato a Twilight da considerarla una familiare, e il suo pi\u00f9 grande terrore \u00e8 che un giorno sar\u00e0 costretto a lasciarla: quando Gufolisio viene assunto da Twilight per farle da secondo assistente, tenta di incastrarlo per convincere Twilight a cacciarlo via, per poi rendersi conto di non essere stato rimpiazzato e pentirsi delle proprie azioni. Sotto l'influenza di un incantesimo di re Sombra, che costringe a vivere le proprie peggiori paure, Spike si vede congedato per sempre dal ruolo di assistente di Twilight.\nPer quanto Spike dimostri una certa autostima (definendosi un drago atletico e intelligente, e in un caso immaginandosi in futuro nelle vesti di un prestante cavaliere), egli sente la necessit\u00e0 di scoprire le proprie origini e il proprio posto del mondo, il che lo porta in un'occasione a lasciare Ponyville per dirigersi nelle terre dei draghi. In quest'occasione, Spike capisce che il fatto di essere cresciuto tra i pony l'ha reso pi\u00f9 simile a un pony che a un drago, e sceglie di rimanere con la sua \u00abvera famiglia\u00bb a Ponyville anzich\u00e9 tra gli altri draghi.\nQuando scopre di essere diventato una celebrit\u00e0 in tutto l'Impero di cristallo dopo aver contribuito a salvarlo dall'attacco di re Sombra, Spike si monta la testa e prova a mettersi in mostra di fronte all'intera popolazione dell'Impero in occasione dei Giochi d'Equestria, per sentirsi degno della loro ammirazione; quando per\u00f2 i suoi tentativi risultano fallimentari, diventa insicuro e inconsolabile. Persino dopo aver salvato i partecipanti e il pubblico dei Giochi d'Equestria dall'impatto di un ammasso di ghiaccio, Spike \u00e8 inizialmente portato a sminuire il proprio operato come una semplice reazione istintiva, e non un atto di eroismo, finch\u00e9 Twilight non gli fa capire che l'unico a essere deluso dal suo comportamento \u00e8 lui stesso, e che \u00aba volte, per sentirsi bene con s\u00e9 stessi bisogna lasciar perdere il passato\u00bb.\nSpike ama il divertimento e stare in compagnia delle sue amiche, bench\u00e9 finga di non essere per nulla interessato al Gran Gal\u00e0 Galoppante per non ledere la propria immagine di mascolinit\u00e0.\nCome tutti i draghi, bench\u00e9 ancora piccolo, Spike adora nutrirsi di pietre preziose, e dimostra una certa propensione per il possesso. In occasione del suo compleanno, ricevere regali dalle amiche innesca in lui l'istinto, tipico dei draghi, di impadronirsi di tutto ci\u00f2 che desti il suo interesse e accumularlo in un tesoro. L'avidit\u00e0 di Spike provoca anche la sua crescita smisurata, facendogli perdere il controllo e devastare Ponyville, finch\u00e9 Rarity riesce a fargli ricordare la sua vera natura e farlo tornare quello di prima.\nAbilit\u00e0.\nSpike \u00e8 in grado di inviare rapidamente le lettere di Twilight a Princess Celestia incenerendole con il proprio soffio infuocato, che le trasporta direttamente al castello di Canterlot; allo stesso modo, le lettere inviate da Celestia a Twilight vengono consegnate a quest'ultima da Spike, che le pu\u00f2 espellere dalla bocca con un rutto.\n\"Equestria Girls\".\nSpike \u00e8 uno dei pochi abitanti di Equestria, oltre a Sunset Shimmer, Twilight Sparkle e Starlight Glimmer, di cui sappiamo aver visitato il mondo di \"Equestria Girls\". Accompagna infatti Twilight durante le sue due avventure alla Canterlot High, sotto forma di cane parlante.\nSpike il cane.\nSpike ha anche una controparte canina che vive nel mondo di \"Equestria Girls\", ed \u00e8 l'omonimo animale domestico della Twilight umana. Questi acquista magicamente la capacit\u00e0 di parlare durante i Chroniathlon, dopo essere stato colpito da un fascio concentrato di magia proveniente da Fluttershy."}
{"id": "3873982", "revid": "287204", "url": "https://it.wikipedia.org/wiki?curid=3873982", "title": "Hans Delbruck", "text": ""}
{"id": "3873983", "revid": "6923", "url": "https://it.wikipedia.org/wiki?curid=3873983", "title": "Belo sur Tsiribihina", "text": "Belo sur Tsiribihina \u00e8 un comune rurale (\"kaominina\") del Madagascar occidentale (provincia di Toliara), che sorge sulle sponde del fiume Tsiribihina. \u00c8 il capoluogo del distretto di Belo sur Tsiribihina.\nPopolazione.\nHa una popolazione di 21.929 abitanti (stima 2005). L'etnia principale della citt\u00e0 sono i Sakalava.\nEconomia.\nL'economia si basa essenzialmente sull'agricoltura, con il 60% della popolazione impiegata in questo settore. La coltura principale \u00e8 il riso.\nInfrastrutture e trasporti.\nLa citt\u00e0 \u00e8 sede di un aeroporto civile (codice aeroportuale IATA: BMD).\nLa Route Nationale 8 la collega a Morondava a sud e a Bekopaka a nord.\nCultura.\nOgni cinque anni Belo ospita la \"fitampoha\" (\"bagno delle reliquie dei re\"), cerimonia tradizionale della etnia Sakalava, durante la quale le reliquie degli antichi re Sakalava vengono immerse nelle acque del fiume.\nAree protette.\nDa Belo Sur Tsiribihina \u00e8 possibile raggiungere la riserva naturale integrale Tsingy di Bemaraha e il parco nazionale Tsingy di Bemaraha."}
{"id": "3873984", "revid": "110157", "url": "https://it.wikipedia.org/wiki?curid=3873984", "title": "S\u00fdko\u0159ice", "text": "S\u00fdko\u0159ice \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3873986", "revid": "287204", "url": "https://it.wikipedia.org/wiki?curid=3873986", "title": "Sykorice", "text": ""}
{"id": "3873987", "revid": "287204", "url": "https://it.wikipedia.org/wiki?curid=3873987", "title": "Sanov", "text": ""}
{"id": "3873991", "revid": "287204", "url": "https://it.wikipedia.org/wiki?curid=3873991", "title": "SMS Novara", "text": "SMS \"Novara\" fu il nome di due navi della Marina austro-ungarica, cos\u00ec chiamate in onore della vittoria austriaca nella battaglia di Novara del 1849:"}
{"id": "3873993", "revid": "114469598", "url": "https://it.wikipedia.org/wiki?curid=3873993", "title": "Diagramma di Evans", "text": "I diagrammi di Evans (dal nome dallo scienziato britannico Ulick Richardson Evans, che li introdusse nel 1945) sono delle rappresentazioni schematiche dei fenomeni di natura elettrochimica che avvengono durante un processo di corrosione.\nTali diagrammi riportano in ascissa il logaritmo della densit\u00e0 di corrente (\"i\") e in ordinata la differenza di potenziale elettrico (\"E\").\nDurante un processo di corrosione avvengono contemporaneamente due semireazioni: una semireazione di ossidazione (in corrispondenza della regione anodica) e una semireazione di riduzione (in corrispondenza della regione catodica).\nNei diagrammi di Evans sono rappresentate due curve:\nNel caso particolare in cui le cadute atomiche siano trascurabili, tali curve si incontrano nel punto individuato dalla corrente di corrosione \"icorr\" e dal potenziale di corrosione \"Ecorr\".\nLa forma delle curve di polarizzazione dipende dallo stadio cineticamente determinante del processo corrosionistico.\nPolarizzazione di attivazione.\nNel caso in cui il processo di corrosione sia controllato dal trasferimento di carica (cio\u00e8 se si ha solo polarizzazione di attivazione), le curve del diagramma di Evans si riducono a delle rette e possono essere tracciate a partire dall'equazione di Tafel.\nDai diagrammi di Evans \u00e8 possibile inoltre stabilire se il processo di corrosione in esame \u00e8 controllato dal processo anodico o dal processo catodico; in altre parole, \u00e8 possibile indagare quale delle due semireazioni avviene con pi\u00f9 difficolt\u00e0.\nIn particolare:\nDalle pendenze delle due rette dipendono infatti i valori di sovratensione anodica \u03b7a e sovratensione catodica \u03b7c.\nPolarizzazione di concentrazione.\nQuando il processo elettrochimico \u00e8 limitato dalla diffusione nella soluzione allora si parla di polarizzazione di concentrazione. Consideriamo la reazione che porta allo sviluppo di idrogeno: Zn2+ | Zn || H+ | H . Quando la velocit\u00e0 di reazione \u00e8 elevata e/o si hanno basse concentrazioni di ioni idrogeno potrebbe formarsi una zona di impoverimento in prossimit\u00e0 dell'interfaccia se gli ioni H+ non sono riforniti ad una velocit\u00e0 sufficiente per tenere il passo con la reazione. In tal modo la diffusione di H+ controlla la velocit\u00e0 di reazione e il sistema \u00e8 polarizzato per concentrazione. \nEffetto delle cadute ohmiche.\nNel caso in cui le cadute ohmiche non siano trascurabili (ad esempio se l'elettrolita presenta un'elevata resistenza elettrica), le due rette del diagramma di Evans presenteranno una distanza minima pari alla resistenza ohmica \"RI\" (data dal prodotto tra la resistenza elettrica \"R\" e l'intensit\u00e0 di corrente \"I\").\nEffetto della passivazione.\nNel caso in cui il metallo si trovi in un ambiente che lo faccia passivare, ottengo una curva che ha una forma particolare, con una specie di naso; in un primo momento il comportamento \u00e8 del tutto analogo a quello di un metallo in ambiente attivo, ossia al crescere del potenziale cresce anche la densit\u00e0 di corrente, poi l'andamento si inverte e la corrente comincia a diminuire: il punto in cui si verifica l'inversione prende il nome di \"corrente di prima passivazione\". In corrispondenza di questo valore si forma il film passivante che protegge il metallo dall'ulteriore ossidazione (polarizzazione), per questo all'aumentare del potenziale la corrente diminuisce e raggiunge un valore che rimane costante finch\u00e9 il potenziale non diventa troppo alto e supera il cosiddetto valore di \"transpassivazione\", in cui si ha la rottura del rivestimento passivante di protezione e quindi dopo questo punto la corrente riprende a crescere all'aumentare del potenziale, esattamente come faceva nel tratto iniziale. Il valore di potenziale in cui avviene la transpassivazione e quindi la forma stessa della curva dipendono dal metallo ma anche dall'ambiente di esposizione, per esempio la presenza di cloruri tende ad attaccare il film passivante del ferro e quindi fa abbassare la curva caratteristica."}
{"id": "3874001", "revid": "1442080", "url": "https://it.wikipedia.org/wiki?curid=3874001", "title": "Toray Pan Pacific Open 2004 - Doppio", "text": "Il doppio del torneo di tennis Toray Pan Pacific Open 2004, facente parte del WTA Tour 2004, ha avuto come vincitrici Cara Black e Rennae Stubbs che hanno battuto in finale Elena Lichovceva e Magdalena Maleeva 6\u20130, 6\u20131."}
{"id": "3874002", "revid": "767487", "url": "https://it.wikipedia.org/wiki?curid=3874002", "title": "Amotosaurus rotfeldensis", "text": "L'amotosauro (Amotosaurus rotfeldensis) \u00e8 un rettile estinto, appartenente ai protorosauri. Visse tra la fine del Triassico inferiore e l'inizio del Triassico medio (Olenekiano - Anisico, circa 246-240 milioni di anni fa) e i suoi resti fossili sono stati ritrovati in Germania e nei Paesi Bassi. \nDescrizione.\nQuesto rettile aveva un aspetto molto simile a quello del ben pi\u00f9 noto \"Tanystropheus\". Come quest'ultimo, infatti, possedeva un collo eccezionalmente allungato e formato da una serie di vertebre cervicali sottili e allungatissime. Al contrario di \"Tanystropheus\", per\u00f2, \"Amotosaurus\" possedeva solo otto vertebre cervicali (e non 12) e le dimensioni complessive erano minori: si stima che un esemplare adulto raggiungesse la lunghezza di 2 - 3 metri, e che il collo potesse arrivare a circa 70 centimetri (in proporzione pi\u00f9 corto, quindi, di quello di \"Tanystropheus\"). Rispetto a \"Tanystropheus\" vi erano altre differenze: il palato era dotato di piccoli denti arrotondati e la seconda costola sacrale \u00e8 biforcata. In generale, comunque, l'aspetto doveva ricordare quello di un piccolo \"Tanystropheus\" dal collo meno allungato.\nClassificazione.\nI fossili di questo animale sono stati ritrovati nella Foresta Nera e furono inizialmente attribuiti alla specie \"Tanystropheus antiquus\". Solo in seguito una ridescrizione dei resti permise l'istituzione di un nuovo genere e una nuova specie, \"Amotosaurus rotfeldensis\", basandosi sulla comparazione di questi fossili con l'olotipo di \"Tanystropheus antiquus\". Altri resti (principalmente vertebre) sono stati ritrovati nella cava di Winterswijk, nei Paesi Bassi. \"Amotosaurus\" \u00e8 considerato un rappresentante dei protorosauri, un gruppo di rettili dal collo allungato inizialmente ritenuti stretti parenti delle lucertole, ma attualmente considerati pi\u00f9 vicini agli arcosauri. \"Amotosaurus\" occupa una posizione evolutivamente intermedia tra \"Macrocnemus\" e \"Tanystropheus\".\nPaleobiologia.\nCome \"Tanystropheus\", \"Amotosaurus\" \u00e8 considerato un rettile acquatico che probabilmente trascorreva la maggior parte della sua vita in acque costiere e poco profonde, predando piccoli pesci, crostacei e molluschi dal guscio sottile. "}
{"id": "3874003", "revid": "22356", "url": "https://it.wikipedia.org/wiki?curid=3874003", "title": "Amotosaurus", "text": ""}
{"id": "3874004", "revid": "30610", "url": "https://it.wikipedia.org/wiki?curid=3874004", "title": "Red Bull X-Project", "text": ""}
{"id": "3874015", "revid": "1305772", "url": "https://it.wikipedia.org/wiki?curid=3874015", "title": "\u0160anov (Boemia centrale)", "text": "\u0160anov \u00e8 un comune della Repubblica Ceca facente parte del distretto di Rakovn\u00edk, in Boemia Centrale."}
{"id": "3874016", "revid": "1442080", "url": "https://it.wikipedia.org/wiki?curid=3874016", "title": "Proximus Diamond Games 2004 - Doppio", "text": "Il doppio del torneo di tennis Proximus Diamond Games 2004, facente parte del WTA Tour 2004, ha avuto come vincitrici Cara Black e Els Callens che hanno battuto in finale Myriam Casanova e El\u00e9ni Daniil\u00eddou 6\u20132, 6\u20131."}
{"id": "3874023", "revid": "1442080", "url": "https://it.wikipedia.org/wiki?curid=3874023", "title": "Hyderabad Open 2004 - Doppio", "text": "Il doppio del torneo di tennis Hyderabad Open 2004, facente parte del WTA Tour 2004, ha avuto come vincitrici Liezel Huber e Sania Mirza che hanno battuto in finale Li Ting e Sun Tiantian 7\u201361, 6\u20134."}
{"id": "3874029", "revid": "767487", "url": "https://it.wikipedia.org/wiki?curid=3874029", "title": "Shake It About/Evil", "text": "Shake It About/Evil \u00e8 un singolo del gruppo musicale inglese UFO, pubblicato nel 1970."}
{"id": "3874031", "revid": "1305772", "url": "https://it.wikipedia.org/wiki?curid=3874031", "title": "Sansonetti", "text": "Sansonetti pu\u00f2 riferirsi a:"}
{"id": "3874035", "revid": "1442080", "url": "https://it.wikipedia.org/wiki?curid=3874035", "title": "Dubai Tennis Championships 2004 - Doppio femminile", "text": "Il doppio femminile del torneo di tennis Dubai Tennis Championships 2004, facente parte del WTA Tour 2004, ha avuto come vincitrici Janette Hus\u00e1rov\u00e1 e Conchita Mart\u00ednez che hanno battuto in finale Svetlana Kuznecova e Elena Lichovceva 6\u20130, 1\u20136, 6\u20133."}
{"id": "3874046", "revid": "599013", "url": "https://it.wikipedia.org/wiki?curid=3874046", "title": "Siracusa (vino)", "text": "Siracusa \u00e8 una DOC istituita con decreto del 14/10/11 pubblicato sulla gazzetta ufficiale 28/10/11 n 252..\nComprende vini prodotti nel comune di Siracusa nell'omonima provincia.\nTecniche di produzione.\nI nuovi impianti ed i reimpianti dovranno avere una densit\u00e0 dei ceppi di 4.000 ceppi/ettaro con allevamento ad alberello o a controspalliera.\n\u00c8 vietata ogni pratica di forzatura. \u00c8 consentita l'irrigazione di soccorso.\nTutte le operazioni di vinificazione debbono essere effettuate nel comune di Siracusa, ad eccezione della spumantizzazione che pu\u00f2 essere effettuata nell'intera Sicilia."}
{"id": "3874047", "revid": "1442080", "url": "https://it.wikipedia.org/wiki?curid=3874047", "title": "Copa Colsanitas 2004 - Doppio", "text": "Il doppio del torneo di tennis Copa Colsanitas 2004, facente parte del WTA Tour 2004, ha avuto come vincitrici Barbara Schwartz e Jasmin W\u00f6hr che hanno battuto in finale Anabel Medina Garrigues e Arantxa Parra 6\u20131, 6\u20133."}
{"id": "3874049", "revid": "767487", "url": "https://it.wikipedia.org/wiki?curid=3874049", "title": "Boogie/Melinda", "text": "Boogie/Melinda \u00e8 un singolo del gruppo musicale inglese UFO, pubblicato nel 1970."}
{"id": "3874050", "revid": "363629", "url": "https://it.wikipedia.org/wiki?curid=3874050", "title": "Organo della basilica di San Martino a Weingarten", "text": "Il grande Organo a canne della Basilica di San Martino, chiesa dell'Abbazia di Weingarten, \u00e8 stato costruito da Joseph Gabler fra il 1737 e il 1750 ed \u00e8 a trasmissione meccanica.\nStoria.\nIl 6 luglio dell'anno 1737 viene stipulato fra l'Abbazia di Weingarten e l'organaro tedesco Joseph Gabler un contratto per la costruzione di un grande organo da collocare nella chiesa abbaziale, la basilica di San Martino.\nLa costruzione dello strumento si protrasse per tredici anni, fino al 1750. In questo periodo, il progetto iniziale sub\u00ec molti rimaneggiamenti anche a causa delle difficolt\u00e0 economiche dell'abbazia. Alla fine, la costruzione del grande strumento risult\u00f2 estremamente svantaggiosa per Gabler che non ne trasse alcun guadagno. Il nuovo organo venne solennemente inaugurato e benedetto il 24 giugno 1750.\nDal 1750 fino alla fine del XIX secolo, l'organo non ha subito importanti rifacimenti, mantenendo praticamente inalterate le sue caratteristiche originarie. Successivamente, vennero aggiunte leve Barker, il Kronpositiv fu elettrificato e il temperamento fu equalizzato. Fra il 1981 e il 1983, lo strumento \u00e8 stato sottoposto ad un intervento di restauro condotto dalla Orgelbau Kuhn di M\u00e4nnedorf, in Svizzera. In tal occasione \u00e8 stato ripristinato un temperamento inequabile e la pedaliera, originariamente di 20 note (\"Do1\"-\"Sol2\"), \u00e8 stata portata a 27 note (\"Do1\"-\"Re3\").\nDescrizione.\nUna delle pi\u00f9 grandi difficolt\u00e0 incontrate da Joseph Gabler durante la costruzione dell'organo a canne dell'Abbazia di Weingarten fu il posizionamento dell'organo: gli fu chiesto, infatti, di lasciare libere le sei grandi finestre della controfacciata, destinata ad accogliere lo strumento.\nLa soluzione \u00e8 stata quella di non collocare tutto lo strumento in una cassa unica, ma in varie sezioni collocate negli spazi della parete tra le sei finestre. Lo schema, poi riutilizzato da Johann Nepomuk Holzhey per la chiesa dell'Abbazia di Neresheim, prevede due torri con facciata composta dalle canne del registro di \"Contraba\u00df 32\"', dalle quali partono vari corpi orizzontali che si ricollegano ad altre due torri, poste alle due estremit\u00e0 della cantoria. Al centro, sopra la finestra pi\u00f9 in alto, si trova un ulteriore corpo d'organo e, nella balaustra della cantoria, i due positivi tergali.\nGabler, per compensare l'utilizzo di canne di principale dal diametro molto stretto, ha inserito nello strumento molte canne realizzate in legno. Fra i registri particolari, vi sono \"La Force\", un ripieno di 49 file con base di 4 piedi corrispondente al \"Do1\", che si utilizzava per segnalare l'inizio delle celebrazioni, il \"Cuculus\", che imita il verso dell'omonimo volatile, e il \"Carillon\", raggruppato in grappoli pendenti dal corpo centrale dell'organo.\nConsolle.\nLa consolle \u00e8 situata al centro della cantoria. Rivolta verso la navata e il presbiterio, ha quattro tastiere di 49 note ciascuna ed una pedaliera dritta di 27.\nIl mobile \u00e8 decorato con intarsi lignei di gusto barocco che si sviluppano lungo le sue fiancate e la parte anteriore. Ai due lati delle tastiere, disposti su due file, vi sono i tiranti a pomello dei vari registri, realizzati in avorio, ognuno accompagnato dalla dicitura originaria scritta a mano con inchiostro nero.\nLeggenda della \"Vox Humana\".\nSecondo una leggenda, Gabler avrebbe lavorato per anni alla ricerca di un registro dal suono riproducente la voce umana, ma senza risultato. Una notte, il demonio gli avrebbe sussurrato all'orecchio che gli avrebbe permesso la costruzione di tale registro in cambio della sua anima. Gabler accett\u00f2 e ricevette un metallo particolare con cui pot\u00e9 realizzare il particolare registro. Il suono di questo registro, dal suono diabolicamente bello, suscit\u00f2 lo scompiglio tra i monaci a tal punto che l'abate minacci\u00f2 di bruciare organo e organaro nella piazza antistante la Basilica. Da questo episodio \u00e8 stata tratta anche una rappresentazione scenica."}
{"id": "3874052", "revid": "99454941", "url": "https://it.wikipedia.org/wiki?curid=3874052", "title": "Rudolf Brosch", "text": "Brosch partecip\u00f2 alla gara di fioretto individuale alla Olimpiade 1900 di Parigi dove ottenne l'ottavo posto."}
{"id": "3874056", "revid": "91792", "url": "https://it.wikipedia.org/wiki?curid=3874056", "title": "Duomo di Polistena", "text": "Il duomo di Polistena nota anche come \"chiesa matrice\" \u00e8 la principale chiesa di Polistena ed \u00e8 dedicata a santa Marina, patrona della citt\u00e0. \nStoria.\nL'attuale chiesa risale al 1786 poich\u00e9 la chiesa originale \u00e8 stata distrutta nel terremoto del 1783..\nUn successivo terremoto, quello del 1908, provoc\u00f2 danni cos\u00ec gravi all'intero edificio sacro che fu sul punto di venire abbattuto, ma poi fu invece recuperato con un massiccio restauro tra il 1930 e il 1932, e la restituzione al culto dei cittadini..\nDescrizione.\nEsterno.\nLa chiesa presenta una facciata semplice ma imponente su disegni di Francesco Jerace con un alto campanile e nella parte superiore si conserva una scultura di santa Marina Vergine. \nL'interno \u00e8 invece a tre navate, pi\u00f9 altre due cappelle dedicate al Santissimo Sacramento e a san Rocco.\nInterno.\nAbside.\nL'altare centrale \u00e8 in marmi policromi, e al centro \u00e8 posizionata la nicchia lignea (ebanista Francesco Formica) al cui interno \u00e8 conservata la statua sempre lignea di santa Marina (opera di Vincenzo Zaffiro nel 1835). Sopra il coro ancora in legno, progettato dagli ebanisti polistenesi Giuseppe e Giovanni Silipo (1893), vi sono altre due raffigurazioni di santa Marina, con due tele laterali del pittore Diego Grillo che descrivono momenti della vita di Santa Marina; infine al di sopra della nicchia, vi \u00e8 una tela absidale del pittore polistenese Ugo Borgese che raffigura i quattro evangelisti con al centro Ges\u00f9 (1962).\nTransetto.\nL'opera pi\u00f9 importante presente nella parte destra del transetto \u00e8 senza dubbio la \"Pala Marmorea\" della Deposizione, bassorilievo cinquecentesco proveniente dalle macerie dell'antica Chiesa Madre, e collocato nella attuale chiesa nel 1822. La \"Pala\", secondo Francesco Jerace \u00e8 opera di Giovanni Merliani da Nola, mentre per Fortunato Morani \u00e8 di scuola michelangiolesca.\nSopra la \"Pala Marmorea\" \u00e8 collocato un quadro dell'Eucaristia del pittore Brunetto Aloi del 1840. \nDalla parte sinistra del transetto invece vi \u00e8 un altare in stucchi e una Madonna del Carmelo e al di sopra di esso una tela della Deposizione, donata dalla pittrice Perla Panetta nel 2014.\nCappella del Santissimo Sacramento.\nPosta oltre la parte destra del transetto, in tale cappella si conserva l'altare del Santissimo Sacramento, opera dello scultore Francesco Jerace (1893), che \u00e8 sovrastato da una tela (metri 4 x 2) raffigurante l\"Ultima cena\" anch'essa di Jerace e dipinta nel 1904.\nCappella di San Rocco.\nEssa \u00e8 posizionata dalla parte opposta della precedente cappella, in fondo alla navata sinistra, ed \u00e8 caratterizzata dalla presenza di una nicchia molto simile a quella dell'altare centrale, che contiene all'interno una pregevole statua sempre lignea di san Rocco, che alcuni studiosi attribuiscono a Fortunato Morani nato 1773 ad inizio '800; ai lati della statua di san Rocco vi sono altre due statue, quella in cartapesta di san Biagio del Morani e quella di san Felice, mentre in altre due piccole nicchie laterali sono custodite rispettivamente la statua dell'Immacolata, e una reliquia di santa Marina, precisamente una costola, che si trova in un reliquiario d'argento e che viene portata in processione durante la festa insieme alla statua. Tale reliquia arriv\u00f2 a Pol\u00ecstena nel 1870 per intercessione del vescovo polistenese Domenico Maria Valensise.\nNavata centrale.\nNella navata centrale si ammira in tutta la sua magnificenza il soffitto a cassettoni dorati, opera dei fratelli polistenesi Pasquale e Francesco Mancuso, con al centro la \"Resurrezione di Lazzaro\", grandiosa tela realizzata agli inizi del 1900 da Carmelo Zimatore di Pizzo Calabro;. \nSempre nella navata centrale si trovano alcuni medaglioni in carboncino che raffigurano dei santi, eseguiti dal polistenese Giuseppe Grio, e il fonte battesimale recuperato dall'antica chiesa, con base marmorea del 1782 e con intaglio ligneo sulla parte superiore eseguito da scultori locali.\nNavata sinistra.\nAll'ingresso si nota un dipinto raffigurante il martirio di sant'Andrea, sempre opera dell'artista Zimatore; da qui in poi \u00e8 un susseguirsi di statue, tra cui quelle lignee di san Nicola e dell'Addolorata, opere eseguite la prima da Francesco Morani la seconda da Vincenzo Morani (fratelli) da un crocifisso con ai lati i busti lignei, scolpiti dall'artista napoletano Gennaro Franzese, di santa Chiara e di santa Veneranda, quest'ultima gi\u00e0 appartenuta alla chiesetta di Santa Veneranda, anch'essa andata in rovina con il terremoto del 1783; e infine vi \u00e8 l'altare di san Michele con annessa statua lignea.E per ultimo altare e Madonna del Carmine scolpita da Fortunato Morani nato nel 1773 ed altare in stucchi eseguito dal figlio Francesco intorno al 1831 a devozione della Signora Pavia.\nNavata destra.\nPercorrendo la navata, si nota una pala d'altare raffigurante l'Immacolata con S. Marina ed altri santi (attribuita al Colloca); l'altare e la statua di santa Rita, la statua di Maria Ausiliatrice e infine quella del Sacro Cuore di Ges\u00f9 (con annesso altare marmoreo del 1935).\nApprofondimenti.\nSono inoltre presenti un confessionale che porta scolpita la data del 1783, dei preziosi paramenti sacri, un archivio parrocchiale con registri che datano a partire dal 1586, e le vetrate dell'artista polistenese Giuseppe Niglia."}
{"id": "3874057", "revid": "1305772", "url": "https://it.wikipedia.org/wiki?curid=3874057", "title": "The Soul Collector", "text": ""}
{"id": "3874059", "revid": "1305772", "url": "https://it.wikipedia.org/wiki?curid=3874059", "title": "In trappola", "text": ""}
{"id": "3874061", "revid": "1573940", "url": "https://it.wikipedia.org/wiki?curid=3874061", "title": "Floricomus", "text": "Floricomus \u00e8 un genere di ragni appartenente alla famiglia Linyphiidae.\nDistribuzione.\nLe 13 specie oggi attribuite a questo genere sono state reperite in America settentrionale: tutte le specie sono presenti in territorio statunitense; una sola, la F. praedesignatus \u00e8 stata reperita anche in Canada.\nTassonomia.\nA dicembre 2011, si compone di 13 specie:"}
{"id": "3874063", "revid": "767487", "url": "https://it.wikipedia.org/wiki?curid=3874063", "title": "Prince Kajuku/The Coming of Prince Kajuku", "text": "Prince Kajuku/The Coming of Prince Kajuku \u00e8 un singolo del gruppo musicale inglese UFO, pubblicato nel 1971.\nTracce.\nTesti e musiche di Andy Parker, Mick Bolton, Pete Way e Phil Mogg."}
{"id": "3874067", "revid": "61051", "url": "https://it.wikipedia.org/wiki?curid=3874067", "title": "Hotelicopter", "text": ""}
{"id": "3874071", "revid": "1564499", "url": "https://it.wikipedia.org/wiki?curid=3874071", "title": "Vittorio Vargiu", "text": "Biografia.\nNato a Ulassai da Beniamino Vargiu e Narcisa Salis. La sua famiglia era molto povera e non pot\u00e9 permettergli lo studio oltre la terza elementare. All'et\u00e0 di 13 anni venne avviato a lavori di ogni genere ma soprattutto servit\u00f9 nella pastorizia. All'et\u00e0 di 18 anni nel 1937 si sposa con la giovane Iolanda Deligias sua compaesana. Richiamato alle armi nel 1940 al Distretto Militare di Sassari, gi\u00e0 nel luglio del 1941 si trova a Ferrara poi a Mondov\u00ec. Nel marzo del 1942 diventa caporale maggiore con qualifica di motorista e fa parte del III Battaglione Movimento Stradale a San Remo dove conosce il futuro amico Francesco Piredda di Nuoro e il colonnello Vito Finazzo, entrambi poi convinti a collaborare insieme al marchese Gianluca Spinola nella rischiosa missione antifascista e partigiana. Vargiu abbandona il servizio militare per una grave forma di intercolite sub acuta e viene ospitato prima nella casa Zerini poi in quella del marchese, nella zona di Volterra, con l'impiego di aiutante fattore. Nella tenuta andr\u00e0 poi anche Piredda e da l\u00ec nascer\u00e0 il sodalizio che costituir\u00e0 la cosiddetta \"Banda di Ariano\", formata da due proletari e due nobili, poich\u00e9 si avr\u00e0 anche la collaborazione del cugino dello Spinola, Franco Stucchi Prinetti.\nBanda di Ariano.\nPrende il nome da \"Ariano\" (localit\u00e0 presso Volterra) dove i quattro amici, abbandonata la divisa militare dopo l'Armistizio dell'8 settembre 1943, si ritrovarono e strinsero un accordo partigiano che li vedeva collaborare con il Comando di Giustizia e Libert\u00e0 e altre formazioni partigiane legate al colonnello Vito Finazzo per combattere il Fascismo. Da quel momento fecero diverse azioni di rappresaglia nei confronti dei convogli delle SS naziste, causando molte vittime, nelle zone di Colle Val d'Elsa e Castel San Gimignano, rallentando cos\u00ec in modo imponente la marcia delle truppe della Wehrmacht. In un ennesimo scontro a fuoco nell'estate del 1944 sempre in queste zone vennero catturati e torturati nella speranza che rivelassero i loro contatti con gli altri gruppi. Non fu cos\u00ec e, trasferiti nei pressi Castelnuovo di Val di Cecina, vennero fucilati sul ciglio della strada. I loro cadaveri vennero orrendamente straziati per evitarne il riconoscimento e gettati insieme ai cadaveri dei settanta minatori di Niccioleta uccisi in massa alcuni giorni prima.\nBibliografia.\nCarlo Groppi, \"La piccola banda di Ariano. Storie di guerra e di Resistenza\" "}
{"id": "3874081", "revid": "287204", "url": "https://it.wikipedia.org/wiki?curid=3874081", "title": "Air Caledonie", "text": ""}
{"id": "3874083", "revid": "767487", "url": "https://it.wikipedia.org/wiki?curid=3874083", "title": "Trappola d'autore", "text": "Trappola d'autore \u00e8 un film italiano del 2009, diretto da Franco Salvia.\nTrama.\nUn gioco di coppie: Bruna e Marco sono due giovani truffatori che si arrangiano con l'arte di sedurre e poi ricattare coppie ricche. Alex Groshman, invece, si spaccia per mercante d'arte, in realt\u00e0 \u00e8 un pirata informatico e, con la seducente Eva, realizza un \"software\" per accedere ai servizi segreti. Marco e Bruna, ignari della loro vera identit\u00e0, li ritengono prede perfette per un raggiro. Ma finiscono immischiati in una rete d'intrighi e spionaggio, vittime d'una vicenda pi\u00f9 grande di loro, che gira intorno alla propriet\u00e0 d'un \"microchip\", di valore per la sua tecnologia. Si tratta d'un furto ordinato da un mercante d'armi, Omar Dimitri, ad Alex, il quale mette sotto scacco sia il committente, che Ivan Lionelli, un rivale che cerca d'ucciderlo.\nProduzione.\nIl film \u00e8 co-prodotto da Idotea, Surf Film e Dania Film con riprese tutte in Puglia. Alcune scene sono state girate al \"Castello Marchione\" di Conversano, a Monopoli, al centro commerciale \"Il Baricentro\" di Casamassima e all'Aeroporto di Bari-Palese. Nathalie collabora come interprete di due canzoni delle colonne sonore del film.\nL'anteprima nazionale si \u00e8 tenuta a Bari il 27 marzo 2009 al cinema Armenise."}
{"id": "3874087", "revid": "1494169", "url": "https://it.wikipedia.org/wiki?curid=3874087", "title": "Shoot Shoot", "text": ""}
{"id": "3874088", "revid": "686936", "url": "https://it.wikipedia.org/wiki?curid=3874088", "title": "Matt Moore", "text": "Al college gioc\u00f2 a football a UCLA ed Oregon State. Inizialmente firm\u00f2 coi Dallas Cowboys in qualit\u00e0 di free agent non scelto nel Draft NFL 2007.\nCarriera professionistica.\nDallas Cowboys.\nMoore non fu scelto nel draft 2007 ma successivamente firm\u00f2 come free agent dai Dallas Cowboys. Malgrado avesse completato 21 passaggi su 29 tentativi per 182 yard ed touchdown senza intercetti, con un passer rating di 100,1, durante la pre-stagione dei Cowboys, a Moore non fu offerto un posto nel roster attivo cos\u00ec firm\u00f2 per i Carolina Panthers il 2 settembre 2007.\nCarolina Panthers.\nMoore debutt\u00f2 nella NFL il 7 ottobre 2007 contro i Saints per sostituire l'infortunato David Carr che per\u00f2 rientr\u00f2 verso la fine del secondo tempo. Dopo una serie di prestazioni insoddisfacienti di Carr e Vinny Testaverde, Moore gioc\u00f2 la sua prima da titolare contro i Seattle Seahawks lanciando per 207 e vincendo la partita. Grazie a questa ed alle seguenti prestazioni vinse il premio di rookie del mese di dicembre.\nDopo aver saltato tutta la stagione 2008 per un infortunio, Moore torn\u00f2 nel 2009 in cui inizi\u00f2 cinque sole partite da titolare ma fece registrare la miglior prestazione della carriera nella sorprendente vittoria 26\u20137 sui Minnesota Vikings. Matt complet\u00f2 21 passaggi su 33 per 299 yard, 3 touchdown e nessun intercetto portando il suo record da titolare in carriera a 4-2. \nPartito come titolare nella stagione 2010, Moore in seguito perse il posto in favore del rookie Jimmy Clausen. Dopo 3 gare consecutive in panchina, Moore torn\u00f2 titolare contro i San Francisco 49ers, dove complet\u00f2 28 passaggi su 41 per 308 yard, 2 touchdown e nessun intercetto subito. Nella sconfitta contro i New Orleans Saints nella settimana 9 Moore si infortun\u00f2 alla spalla terminando cos\u00ec la stagione.\nMiami Dolphins.\nMoore firm\u00f2 coi Dolphins il 28 luglio 2011 per fungere da riserva di Chad Henne. Il 2 ottobre entr\u00f2 in campo contro San Diego per sostituire l'infortunato Henne. Il 6 novembre divenne il primo quarterback titolare di Miami da Chad Pennington nel 2008 a lanciare 3 TD in una partita, nella vittoria 31-3 sui Kansas City Chiefs. Si ripet\u00e9 nella settimana 11 schiantando i Bills 35-8, turno in cui ebbe il pi\u00f9 alto passer rating della lega.\nNel Draft NFL 2012, i Dolphins scelsero come ottavo assoluto il quarterback Ryan Tannehill che entr\u00f2 in competizione con Moore per il posto da titolare dei Dolphins. Il 21 maggio 2012, il proprietario della franchigia Stephen Ross annunci\u00f2 per\u00f2 che Matt sarebbe stato il titolare nella prima gara della nuova stagione. Malgrado quanto affermato in precedenza, dopo le prime due gare di pre-stagione, l'allenatore Joe Philbin annuncii\u00f2 che Tannehill sarebbe stato il titolare dei Dolphins per la stagione 2012.\nMoore debutt\u00f2 nella stagione 2012 nella settimana 8 dopo che un infortunio tolse dai giochi Tannehill all'inizio della partita coi Jets. Moore non fece rimpiangere il titolare passando 131 yard con un touchdown e guidando i Dolphins alla vittoria.\nL'8 marzo 2013, Moore firm\u00f2 un prolungamento contrattuale biennale del valore di 8 milioni di dollari con i Dolphins. Negli anni successivi rimase la riserva di Tannehill, tornando titolare per la prima volta dal 2011 nel quindicesimo turno della stagione 2016, dopo che nella gara precedente Tannehill si era infortunato al legamento crociato anteriore. In quella sfida coi Jets, Moore pass\u00f2 4 touchdown e un intercetto nella vittoria per 34-13, la nona stagionale per Miami, che torn\u00f2 ad avere una stagione con pi\u00f9 vittorie che sconfitte per la prima volta dal 2008. Per quella prestazione fu premiato per la seconda volta in carriera come giocatore offensivo della AFC della settimana. Moore, a causa dell'infortunio di Tannehill, rimase titolare per il resto della stagione, inclusa la gara del primo turno di playoff persa contro Pittsburgh in cui pass\u00f2 289 yard, un touchdown e sub\u00ec un intercetto.\nNel 2017 Tannehill perse tutta la stagione per infortunio e per sostituirlo i Dolphins scelsero il ritirato Jay Cutler. Quando anche questi si infortun\u00f2 nel settimo turno contro i New York Jets, Moore prese il suo posto con la squadra in svantaggio di 14 punti, guidandola alla vittoria con 17 punti segnati nel quarto periodo. Partito come titolare la settimana successiva, non ebbe altrettanta fortuna, subendo 2 intercetti, entrambi ritornati in touchdown, nella sconfitta contro i Baltimore Ravens per 40-0.\nKansas City Chiefs.\nDopo essere rimasto per un anno fuori dai campi di gioco, nel 2019 Moore firm\u00f2 con i Kansas City Chiefs per fungere da riserva di Patrick Mahomes. Dopo che questi si infortun\u00f2 all'inizio della gara del sesto turno contro i Broncos, Moore gli subentr\u00f2 guidando la squadra alla vittoria per 30-6, passando 117 yard e un touchdown. La settimana successiva part\u00ec come titolare ma 267 yard passate e 2 TD non furono sufficienti a battere i Green Bay Packers. La settimana successiva guid\u00f2 i Chiefs alla vittoria sui Minnesota Vikings passando 275 yard e un touchdown. Mahomes torn\u00f2 a partire titolare dalla settimana seguente."}
{"id": "3874091", "revid": "1573940", "url": "https://it.wikipedia.org/wiki?curid=3874091", "title": "Aeromys tephromelas", "text": "Lo scoiattolo volante nero (Aeromys tephromelas ) \u00e8 uno scoiattolo volante originario del Sud-est asiatico.\nTassonomia.\nAttualmente, gli studiosi riconoscono due sottospecie di scoiattolo volante nero:\nDescrizione.\nIl corpo dello scoiattolo volante nero misura 35,5-42,6\u00a0cm di lunghezza e la coda \u00e8 lunga 41\u201347\u00a0cm; pesa circa 900 g. Le regioni superiori, la coda e le guance sono di colore marrone-grigiastro scuro, quasi nero, con screziature pi\u00f9 chiare sul dorso; le regioni inferiori sono leggermente pi\u00f9 chiare, con ciuffi di pelo sparsi.\nDistribuzione e habitat.\nLo scoiattolo volante nero vive nella penisola malese, sull'isola di Penang, a Sumatra e nel Borneo, ma anche nelle province pi\u00f9 meridionali della Thailandia. Avvistamenti avvenuti nelle regioni settentrionali di Thailandia e Laos non sono mai stati confermati con certezza. Tuttavia, \u00e8 da ricordare che gli scoiattoli volanti viventi in quest'area sono ancora piuttosto sconosciuti, quindi gli studiosi non sanno ancora affermare con certezza se gli animali avvistati siano \"A. tephromelas\" o esemplari melanici del genere \"Petaurista\".\nBiologia.\nIn Borneo e Malaysia questo scoiattolo volante notturno abita le foreste primarie e secondarie delle colline pedemontane. Vive anche nei giardini, dove trova riparo nelle cavit\u00e0 degli alberi. \u00c8 una specie piuttosto adattabile.\nSi nutre di frutta, noci e di altro materiale vegetale.\nConservazione.\nLe notizie inerenti questa specie sono cos\u00ec poche che la IUCN la inserisce tra quelle a status indeterminato."}
{"id": "3874097", "revid": "767487", "url": "https://it.wikipedia.org/wiki?curid=3874097", "title": "Bella donna (film 1915)", "text": "Bella donna (\"Bella Donna\") \u00e8 un film muto del 1915 diretto da Hugh Ford e Edwin S. Porter. La sceneggiatura si basa sull'omonimo romanzo di Robert Hichens, pubblicato a Londra nel 1909 e sulla pi\u00e8ce dallo stesso titolo di James B. Fagan (Londra, 9 dicembre 1911). A New York, \"Bella Donna\", che debutt\u00f2 l'11 novembre 1912 all'Empire Theatre a Broadway, aveva avuto come protagonista Alla Nazimova.\nTrama.\nBella Donna \u00e8 una bellissima avventuriera inglese che provoca una miriade di pettegolezzi nella societ\u00e0 londinese. Ma il sofisticato Nigel Armine non ascolta nessuno: affascinato dalla sua bellezza, la sposa e se la porta in Egitto. Qui, la donna cede al fascino brutale dell'egiziano Baroudi. I due amanti, per liberarsi del marito scomodo, progettano di ucciderlo avvelenandolo. Bella Donna, istruita da Baroudi, somministra ogni giorno ad Armine dello zucchero di piombo mescolato al caff\u00e8. L'uomo diventa sempre pi\u00f9 debole ma, a salvarlo, interviene un suo vecchio amico medico, il dottor Isaacson che si rende conto di ci\u00f2 che sta tentando di fare la donna. Rivela ad Armine il ruolo della moglie, ma questi non gli crede. Anzi, confida alla moglie quello di cui la accusa Isaacson, dichiarandole che lui ha fiducia in lei e che non crede al dottore.\nI nervi di Bella Donna cedono: con sorpresa di Armine, la donna - perso ogni controllo - inveisce contro di lui e gli annuncia che lo lascia per Baroudi. Ma, quando si presenta alla porta dell'amante, Baroudi la scaccia perch\u00e9 la ritiene una donna troppo pericolosa. Non sapendo che fare, Bella Donna torna verso la casa che ha appena lasciato per sempre. Ma, sulla porta, si imbatte sul dottor Isaacson che le chiude la porta in faccia. Sola e senza poter pi\u00f9 raggiungere i suoi sogni di lusso e di ricchezza, la donna vede davanti a s\u00e9 solo la distesa sterminata del deserto.\nProduzione.\nIl film fu prodotto dalla Famous Players Film Company. Gli esterni vennero girati in Florida.\nDistribuzione.\nIl copyright del film, richiesto dalla Famous Players Film Co., fu registrato il 12 novembre 1915 con il numero LU6988.\nDistribuito dalla Paramount Pictures, il film usc\u00ec nelle sale cinematografiche degli Stati Uniti il 15 novembre 1915. In Italia venne distribuito dalla \"Cazzulino\" nel 1917.\nNon si conoscono copie ancora esistenti della pellicola che viene considerata presumibilmente perduta.\nDifferenti versioni.\nIl lavoro teatrale di Fagan fu portato diverse volte sullo schermo, sia in versione muta che sonora:"}
{"id": "3874099", "revid": "406204", "url": "https://it.wikipedia.org/wiki?curid=3874099", "title": "Rajendra K. Pachauri", "text": ""}
{"id": "3874108", "revid": "1494169", "url": "https://it.wikipedia.org/wiki?curid=3874108", "title": "Back Against the Wall", "text": ""}
{"id": "3874109", "revid": "307923", "url": "https://it.wikipedia.org/wiki?curid=3874109", "title": "Dora Diamant", "text": "Biografia.\nDora Diamant, dapprima conosciuta come Dworja Diament o Dymant era una dei molti figli di Herschel Dymant, commerciante ebreo ortodosso di una comunit\u00e0 chassidica che dopo la morte della moglie si trasfer\u00ec a B\u0119dzin. Qui Dora divenne adulta, rifiutando di sposarsi e insistendo che voleva studiare pedagogia. Nel 1918 and\u00f2 a Cracovia, per poi diventare insegnante a Berlino, dove teneva corsi anche ad adulti.\nLa relazione con Kafka.\nNel 1923, dopo aver scelto, per il cognome, l'ortografia Diamant, era volontaria in una colonia di Graal-M\u00fcritz, dove incontr\u00f2 Franz Kafka, ormai sofferente di tubercolosi. I due si innamorarono e non si lasciarono mai per tre settimane, facendo piani per vivere insieme. Dopo un ritorno a Praga, Kafka la raggiunse a Berlino, dove vissero insieme gli ultimi mesi di vita dello scrittore. Dopo un successivo necessario ricovero a Klosterneuburg, e diversi progetti comuni (tra i quali l'idea di trasferirsi in Palestina e aprire un ristorante a Tel Aviv), Kafka mor\u00ec davanti a lei il 3 giugno 1924, all'et\u00e0 di 40 anni. Era un periodo difficile anche economicamente a causa dell'iperinflazione del marco. Alla donna rimasero alcuni manoscritti di Kafka (che le furono poi sequestrati dalla Gestapo nel 1933). Nonostante Max Brod, amico e curatore delle opere di Kafka (per quanto l'autore avesse chiesto che venissero distrutte e lui stesso, insieme a Dora, ne avesse bruciate diverse), le avesse chiesto di dargliele, ella non volle cedere e tenne per s\u00e9 36 lettere che Kafka le aveva spedito.\nRicerche successive di Max Brod e Klaus Wagenbach negli anni 1950, e poi della Universit\u00e0 statale di San Diego in California negli anni 1990, non hanno portato al loro ritrovamento e si teme che siano andate distrutte durante il crollo del nazismo.\nDopo Kafka.\nDora, che aveva studiato teatro al Dumont Drama Academy di D\u00fcsseldorf, lavor\u00f2 anche come attrice di teatro, soprattutto in spettacoli per ragazzi in qualche modo attivisti in favore del sionismo e il comunismo di cui era seguace. Pi\u00f9 tardi scrisse anche qualche articolo di critica teatrale, sulla rivista \"Loshn un Lebn\" (yiddish per \"Linguaggio e vita\"). Negli anni 1930 ader\u00ec al Partito Comunista e spos\u00f2 Lutz Lask, redattore del giornale \"\"Die Rote Fahne\"\u201d (trad. \"Bandiera rossa\"), quotidiano e organo del partito. I due ebbero una figlia, Franziska Marianne \u0141ask (1934-1982).\nDora fugg\u00ec con la figlia dalla Germania nel 1936 e raggiunse il marito in Unione Sovietica, dove per\u00f2 l'attivit\u00e0 e le idee politiche della coppia portarono nuovi problemi, culminati con l'arresto di lui, spedito in Siberia dal regime stalinista.\nDora dovette abbandonare il paese, riuscendo a rifugiarsi in Inghilterra, appena prima che Adolf Hitler invadesse la Polonia nel 1939. Durante la guerra, fu internata con la figlia, in quanto straniere, nel \"Port Erin Women's Detention Camp\" dell'Isola di Man. Successivamente rilasciate, tornarono a Londra, dove Dora insegn\u00f2 e fece l'interprete di yiddish, prodigandosi affinch\u00e9 la lingua dei suoi genitori non venisse dimenticata.\nNel 1950 riusc\u00ec finalmente a visitare Israele, come aveva sempre sognato. Due anni dopo mor\u00ec e fu sepolta nell'United Synagogue Cemetery di Marlowe Road in East Ham a Londra, dapprima in forma anonima e dal 1999, per interesse di parenti e amici, in una tomba a suo nome. Solo nel 1973 Lutz Lask pot\u00e9 lasciare la Repubblica Democratica Tedesca, dove si era ritrovato a vivere senza pi\u00f9 riuscire a sapere niente del destino di Dora, e finalmente incontrare la figlia. Lo stesso anno mor\u00ec.\nL'interesse verso Dora Diamant torn\u00f2 attuale a seguito di una biografia che ha dimostrato, al di l\u00e0 di tutte le avventure successive, che il suo amore nei confronti di Kafka (o forse soprattutto quello di lui verso di lei), per quanto breve, ha assunto un'intensit\u00e0 che lo scrittore non aveva provato nei confronti delle sue precedenti \"fidanzate\" Felice Bauer, Milena Jesensk\u00e1 e Julie Wohryzek, anche considerando gli interessi che seppero condividere verso la \"Torah\", il \"Talmud\" e la letteratura. Lei dir\u00e0 anche che lui le lesse \"Hermann und Dorothea\" di Goethe, \"Die Marquise von O\u2026\" di Kleist e \"Il gatto Murr\" di Hoffmann"}
{"id": "3874112", "revid": "122529575", "url": "https://it.wikipedia.org/wiki?curid=3874112", "title": "Midland M16", "text": "La Midland M16 \u00e8 una vettura di Formula 1, con cui la scuderia russa affronta il campionato 2006.\nLivrea.\nLa livrea si presenta a colori rosso e grigio, salvo poi passare ad arancione e argento per gli ultimi tre Gran Premi, dopo che la vettura \u00e8 stata venduta alla Spyker Cars.\nStagione.\nViene confermato Tiago Monteiro, che la stagione precedente ha corso in Jordan, antenata della Midland, e viene ingaggiato Christijan Albers, proveniente dalla Minardi. La vettura \u00e8 poco competitiva e il team non ottiene punti; il miglior risultato \u00e8 un nono posto di Monteiro in Ungheria."}
{"id": "3874113", "revid": "287204", "url": "https://it.wikipedia.org/wiki?curid=3874113", "title": "Ordine di Francisco de Miranda", "text": "L'Ordine di Francisco de Miranda \u00e8 un ordine cavalleresco venezuelano.\nStoria.\nL'ordine \u00e8 stato fondato nel luglio 1934, sostituendo un'omonima medaglia creata nel 1930.\nLo statuto dell'ordine era stato riformato il 28 luglio 1939. Con un decreto del 1943 tale modifica \u00e8 stata abolita.\nClassi.\nL'ordine dispone delle seguenti classi di benemerenza:"}
{"id": "3874114", "revid": "124816752", "url": "https://it.wikipedia.org/wiki?curid=3874114", "title": "Roggia Peltrenga", "text": "La roggia Peltrenga \u00e8 un corso d'acqua naturale-artificiale che scorre in provincia di Novara e di Pavia.\nPercorso.\nLa roggia nasce a presso la \"cascina Nuova\" di Casaleggio Novara, dalla confluenza di pi\u00f9 cavi irrigui, provenienti dalla zona di Briona e di Castellazzo Novarese (acque provenienti dalla \"roggia Canturina\", derivazione della roggia Mora). Subito dopo essersi formata, a circa 5 km (verso sud), la roggia viene scavalcata dall'A4 e dalla TAV (Torino - Milano, Treno Alta Velocit\u00e0).Poco pi\u00f9 a sud raggiunge il Canale Cavour, dove la portata della roggia viene aumentata, grazie ad un manufatto scaricatore. La roggia dunque scorre in comune di San Pietro Mosezzo, lambendo l'abitato di San Pietro e ricevendo i reflui fognari ed industriali dello stesso. Scorre nei campi, raggiungendo la frazione di Novara Gionzana, dove scorre a breve distanza dall'Oratorio della Madonna del Latte.A valle di Gionzana, precisamente presso le \"Case Sparse\", il corso della Peltrenga viene sbarrato da una chiusa atta ad alimentare un mulino (ora non pi\u00f9 esistente) e il canale si divide in due rami: il ramo principale (denominato \"scaricatore Peltrengo\") sfocia poi nella Biraga, mentre il ramo secondario scorre parallelo al corso di quest'ultima, sorpassandola con un ponte canale, e venendo integrato dalla stessa con un contributo molto importante. In un intreccio di acque e canali affluenti e deffluenti, la roggia scorre verso sud, attraversando l'abitato di Cameriano (comune di Casalino).A monte del ponte della SP-6 (tra Granozzo con Monticello e Casalino, presso \"cascina Cascinetta\") la Peltrenga si divide in pi\u00f9 cavi irrigui. Il corso principale viene denominato \"Cavone\" e sovrappassa la roggia Busca con un ponte canale.Entrata dunque in Lombardia (comune di Confienza) la roggia si disperde nei campi in una miriade di piccoli canali irrigui (che sfociano nell'Agogna o nella Busca).\nStato ambientale.\nLo stato ambientale della roggia Peltrenga \u00e8 considerato \"pessimo\", specialmente nel tratto scorrente nel comune di San Pietro Mosezzo. Assieme al cavo Orione \u00e8 spesso e volentieri vittima di sversamenti illegali, che ne pregiudicano lo stato ambientale e la sopravvivenza della fauna ittica, purtroppo assente o poco strutturata a causa di tutto ci\u00f2.A valle della roggia Biraga, tuttavia, la Peltrenga possiede altre caratteristiche, date soprattutto dal volume d'acqua certamente maggiore, che permettono una sopravvivenza della fauna ittica."}
{"id": "3874116", "revid": "438678", "url": "https://it.wikipedia.org/wiki?curid=3874116", "title": "Stefano Pusterla", "text": "Biografia.\nStefano Pusterla era figlio del nobile milanese Guidetto Pusterla nominato nel 1364 Governatore di Parma da Bernab\u00f2 Visconti. \nResse l'arcipretura di Monza dal 26 agosto 1372 al 4 aprile 1404 mentre suo fratello Giovanni era stato castellano di Monza nel 1386. \nStefano Pusterla tenne l'arcipretura di Monza in semplice commenda come i suoi predecessori. Govern\u00f2 la basilica monzese tramite diversi suoi vicari generali senza mai risiedervi. Nonostante ci\u00f2 nel 1372 dette avvio con successo all'allungamento del Duomo di Monza."}
{"id": "3874125", "revid": "729019", "url": "https://it.wikipedia.org/wiki?curid=3874125", "title": "Robert Ransom", "text": "Fu generale di divisione confederato durante la guerra di secessione americana. Suo fratello Matt W. Ransom \u00e8 stato generale e senatore degli Stati Uniti d'America.\nVita prima della guerra.\nNasce nella Contea di Warren, Carolina del Nord da Robert Ransom, Sr. e Priscilla Whitaker Ransom. Si \u00e8 laureato presso l'Accademia Militare degli Stati Uniti a West Point nel 1850.\nVenne assegnato il 1\u00ba luglio 1850, al I Reggimento Dragoni, e tra il 1850 ed il 1851 ha frequentato la scuola di cavalleria di Barracks a Carlisle, Pennsylvania. Il 9 ottobre 1851 viene promosso sottotenente. Tra il 1851 ed il 1854 ha effettuato servizio di frontiera nel Nuovo Messico. Nel 1854 ha sposato Minnie Huntt.\nTra il 1854 ed il 1855, presso l'accademia di West Point, fu aiuto istruttore in tattiche di cavalleria. Nel 1855 venne promosso tenente e trasferito al 1st Cavalry Division. Tra il 1855 ed il 1857 ha servito come aiutante del reggimento a Fort Leavenworth, Kansas, dove ha preso parte ad una spedizione contro i Sioux. Gli anni successivi lo videro al servizio reclutamento in Arkansas, Kansas e Colorado. Infine venne promosso a capitano. Si dimise dal suo incarico il 31 gennaio 1861.\nGuerra di Secessione.\nNei primi mesi del 1861 venne nominato capitano di cavalleria nel Carolina del Nord, e servito con il suo reggimento in Virginia del Nord, dove ha combattuto in diverse piccole scaramucce. Il 13 ottobre 1861, fu nominato colonnello del 1st North Carolina Cavalry. Il 26 novembre 1861 ha comandato le forze confederate nella scaramuccia avvenuta nei dintorni della citt\u00e0 di Vienna, per poi tornare in Carolina del Nord. Il 1\u00ba marzo 1862, venne promosso a generale di brigata e combattuto nella Penisola insieme alla divisione del generale Benjamin Huger.\nCon la sua brigata del North Carolina, nel settembre 1862 ha condotto l'invasione del Maryland partecipando alla cattura di Harper's Ferry durante la battaglia di Antietam. Il 7 novembre 1862, fu posto al comando temporaneo della divisione e combattuto nella Battaglia di Fredericksburg, in cui la divisione Ransom difese con successo Marye's Heights contro l'attacco dei federali.\nNel gennaio 1863, Ransom e la sua brigata vennero inviati in Nord Carolina. Nel mese di maggio viene promosso a Maggiore Generale e combattuto intorno a Richmond, Virginia Occidentale, e nel Tennessee Orientale. Nel maggio 1864 ha condotto una divisione del generale PGT Beauregard nella difesa di Bluff Drewry contro il generale unionista Benjamin Butler. Durante l'estate del 1864 fu posto al comando della cavalleria nella Shenandoah Valley, sotto il comando del generale Jubal A. Early, dove ha partecipato alle battaglie di Monocacy e Fort Stevens.\nA causa di una malattia, nell'agosto del 1864 venne sollevato dal comando e mai pi\u00f9 restituito al servizio in prima linea. Ha concluso la guerra prestando servizio nei tribunali civili e militari in Kentucky e a Charleston, Carolina del Sud, prima di arrendersi alle truppe federali il 2 maggio 1865. [1]\nVita dopo la guerra.\nDopo la guerra, divent\u00f2 sceriffo a Wilmington, Carolina del Nord, contadino fino al 1878 e ingegnere civile responsabile dei lavori del porto a New Bern, Carolina del Nord . Nel 1881, la sua prima moglie mor\u00ec. La coppia ebbe nove figli. Nel 1884, spos\u00f2 Katherine DeWitt Lumpkin ed ebbero tre figli. Ransom \u00e8 morto a New Bern nel 1892."}
{"id": "3874126", "revid": "599013", "url": "https://it.wikipedia.org/wiki?curid=3874126", "title": "Blas Saruppo", "text": "Caratteristiche tecniche.\nGiocava come centravanti. Era alto, potente e veloce.\nCarriera.\nClub.\nSaruppo esord\u00ec nel Newell's Old Boys nel 1917: alla sua prima stagione nel torneo di Rosario gioc\u00f2 4 partite nella Copa Nicasio Vila e 1, con 1 gol, in Copa de Honor. Nel 1918 aument\u00f2 il numero di presenze, giocando, in totale, 11 partite: 8 di esse le disput\u00f2 in Copa Nicasio Vila, con 5 reti; le 2 in Copa de Honor e quella in Copa Ibarguren completano il quadro. Nel 1919 realizz\u00f2 8 gol in 15 incontri di Copa Nicasio Vila. Nel 1920 non gioc\u00f2 per il Newell's, ove invece figur\u00f2 nel 1921: in quella che fu la sua ultima stagione con il club scese in campo 15 volte, mettendo a segno 8 marcature. Si trasfer\u00ec poi allo Sportivo Barracas, viaggiando da Rosario a Buenos Aires; con tale societ\u00e0 rimase fino al 1926; in quel torneo gioc\u00f2 solo 2 incontri, con 1 gol. Difatti pass\u00f2 gran parte di quell'annata al Lan\u00fas, formazione con cui assomm\u00f2 13 presenze con 4 gol: le due squadre competevano in campionati differenti (lo Sportivo Barracas in Copa Campeonato e il Lan\u00fas in Primera Divisi\u00f3n), e i giocatori potevano militare allo stesso tempo in una squadra per ciascun torneo. Nella Primera Divisi\u00f3n 1928 Saruppo segn\u00f2 9 volte in 10 incontri.\nNazionale.\nSaruppo debutt\u00f2 in Nazionale argentina nel 1921; partecip\u00f2 al Campeonato Sudamericano di quell'anno. Inizialmente il centravanti della Nazionale era Gabino Sosa, ma Saruppo lo rimpiazz\u00f2: la prima partita da lui giocata nel torneo fu quella contro il del 16 ottobre, peraltro disputata nello stadio della sua societ\u00e0, lo Sportivo Barracas. In quella gara segn\u00f2 il 2-0 al 71\u00ba; fu poi impiegato contro l' il 30 ottobre, nella partita che chiuse la manifestazione. Durante Saruppo fu il centrattacco titolare: esord\u00ec il 29 ottobre contro il Paraguay, realizzando l'1-1 al 18\u00ba. Mantenne il suo posto anche contro il , segnando ancora una volta: il suo gol al 76\u00ba permise alla Nazionale argentina di superare i rivali per 2-1."}
{"id": "3874133", "revid": "834", "url": "https://it.wikipedia.org/wiki?curid=3874133", "title": "True Black Essence", "text": ""}
{"id": "3874134", "revid": "834", "url": "https://it.wikipedia.org/wiki?curid=3874134", "title": "Two Tragedy Poets", "text": ""}
{"id": "3874136", "revid": "1305772", "url": "https://it.wikipedia.org/wiki?curid=3874136", "title": "Valldaura", "text": ""}
{"id": "3874138", "revid": "1305772", "url": "https://it.wikipedia.org/wiki?curid=3874138", "title": "La vedova nera", "text": ""}
{"id": "3874147", "revid": "1573940", "url": "https://it.wikipedia.org/wiki?curid=3874147", "title": "Florinda (zoologia)", "text": "Florinda \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita in varie localit\u00e0 dell'America settentrionale (USA) e dell'America centrale (Messico e Indie Occidentali).\nTassonomia.\nQuesto genere \u00e8 stato rimosso dalla sinonimia con \"Linyphia\" , ed \u00e8 considerato un sinonimo anteriore di \"Linyphiella\" , a seguito di un lavoro degli aracnologi Gertsch &amp; Davis del 1946\nA dicembre 2011, si compone di una specie:"}
{"id": "3874149", "revid": "1776051", "url": "https://it.wikipedia.org/wiki?curid=3874149", "title": "Back Against the Wall (UFO)", "text": "Back Against the Wall \u00e8 un singolo del gruppo musicale inglese UFO, pubblicato nel 2006."}
{"id": "3874156", "revid": "1573940", "url": "https://it.wikipedia.org/wiki?curid=3874156", "title": "Aeromys thomasi", "text": "Lo scoiattolo volante di Thomas (Aeromys thomasi ) \u00e8 uno scoiattolo volante originario del Sud-est asiatico. Deve il nome al celebre zoologo Oldfield Thomas.\nDescrizione.\nLo scoiattolo volante di Thomas misura 83\u00a0cm di lunghezza e pesa circa 1500 g. Le regioni superiori sono di un bel colore marrone-rossastro acceso, mentre quelle inferiori sono pi\u00f9 chiare. La coda, lunga, sottile e cilindrica, \u00e8 generalmente dello stesso colore del dorso. Le guance sono prive di vibrisse, le orecchie hanno medie dimensioni e il patagio, oltre a essere collegato ai piedi, continua fino a raggiungere gli avambracci, il collo, le zampe posteriori e la coda.\nDistribuzione e habitat.\nLo scoiattolo volante di Thomas vive solamente nel Borneo, a eccezione delle regioni sud-orientali dell'isola.\nBiologia.\nLo scoiattolo volante di Thomas vive nelle foreste di pianura e in quelle di collina. \u00c8 una specie notturna che si nutre soprattutto di frutta.\nConservazione.\nLe notizie inerenti questa specie sono cos\u00ec poche che la IUCN la inserisce tra quelle a status indeterminato."}
{"id": "3874167", "revid": "1719883", "url": "https://it.wikipedia.org/wiki?curid=3874167", "title": "Vigilante", "text": ""}
{"id": "3874168", "revid": "1494169", "url": "https://it.wikipedia.org/wiki?curid=3874168", "title": "Virujen u te", "text": ""}
{"id": "3874174", "revid": "287204", "url": "https://it.wikipedia.org/wiki?curid=3874174", "title": "Scottish League Cup 2006-2007", "text": "La Scottish League Cup 2006-07 \u00e8 stata la 61\u00aa edizione della seconda pi\u00f9 prestigiosa competizione ad eliminazione diretta della Scozia, nota per ragioni di sponsor anche come CIS Insurance Cup.\nA vincere il torneo \u00e8 stato l'Hibernian, che ha sconfitto il Kilmarnock in finale per 5-1."}
{"id": "3874175", "revid": "1305772", "url": "https://it.wikipedia.org/wiki?curid=3874175", "title": "Zona industriale", "text": "Zona industriale, parte di territorio destinata all'insediamento di impianti industriali che spesso \u00e8 un quartiere cittadino. Di seguito alcune zone industriali italiane:"}
{"id": "3874178", "revid": "1305772", "url": "https://it.wikipedia.org/wiki?curid=3874178", "title": "Zona d'ombra", "text": ""}
{"id": "3874193", "revid": "834", "url": "https://it.wikipedia.org/wiki?curid=3874193", "title": "Shadowzone", "text": ""}
{"id": "3874195", "revid": "1543377", "url": "https://it.wikipedia.org/wiki?curid=3874195", "title": "Cesare Algranati", "text": "Biografia.\nNacque ad Ancona nel 1865. Ebreo, si convert\u00ec al cattolicesimo nel 1887, e fra il 1890 e il 1892 cominci\u00f2 a collaborare a periodici cattolici, quali \"La libert\u00e0 cattolica\" di Napoli e l'\"Osservatore cattolico\" di Milano. Chiamato nel 1893 a dirigere l\"'Italia Reale\" di Torino, si leg\u00f2 al gruppo dei giovani cattolici democratici del Piemonte e pass\u00f2 a dirigere il loro giornale, \"Democrazia cristiana\".\nNel 1899 divenne direttore del quotidiano \"La Patria\" di Ancona, organo ufficiale dell'Opera dei Congressi nelle Marche, e nel luglio 1902 di \"L'Avvenire d'Italia\" di Bologna, che diresse per molti anni. Nel 1907 fond\u00f2 il settimanale satirico \"Il Mulo\", di ispirazione cattolica e anti-socialista, che contrappose al socialista e anticlericale \"L'Asino\". \nNel 1915 lasci\u00f2 la direzione de \"L'Avvenire d'Italia\" e de \"Il Mulo\", restando comunque a Bologna, ove pubblic\u00f2 una serie di periodici settimanali d'indole religiosa e di propaganda cattolica, quali \"La Semente\", \"Il Sementino\" e la \"Vita Femminile\", che provvide a redigere quasi per intero.\nMor\u00ec a Bologna il 31 gennaio 1925. Poche settimane prima (4-5 gennaio 1925) \"Il Mulo\" era stato soppresso dal regime fascista, a cui era diventato ostile in seguito agli omicidi del deputato Giacomo Matteotti e del sacerdote Giovanni Minzoni."}
{"id": "3874197", "revid": "824274", "url": "https://it.wikipedia.org/wiki?curid=3874197", "title": "Qatar Total Open 2004 - Doppio", "text": "Il doppio del torneo di tennis Qatar Total Open 2004, facente parte del WTA Tour 2004, ha avuto come vincitrici Svetlana Kuznecova e Elena Lichovceva che hanno battuto in finale Janette Hus\u00e1rov\u00e1 e Conchita Mart\u00ednez 7\u20136(4), 6\u20132."}
{"id": "3874204", "revid": "1442080", "url": "https://it.wikipedia.org/wiki?curid=3874204", "title": "Abierto Mexicano de Tenis Telefonica Movistar 2004 - Doppio femminile", "text": "Il doppio femminile del torneo di tennis Abierto Mexicano de Tenis Telefonica Movistar 2004, facente parte del WTA Tour 2004, ha avuto come vincitrici Lisa McShea e Milagros Sequera che hanno battuto in finale Olga Vymet\u00e1lkov\u00e1 e Gabriela Navr\u00e1tilov\u00e1 2\u20136, 7\u20136(5), 6\u20134."}
{"id": "3874208", "revid": "1442080", "url": "https://it.wikipedia.org/wiki?curid=3874208", "title": "Pacific Life Open 2004 - Singolare femminile", "text": "Il singolare del Pacific Life Open 2004 \u00e8 stato un torneo di tennis facente parte del WTA Tour 2004.\nKim Clijsters era la detentrice del titolo ma si \u00e8 ritirata nel match di 3\u00ba turno contro Laura Granville a causa di un infortunio al polso.\nJustine Henin ha battuto in finale Lindsay Davenport, 6\u20131, 6\u20134,"}
{"id": "3874214", "revid": "599013", "url": "https://it.wikipedia.org/wiki?curid=3874214", "title": "Siracusa Moscato", "text": "Il Siracusa Moscato \u00e8 un vino a DOC che pu\u00f2 essere prodotto nel comune di Siracusa nell'omonima provincia.\nProduzione.\n\"Provincia, stagione, volume in ettolitri\"\nVoci correlate.\nSiracusa (vino)"}
{"id": "3874228", "revid": "2132328", "url": "https://it.wikipedia.org/wiki?curid=3874228", "title": "Visitazione di Carmignano", "text": "La Visitazione \u00e8 un dipinto a olio su tavola (202x156 cm) di Pontormo, databile al 1528-1530 circa e conservato nella propositura dei Santi Michele e Francesco a Carmignano, in provincia di Prato. \nStoria.\nL'opera, non citata da Vasari, viene di solito attribuita agli anni immediatamente successivi alla Cappella Capponi, per la stessa componente innovativa. L'opera, nata per l'altare della famiglia Pinadori, \u00e8 rimasta praticamente sempre nella chiesa per cui era destinata.\nEsiste un disegno preparatorio al Gabinetto dei Disegni e delle Stampe degli Uffizi, quadrettato per essere riportato sulla preparazione della tavola.\nFu fonte di ispirazione per Bill Viola nel video \"The Greeting\" (1995), che all'epoca venne anche presentato temporaneamente in una sala vicina alla chiesa.\nL'opera \u00e8 stata esposta alle mostre \"Pontormo e Rosso Fiorentino. Divergenti vie della maniera\" e \"Bill Viola. Rinascimento elettronico\", svoltesi a Palazzo Strozzi a Firenze rispettivamente nel 2014 e nel 2017. \nDescrizione e stile.\nIn una scura via cittadina, dove si riconoscono alcuni scarni edifici non in scala con la rappresentazione in primo piano (almeno per la met\u00e0 sinistra), \u00e8 ambientata la Visitazione di Maria a sant'Elisabetta, con le due donne che si scambiano un abbraccio e un intensissimo sguardo alla presenza di due spettatrici dietro di esse. Una di queste \u00e8 un\u2019anziana che guarda diretta negli occhi dello spettatore, come fa anche la seconda, pi\u00f9 giovane e a sinistra, ma con un sguardo pi\u00f9 vacuo. Le donne formano quindi i quattro pilastri di una sorta di parallelepipedo, illuminate con forza (a differenza dello sfondo) e ammantate di vesti dai colori estremamente intensi e corposi: verdi petrolio, rosa e arancione. Originalissimo \u00e8 l'intreccio di membra e di stoffe, lungo linee arcuate di grande eleganza, e amplificate nei volumi.\nCurati sono gli effetti di contrapposto e rimandi, come tra le teste, ora di profilo, ora frontali, delle coppie di donne in profondit\u00e0 (giovane-giovane e vecchia-vecchia, quasi uno sdoppiamento). Al movimento delle donne in primo piano fa da contrasto l'immobilit\u00e0 e la rigida frontalit\u00e0 di quelle in secondo piano, prive di una qualsiasi partecipazione emotiva all'evento, ma capaci di rendere l'atmosfera sospesa e malinconica, altamente spirituale. \nRispetto al bozzetto le figure appaiono pi\u00f9 serrate al centro, con panneggi pi\u00f9 ampi, che danno al gruppo una straordinaria compattezza. \nLa composizione \"a rombo\" si ispir\u00f2 all'incisione di D\u00fcrer delle \"Quattro streghe\" (1497). Interessante anche notare come nello sfondo a sinistra del dipinto, Pontormo raffigur\u00f2 due misteriose personaggi identificati dallo storico dell'arte Adriano Marinazzo come San Giuseppe e Zaccaria."}
{"id": "3874229", "revid": "599013", "url": "https://it.wikipedia.org/wiki?curid=3874229", "title": "Siracusa Moscato Spumante", "text": "Il Siracusa Moscato Spumante \u00e8 un vino a DOC che pu\u00f2 essere prodotto nel comune di Siracusa nell'omonima provincia.\nProduzione.\n\"Provincia, stagione, volume in ettolitri\"\nVoci correlate.\nSiracusa (vino)"}
{"id": "3874231", "revid": "106908", "url": "https://it.wikipedia.org/wiki?curid=3874231", "title": "Pocket Monster", "text": ""}
{"id": "3874237", "revid": "399", "url": "https://it.wikipedia.org/wiki?curid=3874237", "title": "Robert Ransom Jr", "text": ""}
{"id": "3874245", "revid": "406204", "url": "https://it.wikipedia.org/wiki?curid=3874245", "title": "Tradizione inventata", "text": ""}
{"id": "3874248", "revid": "599013", "url": "https://it.wikipedia.org/wiki?curid=3874248", "title": "Siracusa Passito", "text": "Il Siracusa Passito \u00e8 un vino a DOC che pu\u00f2 essere prodotto nel comune di Siracusa nell'omonima provincia.\nTecniche produttive.\nIl \"Siracusa Passito\" deve essere ottenuto da uve passite sulla pianta o dopo la raccolta.\nProduzione.\n\"Provincia, stagione, volume in ettolitri\"\nVoci correlate.\nSiracusa (vino)"}
{"id": "3874259", "revid": "399", "url": "https://it.wikipedia.org/wiki?curid=3874259", "title": "Nostra Signora di Knock", "text": ""}
{"id": "3874261", "revid": "666668", "url": "https://it.wikipedia.org/wiki?curid=3874261", "title": "Convocazioni per il UEFA Futsal Championship 2012", "text": "Elenco dei giocatori convocati da ciascuna Nazionale partecipante agli Europei di calcio a 5 del 2012.\nLe liste ufficiali, composte da 14 giocatori, sono state presentate all'UEFA il 30 gennaio 2012.\n\"Il numero di presenze, et\u00e0 e gol dei giocatori riportati sono relativi al 31 gennaio, data di presentazione delle liste.\"\nGruppo A.\nAllenatore: Mato Stankovi\u0107 \n\nAllenatore: Tom\u00e1\u0161 Neumann\n\nAllenatore: Sito Rivera\nGruppo B.\nAllenatore: Venancio L\u00f3pez\nAllenatore: Gennadiy Lysenchuk\n\nAllenatore: Andrej Dobovi\u010dnik\nGruppo C.\nAllenatore: Roberto Menichelli\n\nAllenatore:Sergej Skorovi\u010d\n\nAllenatore:\u00d6mer Kaner\nGruppo D.\nAllenatore: Jorge Braz\n\nAllenatore: Aca Kova\u010devi\u0107\n\nAllenatore: Alesio Da Silva"}
{"id": "3874264", "revid": "793215", "url": "https://it.wikipedia.org/wiki?curid=3874264", "title": "Qol-\u015e\u00e4rif", "text": "Biografia.\nQol\u015f\u00e4rif (o Qol-Sharif) era un leader politico e religioso (seyid) del khanato di Kazan', di cui fu l'ultimo imam prima dell'annessione da parte dello zar Ivan IV, il Terribile, e poeta della lingua tatara antica.\nPartecip\u00f2 ad alcune missioni diplomatiche per conto dei khan di Kazan' in Moscovia e vi ci svolse trattative per l'indipendenza del khanato.\nNel 1552 fu uno dei leader della difesa di Kazan' dalle truppe Russe di Ivan il Terribile. Ha inoltre partecipato ai negoziati con i rappresentanti Russi in Sviyajsk (Zoya). Dopo che inizi\u00f2 l'assedio di Kazan' (1552), organizz\u00f2 un gruppo di \"shakird\" (studenti) e difese il palazzo del Khan. Fu ucciso durante la battaglia, che vide la caduta della citt\u00e0 il 2 ottobre 1552.\nSuccessivamente, quattro suoi poemi furono inclusi nel \"Libro di Baq\u0131r\u011fan\". Il lascito letterario di Qol\u015f\u00e4rif fu pubblicato nel \"\u0130 k\u00fc\u00f1el, bu d\u00f6nyad\u0131r\" (\"Oh, terra, sia questo il mondo...\"), una raccolta di versi (Kazan', 1997). Si ritiene che sia sua anche il \"dastan\" \"Q\u00edssai X\u00f6bbi xuca\", che fu pubblicato nel 1889."}
{"id": "3874268", "revid": "1428919", "url": "https://it.wikipedia.org/wiki?curid=3874268", "title": "Rudolph Binion", "text": "Dopo avere studiato Scienze politiche a Parigi, ha fatto ritorno negli USA ed ha conseguito prima la laurea e poi il PhD alla Columbia University nel 1958. Nel 1967 \u00e8 diventato docente di Storia moderna alla Brandeis University nel Massachusetts.\nLa sua ricerca pi\u00f9 importante resta quella effettuata sulla figura di Adolf Hitler: nel libro \"Hitler Among the Germans\" (1976) ha cercato di spiegare le scelte personali e politiche del F\u00fchrer attraverso una ricostruzione biografica della sua vita riletta con il metodo della psicoanalisi, in particolare vede nella figura di Eduard Bloch il motivo dell'antisemitismo di Hiter. \nNegli ultimi anni visse Brookline, nel Massachusetts; mor\u00ec in ospedale a seguito di una lunga malattia che lo aveva colpito ai reni e ai polmoni. "}
{"id": "3874270", "revid": "767487", "url": "https://it.wikipedia.org/wiki?curid=3874270", "title": "Fed Cup 2012 Zona Asia/Oceania Gruppo II - Pool A", "text": "Il Pool A della Zona Asia/Oceania Gruppo II nella Fed Cup 2012 \u00e8 uno dei due \"pool\" (gironi) in cui \u00e8 suddiviso il Gruppo II della zona Asia/Oceania. Cinque squadre si sono scontrate nel formato round robin. )\nVerdetti.\n qualificata allo spareggio promozione con la vincitrice della Pool B."}
{"id": "3874273", "revid": "767487", "url": "https://it.wikipedia.org/wiki?curid=3874273", "title": "Fed Cup 2012 Zona Asia/Oceania Gruppo II - Pool B", "text": "Il Pool B della Zona Asia/Oceania Gruppo II nella Fed Cup 2012 \u00e8 uno dei due \"pool\" (gironi) in cui \u00e8 suddiviso il Gruppo II della zona Asia/Oceania. Cinque squadre si sono scontrate nel formato round robin. )\nVerdetti.\n qualificata allo spareggio promozione con la vincitrice della Pool A."}
{"id": "3874275", "revid": "339392", "url": "https://it.wikipedia.org/wiki?curid=3874275", "title": "Battle Spirits Heroes", "text": ""}
{"id": "3874276", "revid": "339392", "url": "https://it.wikipedia.org/wiki?curid=3874276", "title": "Battle Spirits Brave", "text": ""}
{"id": "3874278", "revid": "117430204", "url": "https://it.wikipedia.org/wiki?curid=3874278", "title": "Sacra Famiglia con san Giovannino (Pontormo)", "text": "La Sacra Famiglia con san Giovannino \u00e8 un dipinto a olio su tavola (120\u00d799\u00a0cm) di Pontormo, databile al 1522-1523 circa e conservato nel Museo dell'Ermitage di San Pietroburgo.\nStoria.\nL'opera databile alla fase giovanile dell'artista, si trova al museo russo dal 1923, attraverso l'acquisto della collezione della contessa E. I. Mordvinova.\nNe esiste un disegno preparatorio nel Gabinetto dei Disegni e delle Stampe degli Uffizi.\nDescrizione e stile.\nSu uno sfondo scuro, Maria seduta presenta il Bambino allo spettatore. Egli, accovacciato tra le braccia della madre, solleva un cardellino, prefiguazione della sua passione. Ai lati emergono dal buio san Giuseppe, che si volta schivo di spalle, e uno sbarazzino san Giovannino. Maria, che premonisce il tragico destino del figlio, appare fredda e distante, con gli occhi quasi umidi di lacrime, a differenza dell'allegria che sprigionano i volti dei due bambini.\nLa scena mostra una rottura rispetto ai principi del Rinascimento per le contraddizioni interne: il Bambino e il volto della Madonna, ad esempio, sono costruiti in modo da farne risaltare il volume, ma il panneggio ha un disegno delle pieghe piatto, quasi inconsistente. Molto intenso \u00e8 il contrasto tra i colori complementari del verde e del rosso nella veste di Maria, il primo in una tonalit\u00e0 petrolio, il secondo di un'intensit\u00e0 quasi satura."}
{"id": "3874279", "revid": "28592", "url": "https://it.wikipedia.org/wiki?curid=3874279", "title": "Organo esecutivo", "text": ""}
{"id": "3874292", "revid": "767487", "url": "https://it.wikipedia.org/wiki?curid=3874292", "title": "SEB Eesti \u00dchispank Tartu GP 2007", "text": "Il SEB Eesti \u00dchispank Tartu GP 2007, settima edizione della corsa e valida come evento dell'UCI Europe Tour 2007 categoria 1.2, si svolse il 26 maggio 2007 per un percorso totale di 187,5\u00a0km. Fu vinto dall'estone Erki P\u00fctsep che termin\u00f2 la gara in 4h32'29\" alla media di 41,286\u00a0km/h.\nPartenza con 101 ciclisti, dei quali 29 portarono a termine il percorso."}
{"id": "3874299", "revid": "729019", "url": "https://it.wikipedia.org/wiki?curid=3874299", "title": "Stazione di Little Island", "text": "La stazione di Little Island \u00e8 una fermata ferroviaria della linea Cork-Youghal a servizio di Little Island nella contea di Cork, Irlanda.\nStoria.\nLa stazione fu aperta il 10 novembre 1859 con il nome di Island Bridge. Il 1\u00ba maggio 1862 assunse l'odierna denominazione.\nStrutture ed impianti.\nIl piazzale \u00e8 formato da due binari di corsa della linea ferroviaria.\nMovimento.\nLa fermata \u00e8 servita da due linee del servizio ferroviario suburbano di Cork:"}
{"id": "3874305", "revid": "729019", "url": "https://it.wikipedia.org/wiki?curid=3874305", "title": "Stazione di Glounthaune", "text": "La stazione di Glounthaune, nota anche come Cobh Junction, \u00e8 una stazione ferroviaria della linea Cork \u2013 Youghal a servizio di Glounthaune nella contea di Cork, Irlanda. Da essa di dirama la linea per Cobh\nStoria.\nLa stazione fu aperta il 10 marzo 1862 assieme alla linea per Cobh. Lo scalo ebbe la denominazione di Queenstown Junction fino al 25 settembre 1928, quando fu ribattezzato Cobh Junction. Il suo nome fu nuovamente modificato nel 1994 per adeguarsi al toponimo della vicina cittadina.\nLa linea per Youghal fu chiusa al servizio viaggiatori nel 1963 e fu mantenuta fino agli anni ottanta per il servizio merci. Nel 2009 fu riaperta fino alla stazione di Midleton e l'impianto di Glounthaune fu rinnovato per l'occasione.\nStrutture ed impianti.\nIl piazzale \u00e8 dotato di due binari.\nMovimento.\nLa stazione \u00e8 servita da due linee del servizio ferroviario di Cork:"}
{"id": "3874311", "revid": "287204", "url": "https://it.wikipedia.org/wiki?curid=3874311", "title": "Angels Santarcangelo 2011-2012", "text": "Gli Angels Santarcangelo 2011-2012 hanno preso parte al campionato italiano di pallacanestro di Divisione Nazionale A.\nRoster.\n\"LNP: Dettaglio statistico\""}
{"id": "3874312", "revid": "110157", "url": "https://it.wikipedia.org/wiki?curid=3874312", "title": "C'mon Everybody/Timothy", "text": "C'mon Everybody/Timothy \u00e8 un singolo del gruppo musicale inglese UFO, pubblicato nel 1970 in Giappone e nel 1971 in Germania."}
{"id": "3874321", "revid": "547034", "url": "https://it.wikipedia.org/wiki?curid=3874321", "title": "San Girolamo penitente (Pontormo)", "text": "San Girolamo penitente \u00e8 un dipinto a olio su tavola (105x80 cm) di Pontormo, databile al 1525-1528 circa e conservato nel Landesmuseum di Hannover. \nDescrizione e stile.\nLa tavola, in cattivo stato di conservazione, \u00e8 generalmente datata allo stesso periodo in cui l'artista lavorava alla Cappella Capponi. Mostra il santo, calvo e coperto solo da un drappo sulle gambe, piegato in preghiera verso un crocifisso nell'angolo sinistro in primo piano, mentre dietro fa capolino l'inseparabile leone. Tutta l'attenzione dello spettatore ricade sull'artificiosa torsione del corpo del santo, poggiato su un pannenno rosso che d\u00e0 risalto.\nRoberto Longhi, nel 1953, descrisse il santo come \"cadaverico, svenato in un gorgo di lacca sanguinosa\"."}
{"id": "3874327", "revid": "287204", "url": "https://it.wikipedia.org/wiki?curid=3874327", "title": "Codice genetico degenerato", "text": ""}
{"id": "3874328", "revid": "125473853", "url": "https://it.wikipedia.org/wiki?curid=3874328", "title": "Rachael Harris", "text": "Biografia.\n\u00c8 stata sposata dal 2003 al 2008 con l'attore Adam Paul e dal 2015 al 2020 \u00e8 stata sposata con il musicista Christian Hebel da cui ha avuto due figli, Henry Harris (nato il 19 luglio 2016) e Otto (nato il 25 agosto 2018).\nDoppiatrici italiane.\nNelle versioni in italiano dei suoi lavori, Rachael Harris \u00e8 stata doppiata da:\nDa doppiatrice \u00e8 sostituita da: "}
{"id": "3874329", "revid": "1543377", "url": "https://it.wikipedia.org/wiki?curid=3874329", "title": "Gastroenterite eosinofila", "text": "La gastroenterite eosinofila (GE) \u00e8 una condizione rara ed eterogenea caratterizzata da infiltrazione eosinofila dei tessuti gastrointestinali a chiazze o diffusa, descritta per la prima volta da Kaijser nel 1937. La presentazione pu\u00f2 variare a seconda della posizione, profondit\u00e0, estensione e coinvolgimento della parete intestinale e di solito si manifesta con un decorso cronico recidivante. In base alla profondit\u00e0 del coinvolgimento pu\u00f2 essere classificata in 3 tipi: mucosa, muscolare e sierosa. Pu\u00f2 essere coinvolta qualsiasi parte del tratto gastrointestinale, ed \u00e8 stato anche riportato il coinvolgimento isolato delle vie biliari. Lo stomaco \u00e8 l'organo pi\u00f9 comunemente colpito, seguito dal tenue e dal colon.\nFisiopatologia.\nEosinofilia nel sangue periferico ed elevazione delle IgE nel siero sono rilievi comuni, ma non costanti. Il danno alla parete del tratto gastrointestinale \u00e8 causato dalla infiltrazione eosinofila e dalla degranulazione.\nCome parte dei meccanismi di difesa dell'ospite, gli eosinofili sono normalmente presenti nella mucosa del tratto gastrointestinale, anche se il loro ritrovamento nei tessuti profondi \u00e8 quasi sempre patologico.\nQuale meccanismo porti alla densa infiltrazione tipica della gastroenterite eosinofila non \u00e8 chiaro. \u00c8 possibile che diversi meccanismi patogenetici siano coinvolti nei diversi sottogruppi di pazienti. Allergia al cibo e una risposta IgE variabile alle sostanze alimentari \u00e8 stata osservata in alcuni pazienti. Ci\u00f2 implica un ruolo della ipersensibilit\u00e0 nella patogenesi. Molti pazienti infatti hanno una storia di altre condizioni di atopia come l'eczema, l'asma, la rinite allergica ed altre.\nIl coinvolgimento degli eosinofili nel tessuto infiammatorio \u00e8 un processo complesso, regolato da una serie di citochine infiammatorie. Nella gastroenterite eosinofila le citochine IL-3, IL-5 ed il fattore stimolante le colonie di granulociti macrofagi (GM-CSF) sono coinvolti nel reclutamento delle cellule e nella loro attivazione. Sono stati infatti osservati in preparazioni immunoistochimiche della parete intestinale malata. \nOltre a ci\u00f2 \u00e8 stato dimostrato che anche l'eotaxina avrebbe un ruolo fondamentale nella regolazione della migrazione degli eosinofili nella lamina propria dello stomaco e del tenue. \nNel sottotipo allergico della malattia, si pensa che allergeni nel cibo attraversino la mucosa intestinale ed inneschino una risposta infiammatoria che include la degranulazione dei mastociti ed il reclutamento degli eosinofili.\nSegni e sintomi.\nLa gastroenterite eosinofila si presenta tipicamente con una combinazione di sintomi gastrointestinali cronici ed aspecifici che includono il dolore addominale, la nausea, il vomito, la diarrea, la perdita di peso e la distensione addominale. Circa l'80% dei soggetti ha sintomi per molti anni. \u00c8 spesso necessario un alto grado di sospetto clinico per stabilire la diagnosi, in quanto la malattia \u00e8 estremamente rara. Occasionalmente, la malattia pu\u00f2 manifestarsi sotto forma di addome acuto o di occlusione intestinale.\nDiagnosi.\nTalley e collaboratori hanno suggerito tre criteri diagnostici che sono ancora ampiamente utilizzati:\nL'ipereosinofilia, il segno distintivo della risposta allergica, pu\u00f2 essere assente in oltre il 20% dei pazienti, ma possono essere presenti sia ipoalbuminemia sia altre anomalie suggestive di malassorbimento.\nLe scansioni TAC possono mostrare ispessimento irregolare e nodulare delle pieghe nella parte distale dello stomaco e nella parte prossimale del piccolo intestino, ma questi risultati possono essere presenti anche in altre condizioni patologiche, come la malattia di Crohn ed il linfoma.\nL'endoscopia nella gastroenterite eosinofila \u00e8 aspecifica. Si possono evidenziare alterazioni di tipo eritematoso, friabilit\u00e0 della mucosa, cambiamenti in senso nodulare ed occasionalmente aspetti ulcerosi\nA volte l'infiammazione diffusa determina la perdita completa dei villi intestinali, il coinvolgimento di livelli multipli, edema della sottomucosa e fibrosi.\nLa diagnosi definitiva richiede l'accertamento istologico di infiltrazione eosinofila nei campioni bioptici. L'esame microscopico ad alta risoluzione rivela pi\u00f9 di 20 eosinofili per campo. L'infiltrazione \u00e8 spesso irregolare, pu\u00f2 essere mancata e talvolta pu\u00f2 essere richiesta una biopsia per via laparoscopica.\nScansioni con radioisotopi, facendo ricorso ad una SPECT con tecnezio (99mTc) esametazima marcante i leucociti, pu\u00f2 essere utile nel valutare l'estensione della malattia e la risposta al trattamento, ma ha poco valore nella diagnosi, infatti la scansione non aiuta a differenziare da altre cause di infiammazione.\nQuando la gastroenterite eosinofila \u00e8 osservata in associazione con infiltrazione eosinofila di altri organi, dovrebbe essere presa in considerazione la diagnosi di sindrome ipereosinofila idiopatica.\nTrattamento.\nI corticosteroidi sono il cardine della terapia con un tasso di risposta che secondo alcuni studi raggiunge il 90%. Non \u00e8 noto per quanto tempo debba durare il trattamento steroideo e le recidive spesso richiedono il trattamento a lungo termine. Sono state proposte numerose altre sostanze per ridurre il ricorso agli steroidi, fra queste il cromoglicato di sodio (uno stabilizzatore delle membrane dei mastociti), il ketotifene (un antistaminico ), ed il montelukast (un antagonista selettivo del recettore dei leucotrieni), con un razionale basato soprattutto sulla ipotesi allergica, con risultati alterni.\nUna dieta di eliminazione pu\u00f2 essere successo se sono state identificate un numero limitato di allergie alimentari.\nEpidemiologia.\nGli studi epidemiologici sono poco attendibili e differiscono tra loro, ci\u00f2 a causa del piccolo numero di casi presi in esame, con circa 300 casi di gastroenterite eosinofila riportati in letteratura. La gastroenterite eosinofila pu\u00f2 presentarsi a qualsiasi et\u00e0 ed in tutte le razze, con un'incidenza leggermente superiore nei maschi. I primi studi mostravano una maggiore incidenza dalla terza alla quinta decade di vita."}
{"id": "3874331", "revid": "73843", "url": "https://it.wikipedia.org/wiki?curid=3874331", "title": "SEB Tartu Grand Prix 2008", "text": "Il SEB Tartu Grand Prix 2008, ottava edizione della corsa e valida come evento dell'UCI Europe Tour 2008 categoria 1.1, si svolse il 24 maggio 2008 per un percorso totale di 187,5\u00a0km. Fu vinto dal lettone Aleksejs Saramotins che termin\u00f2 la gara in 4h36'49\" alla media di 40,641\u00a0km/h.\nAl traguardo 40 ciclisti portarono a termine il percorso."}
{"id": "3874336", "revid": "57342", "url": "https://it.wikipedia.org/wiki?curid=3874336", "title": "Karl Vaja", "text": "Fu eletto alla Camera dei deputati durante la IV legislatura.\nEra stato eletto poi per due legislature nel Consiglio provinciale di Bolzano, dal 1968 al 1978. Nella seconda di queste legislature fu anche presidente del Consiglio ed assessore della Giunta Regionale."}
{"id": "3874337", "revid": "71433", "url": "https://it.wikipedia.org/wiki?curid=3874337", "title": "Maiwenn Le Besco", "text": ""}
{"id": "3874347", "revid": "247222", "url": "https://it.wikipedia.org/wiki?curid=3874347", "title": "Fuoco Lento", "text": ""}
{"id": "3874357", "revid": "767487", "url": "https://it.wikipedia.org/wiki?curid=3874357", "title": "Galactic Love/Loving Cup", "text": "Galactic Love/Loving Cup \u00e8 un singolo del gruppo musicale inglese UFO, pubblicato nel 1972."}
{"id": "3874364", "revid": "30610", "url": "https://it.wikipedia.org/wiki?curid=3874364", "title": "Almamediterranea", "text": "Gli Almamediterranea sono un gruppo folk rock italiano fondato a Cagliari nel 2003 dal cantautore Roberto Usai.\nStoria del gruppo.\nLe origini.\nLa band nasce nel 2003 da un'idea di Roberto Usai, gi\u00e0 componente del duo cagliaritano \"Le Blinde\", che assieme a Pierpaolo Malafarina, Fabio Talani e Roberto Testa, ne costitu\u00ec un primo nucleo, proponendo diverse cover e riarrangiamenti di brani di artisti come De Gregori, De Andr\u00e9, Rino Gaetano, Modena City Ramblers e altri, ottenendo un discreto successo di pubblico gi\u00e0 dalle prime apparizioni.\nNell'inverno dello stesso anno i 4 intraprendono strade diverse e la formazione degli Alma diventa un trio con Diego Deiana al Violino e Gianluca Muggianu alla fisarmonica e flauto traverso, ai quali poco pi\u00f9 avanti, si aggiunger\u00e0 Antonio Manzari al Basso.\nNella Primavera del 2004 Malafarina rientra a far parte della band a cui si unisce Cristiana Dantoni come corista ma soprattutto come performer di danze e coreografie durante l'esecuzione di alcuni brani folk. Si unisce alla band anche il secondo percussionista Marco Sarigu.\nIl successo (2005-2017).\nNel 2005 inizia a prendere forma quella che sar\u00e0 la formazione del gruppo, quindi dallo stesso Roberto Usai, Pamela Strazzera, Sandro Sacchitella, Mauro Sanna, Mario Dinaro, che sostituiscono la formazione fin qui proposta. Nello stesso anno vincono la tappa cagliaritana del \"Rock Tv Contest I-Tim Tour 2005\" con il loro primo brano \"In mezzo alla tempesta\", arrivando cos\u00ec alla finale di Torino, festival che li far\u00e0 conoscere anche oltre i confini della Sardegna.\nNel 2006 partecipano a diversi concorsi e festival nazionali quali il \"Mei Fest Faenza\", il \"Concerto al Roxy Bar\" by Red Ronnie e il \"Festival della Canzone D'Autore\" di Isernia, vincendo il premio della critica. La loro canzone \"Sardabanda\" vince il contest Online di Rossoalice e viene pubblicata da BMG Sony; sono poi ospiti di trasmissioni in onda su Rock TV, tra cui Database e SalaProve.\nNel 2007 il programma radiofonico di Radio 1 \"Demo\" trasmette uno speciale a loro dedicato. Il 2007 \u00e8 anche l'anno d'uscita del primo lavoro autoprodotto dal titolo \"Tuttoattaccato\", demo che vende circa 2000 copie senza distribuzione n\u00e9 etichetta. L'uscita dell'album sancisce il passaggio al nome Almamediterranea che, come suggeriva il titolo dello stesso album, si scrive come unica parola.\nNel 2008 si unisce alla \"Sardabanda\" Giorgio del Rio. Partecipano al festival \"Primo maggio tutto l'anno\" e all'IMD (Independent Music Day) organizzato da Francesco Baccini e Povia e nell'estate dello stesso anno suoneranno con lo stesso Baccini.\nNel 2009 entra a far parte del gruppo Santino Cardia e Diego Milia ed esce il secondo album \"Male Bene\", in collaborazione con \"Arci Sana Records\" e distribuito da Venus, alla realizzazione del quale hanno partecipato tanti artisti e non, a vario titolo, come Erriquez della Bandabard\u00f2, Francesco Moneti \"Fry\" dei Modena City Ramblers, Luca Morino dei Mau Mau, Luca Lanzi de la Casa del vento e il conduttore radiofonico e televisivo Red Ronnie ha regalato loro una traccia, inserita nell'album sotto forma di intro.\nNel 2010 partecipano al LiveMi, il festival di Milano per gli artisti emergenti e in seguito vincono l\"'Edison Change the Music - Premio Speciale Web\", risultando la band pi\u00f9 votata dal pubblico della rete. Premio che consiste nella realizzazione di un videoclip. Le riprese hanno avuto luogo nell'ultima parte di marzo 2011 in provincia di Cagliari.\nAd aprile eseguono alcune date oltre Tirreno, tra le quali la serata del 9 aprile che li vede sul palco dell'Alcatraz di Milano con i Modena City Ramblers; il 30 aprile dello stesso anno fanno parte dei 10 artisti sardi scelti per la manifestazione \"Unione Sarda Special Collection Live Show\" organizzato dall'omonimo giornale sardo e in seguito faranno parte della collana di dischi della manifestazione.\nIl 9 dicembre 2011 viene presentato in anteprima il nuovo album dal titolo \"Popolo di onesti\", in uscita il primo mese del 2012. Cos\u00ec come per il precedente \"Male Bene\", sono diverse le collaborazioni che hanno arricchito i brani di quest'ultimo lavoro del gruppo: oltre a vari esponenti del panorama musicale sardo, come il rapper Ruido, fondatore del gruppo Fit Prod e Paolino Secchi, \"Paolinho\", voce dei Train To Roots, ritroviamo Fry Moneti e si aggiunge Davide Morandi, entrambi dei Modena City Ramblers. Contemporaneamente al disco, viene pubblicato il videoclip del brano \"Il Musicista\", girato a marzo in collaborazione con Edison.\nL'uscita dell'album \u00e8 seguita da un tour che fa tappa in diverse citt\u00e0 italiane, tra cui Bologna e Urbino per la manifestazione \"Irlanda in festa\";\nIn concomitanza con l'evento appena citato, sono ospiti della trasmissione \"La Grande Onda\", nuovo spazio musicale ideato e condotto da Red Ronnie, in onda sul canale Web TV \"Roxybar.tv\".\nIl Concertone e la pausa (2012-2017).\nDal 2012 in poi sono frequenti i cambi di formazione. A settembre infatti, il tastierista Mario Dinaro lascia nuovamente il gruppo, per farne poi ritorno a gennaio 2012. Durante i primi concerti viene sostituito da Diego Milia che, dopo Banjo, violino, mandolino, armonica, sax, tromba e ukulele, aggiunge la tastiera agli strumenti musicali suonati, dando conferma della sua poliedricit\u00e0 musicale. A ottobre \u00e8 la volta dello storico bassista Mauro Sanna, che dopo 8 anni di permanenza decide di lasciare la band. Al suo posto subentra l'omologo Fabio Talani.\nA fine anno il gruppo viene scelto dal comune di Cagliari per la realizzazione del Capodanno 2012 cittadino: hanno cos\u00ec animato l'ultima notte dell'anno nella centralissima Piazza Yenne cagliaritana.\nNel 2013 partecipano alla prima edizione del 1M Festival, contest per band emergenti organizzato dal Concerto del Primo Maggio, arrivando tra i 6 finalisti nazionali ed esibendosi a Roma sul palco dello stesso Concertone. Il contest \u00e8 poi stato vinto dalla band salentina CRIFIU.\nPoco prima della partenza per il Concerto del Primo Maggio Giorgio del Rio lascia la band; al suo posto subentra il cubano Sixto Marquez che fa il suo esordio proprio a Roma. Sar\u00e0 il primo di una nuova serie di cambiamenti all'interno della \"line-up\" sarda: a seguire infatti, lasciano la formazione anche lo storico batterista Alessandro Sacchitella e il bassista Fabio Talani, sostituiti rispettivamente da Emanuele Pusceddu e Gigi Mirabelli.\nIl 2014 \u00e8 l'anno della tourn\u00e9e Cubana; nel mese di marzo la band vola all'Havana per alcuni concerti e registrare in presa diretta presso gli \"Abdala Studios\" alcuni brani che faranno parte dell'album che festegger\u00e0 i 10 anni della band.\nAnticipato dal videoclip del singolo \"Radical Chic,\" a maggio 2015 esce \"Sentieri di Libert\u00e0\". Tale progetto musicale ha lo scopo di raccogliere fondi per la ricerca e lo sviluppo nonch\u00e9 il sostegno delle terapie alternative nel campo della medicina psichiatrica a cura del Dott. Alessandro Coni, ideatore del progetto che porta lo stesso nome del CD della band. A luglio dello stesso anno esce il videoclip del brano \"La taranta del demente,\" secondo estratto dall'album, girato nel complesso nuragico di Barumini.\nNel 2017, dopo la partecipazione a un contest promosso da Radio Capital, tengono l'ultimo concerto per la festa della CGIL poich\u00e9 decideranno di interrompere il progetto Almamediterranea.\nIl ritorno con Almamediterranea 2020.\nLa pausa del 2017 decreta di fatto uno smembramento della formazione: diversi componenti della band, anche storici, intraprendono altri progetti musicali, mentre il leader e fondatore Roberto Usai, nel 2020, riprende il progetto con una nuova formazione.\nFormazione.\nLa formazione nel 2020:"}
{"id": "3874365", "revid": "1346203", "url": "https://it.wikipedia.org/wiki?curid=3874365", "title": "Albo d'oro del torneo dell'US Open juniores", "text": "Elenco dei vincitori dell'US Open di tennis, nelle categorie juniores. Le categorie juniores comprendono: singolare ragazzi, singolare ragazze e dal 1982 relativi tornei di doppio.\nAlbo d'oro.\nStefan Edberg, Lindsay Davenport, Andy Roddick e Andy Murray sono riusciti a vincere il titolo del singolare sia da juniores che da senior. La Davenport e i gemelli Bob e Mike Bryan sono gli unici ad essersi ripetuti nel torneo di doppio."}
{"id": "3874373", "revid": "339392", "url": "https://it.wikipedia.org/wiki?curid=3874373", "title": "Kater I Rades", "text": ""}
{"id": "3874375", "revid": "767487", "url": "https://it.wikipedia.org/wiki?curid=3874375", "title": "Fran\u00e7ois-L\u00e9on Benouville", "text": "Biografia.\nFratello minore del pittore paesaggista Jean-Achille Benouville, si form\u00f2 all'arte nello studio di Fran\u00e7ois-\u00c9douard Picot e di L\u00e9on Cogniet.\nSegu\u00ec suo fratello in Italia e rest\u00f2 per qualche tempo a Roma, dove conobbe lo scultore Charles Gumery. Rientr\u00f2 quindi a Parigi.\nNel 1838 debutt\u00f2 al \"Salon\" con l'opera \"\"Mercurio e Argo\" e solo sette anni dopo riusc\u00ec ad aggiudicarsi il Prix de Rome. Torn\u00f2 allora a Roma per un pi\u00f9 lungo soggiorno, durante il quale si applic\u00f2 prevalentemente alla pittura religiosa, scegliendo soggetti della storia del cristianesimo.\nAl suo ritorno in patria realizz\u00f2 anche degli affreschi per la chiesa di Saint Germain en Laye, assieme ad Amaury-Duval.\nIl Museo di Nancy conserva una sua tempera del periodo romano: \"Donna di Tivoli\", mentre il Louvre possiede circa 70 dei suoi disegni.\nBenouville mor\u00ec come suo fratello a Parigi, a soli 38 anni.\nOpere.\nNegli Stati Uniti\nIn Francia"}
{"id": "3874381", "revid": "729019", "url": "https://it.wikipedia.org/wiki?curid=3874381", "title": "Doctor Doctor (album)", "text": "Doctor Doctor \u00e8 un EP del gruppo musicale inglese UFO, pubblicato nel 1979. \u00c8 arrivato al 35\u00ba posto nella Official Singles Chart. \u00c8 stato pubblicato anche in versione singolo.\nTracce.\nEP.\nTesti di Michael Schenker e Phil Mogg."}
{"id": "3874382", "revid": "767487", "url": "https://it.wikipedia.org/wiki?curid=3874382", "title": "Doctor Doctor/Lipstick Traces", "text": "Doctor Doctor/Lipstick Traces \u00e8 un singolo del gruppo musicale inglese UFO, pubblicato nel 1974."}
{"id": "3874387", "revid": "339392", "url": "https://it.wikipedia.org/wiki?curid=3874387", "title": "Naufragio del Kater I Rades", "text": ""}
{"id": "3874388", "revid": "452415", "url": "https://it.wikipedia.org/wiki?curid=3874388", "title": "Gerrit van Bronckhorst", "text": "Biografia.\nFiglio di Jan Gerritsz van Bronckhorst e fratello minore di Johannes van Bronckhorst, fu istruito nell'arte della pittura dal padre, assieme al fratello.\nNel 1648 part\u00ec assieme al fratello maggiore alla volta di Roma, dove rimase fino al 1654, quando ritorn\u00f2 con Johannes in patria. Durante il suo soggiorno romano si affili\u00f2 alla Schildersbent.\nDal 1654 al 1664 si stabil\u00ec ad Amsterdam, dove, nel 1664, assistette ad un accoltellamento: durante questo periodo probabilmente si rec\u00f2 varie volte ad Utrecht, dove si ferm\u00f2 stabilmente nel 1665. Dal 1665 al 1667 presiedette la locale Corporazione di San Luca.\nIl 14 maggio 1667 spos\u00f2 la ricca Margaretha van Berck e nel luglio dello stesso anno concluse i suoi rapporti con la Corporazione di San Luca e smise di dipingere per dedicarsi alla carriera politica. Nel 1670 divenne consigliere e nel 1671 tesoriere ad Utrecht.\nDipinse soggetti mitologici e paesaggi con rovine e ninfe, ovvero paesaggi italiani, ritratti, soggetti religiosi e architetture. Il suo stile si rif\u00e0 a quello di Cornelis van Poelenburch, tanto da poterlo considerare un suo seguace."}
{"id": "3874392", "revid": "452415", "url": "https://it.wikipedia.org/wiki?curid=3874392", "title": "Gerrit van Bronchorst", "text": ""}
{"id": "3874408", "revid": "780783", "url": "https://it.wikipedia.org/wiki?curid=3874408", "title": "Crono delle Nazioni 2010", "text": "La Crono delle Nazioni 2010, ventinovesima edizione della corsa e valida come evento dell'UCI Europe Tour 2010 categoria 1.1, si svolse il 17 ottobre 2010 su un percorso di 48,5\u00a0km. Fu vinta dal britannico David Millar che giunse al traguardo con il tempo di 58'53\", alla media di 49,42\u00a0km/h."}
{"id": "3874419", "revid": "86599", "url": "https://it.wikipedia.org/wiki?curid=3874419", "title": "54862 Sundaigakuen", "text": "54862 Sundaigakuen \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,4518976\u00a0UA e da un'eccentricit\u00e0 di 0,1896279, inclinata di 4,95234\u00b0 rispetto all'eclittica.\nL'asteroide \u00e8 dedicato all'omonima scuola superiore di Tokyo dove ha studiato lo scopritore."}
{"id": "3874422", "revid": "729019", "url": "https://it.wikipedia.org/wiki?curid=3874422", "title": "Movimento Nazionale di Liberazione dell'Azawad", "text": "Il Movimento Nazionale di Liberazione dell'Azawad (in berbero \"Tankra n Tumast i Aslalli n Azawad\"; in francese \"Mouvement national de lib\u00e9ration de l'Azawad\" - MNLA) \u00e8 una organizzazione militare e politica maliana, fondata il 16 ottobre 2011 con la denominazione di Movimento Nazionale dell'Azawad, che punta all'autodeterminazione e all'indipendenza del territorio dell'Azawad. \u00c8 in guerra con l'esercito del Mali e secondo alcune voci una parte del suo armamento proverrebbe dagli arsenali di armi che hanno preso a circolare in Libia durante la rivoluzione contro Gheddafi.\nStoria.\nSecondo un comunicato ufficiale del MNLA del 21 gennaio 2012, il suo stato maggiore \u00e8 costituito da reduci della rivolta del 1990 (MFUA, \"Movimenti e fronti unificati dell'Azawad\") e di quella del 2006 (MTNM, \"Movimento tuareg Nord-Mali\"), da combattenti provenienti dalla Libia, in gran parte anti-Gheddafi, di volontari di diverse etnie (tuareg, songhai, peul e mauri), oltre ad ex-ufficiali e soldati che hanno disertato dall'esercito del Mali.\nIl 6 aprile 2012 il MNLA ha dichiarato l'indipendenza delle provincie settentrionali del Mali, non riconosciuta dall'ONU, n\u00e9 da alcuno stato. Il movimento, di ispirazione laica e democratica, ha inizialmente tra i suoi obiettivi la lotta a Al-Qaeda, che avrebbe invece goduto della compiacenza del governo maliano.\nLa guerra civile ha portato per\u00f2 l'etnia tuareg (laica) del \"Movimento nazionale di liberazione dell'Azawad\", ad allearsi con alcune frazioni fondamentaliste, (gli \"Ansar Dine\" guidati da Iyad ag Ghali,) - che aderiscono al Gruppo Salafita per la Predicazione e il Combattimento, poi denominato al-Qa'ida nel Maghreb islamico.\nIl 27 maggio 2012, Ansar Dine e MNLA annunciano la loro fusione con un \"protocollo d'intesa\". Questo indica che \"Ansar Dine e MNLA proclamano la loro auto-scioglimento creando il Consiglio di transizione dello Stato islamico Azawad \"\nVengono distrutte numerose reliquie della locale tradizione sufi e le tombe stesse (marabutti) di alcuni \"santi\" musulmani (tra cui l'antico mausoleo dedicato ad Alpha Moya e le sepolture di Sidi Mahmud, Sidi el-Mukhtar, Sidi Elmety, Mahamane Elmety e Shaykh Sidi Amar), a causa dell'accesa ostilit\u00e0 iconoclastica del Wahhabismo verso qualsiasi forma di culto, che non sia rivolta ad Allah, considerata una bestemmia. Questo terrorizza le popolazioni locali a nord del Mali, in maggioranza tuareg.\nIl MNLA dopo uno scontro per il controllo di Gao, perde rapidamente in pochi mesi il controllo di questi territori a favore dei movimenti salafiti Ansar Dine e al-Qa'ida nel Maghreb islamico. Bilal Acherif Ag, Segretario Generale del MNLA, viene ricevuto a Parigi da diversi diplomatici francesi per chiedere un sostegno materiale per la lotta contro gli islamisti.\nNel gennaio 2013 con l'Operazione Serval contro i fondamentalisti, il MNLA dichiara di essere disposto a \"lavorare con la Francia per l'eradicazione di gruppi terroristici\", per\u00f2, si rifiuta di lasciare entrare l'esercito del Mali nei territori sotto il suo controllo, per \"paura di rappresaglie contro i civili\"."}
{"id": "3874436", "revid": "86599", "url": "https://it.wikipedia.org/wiki?curid=3874436", "title": "124844 Hirotamasao", "text": "124844 Hirotamasao \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a e da un'eccentricit\u00e0 di 0,2043954, inclinata di 2,35109\u00b0 rispetto all'eclittica.\nL'asteroide \u00e8 dedicato all'astronomo amatoriale giapponese Masao Hirota."}
{"id": "3874453", "revid": "287204", "url": "https://it.wikipedia.org/wiki?curid=3874453", "title": "47044 Mcpainter", "text": "47044 Mcpainter \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,6022833\u00a0UA e da un'eccentricit\u00e0 di 0,1588848, inclinata di 13,02222\u00b0 rispetto all'eclittica."}
{"id": "3874455", "revid": "767487", "url": "https://it.wikipedia.org/wiki?curid=3874455", "title": "Brian Bowles", "text": "Combatte nella categoria dei pesi gallo.\nIn passato \u00e8 stato campione nell'organizzazione WEC riuscendo a spodestare Miguel Torres che era alla quarta difesa del titolo, e tra il 2011 ed il 2015 ha lottato nella prestigiosa UFC.\n\u00c8 soprannominato \"Mini Mark Wahlberg\" per la sua apparente somiglianza con l'attore Mark Wahlberg.\nCarriera nelle arti marziali miste.\nInizi.\nBowles fa il suo debutto come professionista nel 2006 prendendo parte ad alcuni incontri nello Stato della Georgia, tutti vinti per sottomissione o KO.\nWorld Extreme Cagefighting.\nNel 2007 fa il suo esordio nella prestigiosa World Extreme Cagefighting, lega statunitense di livello assoluto.\nQui Bowles si svela subito come uno dei lottatori pi\u00f9 forti del mondo nella sua categoria di peso e in serie mette KO o sottomette Charlie Valencia, Marcos Galv\u00e3o, Damacio Page e Will Ribeiro.\nA questo punto gli viene data la possibilit\u00e0 di sfidare il campione in carica dei pesi gallo, ovvero Miguel Torres, lottatore che si present\u00f2 contro Bowles con alle spalle un record personale di 36-1, 17 vittorie consecutive e con il titolo gi\u00e0 difeso per tre volte: Bowles mise KO Torres al primo round e divenne quindi campione dei pesi gallo WEC.\nOtto mesi dopo, il 6 marzo 2010, si trov\u00f2 a dover difendere il titolo conquistato l'incontro prima dal fenomeno nascente Dominick Cruz: durante il secondo round Bowles viene ferito e i medici arrestano l'incontro, consegnando la vittoria del titolo a Cruz.\nSuccessivamente la WEC viene rilevata dall'UFC, con Cruz che diviene automaticamente campione dei pesi gallo UFC e con una buona parte del roster WEC assimilato da quello UFC, Bowles compreso.\nUltimate Fighting Championship.\nL'esordio di Bowles in UFC \u00e8 datato 3 marzo 2011 e si tratta di una rivincita concessa a Damacio Page, gi\u00e0 sconfitto in WEC: Bowles si impone nuovamente con una sottomissione per strangolamento al primo round.\nSuccessivamente sconfigge Takeya Mizugaki ai punti e gli viene quindi data una possibilit\u00e0 di sfida per il titolo detenuto da Dominick Cruz nel caso riuscisse a battere Urijah Faber, al tempo considerato il pi\u00f9 forte peso gallo dopo Cruz: Bowles venne sconfitto per sottomissione dopo essere stato stordito da un montante di Faber.\nDopo un lungo periodo di inattivit\u00e0 a causa di vari infortuni Bowles torna a combattere un anno e mezzo dopo, nel maggio 2013, contro il modesto George Roop quando Bowles era classificato nei ranking UFC come contendente numero 8 nella divisione dei pesi gallo: il lottatore della Virginia Occidentale venne malamente sconfitto per KO tecnico.\nBowles fece fronte ad un altro lungo stop e nel 2015 venne arrestato nella contea di Jackson, Georgia per possesso di droga ed armi: in seguito a tale incidente Bowles venne licenziato dall'UFC."}
{"id": "3874459", "revid": "287204", "url": "https://it.wikipedia.org/wiki?curid=3874459", "title": "114094 Irvpatterson", "text": "114094 Irvpatterson \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 3,1718257\u00a0UA e da un'eccentricit\u00e0 di 0,0716237, inclinata di 8,44344\u00b0 rispetto all'eclittica."}
{"id": "3874463", "revid": "287204", "url": "https://it.wikipedia.org/wiki?curid=3874463", "title": "114096 Haroldbier", "text": "114096 Haroldbier \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,2075889\u00a0UA e da un'eccentricit\u00e0 di 0,1662439, inclinata di 4,19740\u00b0 rispetto all'eclittica."}
{"id": "3874467", "revid": "287204", "url": "https://it.wikipedia.org/wiki?curid=3874467", "title": "126444 Wylie", "text": "126444 Wylie \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,4436388\u00a0UA e da un'eccentricit\u00e0 di 0,0927054, inclinata di 15,13148\u00b0 rispetto all'eclittica."}
{"id": "3874468", "revid": "79968", "url": "https://it.wikipedia.org/wiki?curid=3874468", "title": "Scuola superiore Santa Chiara dell'Universit\u00e0 di Siena", "text": ""}
{"id": "3874469", "revid": "402993", "url": "https://it.wikipedia.org/wiki?curid=3874469", "title": "Nkechi Ezugwu", "text": ""}
{"id": "3874471", "revid": "287204", "url": "https://it.wikipedia.org/wiki?curid=3874471", "title": "126445 Prestonreeves", "text": "126445 Prestonreeves \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,6394677\u00a0UA e da un'eccentricit\u00e0 di 0,1242006, inclinata di 15,48075\u00b0 rispetto all'eclittica."}
{"id": "3874472", "revid": "780783", "url": "https://it.wikipedia.org/wiki?curid=3874472", "title": "Crono delle Nazioni 2011", "text": "La Crono delle Nazioni 2011, trentesima edizione della corsa e valida come evento dell'UCI Europe Tour 2011 categoria 1.1, si svolse il 16 ottobre 2011 su un percorso di 48,3\u00a0km. Fu vinta dal tedesco Tony Martin che giunse al traguardo con il tempo di 56'20\", alla media di 51,4\u00a0km/h.\nRisultarono classificati 28 dei 30 ciclisti iscritti alla competizione."}
{"id": "3874482", "revid": "729019", "url": "https://it.wikipedia.org/wiki?curid=3874482", "title": "Austin Freeway", "text": "La Freeway \u00e8 un'autovettura prodotta dall'Austin dal 1962 al 1965.\nStoria.\nSviluppata dalla divisione australiana della BMC, derivava dalla britannica Austin A60 Cambridge. Era disponibile con due tipi di carrozzeria, berlina quattro porte e familiare cinque porte. \nIl modello aveva installato un motore a sei cilindri da 2.433 cm\u00b3 di cilindrata che venne costruito in Australia. Questo propulsore era conosciuto come \"Blue Streak\". Il motore derivava direttamente dai propulsori a quattro cilindri BMC che erano conosciuti come \"B-Series\", essendo le misure dei cilindri dell'unit\u00e0 pi\u00f9 grande (quella a sei cilindri, cio\u00e8 il motore della Freeway) identiche a quelle dei cilindri del quattro cilindri.\nLa Freeway \u00e8 stato il primo tentativo della BMC di insidiare, nel mercato australiano, il primato della Holden e della Ford nella categoria delle auto con motore a sei cilindri per famiglie. Per centrare questo obiettivo la BMC svilupp\u00f2 un modello interamente progettato e studiato per l'Australia.\nFu anche offerta una variante esclusiva, la Wolseley 24/80; era disponibile in versione berlina.\nLa Freeway era pi\u00f9 costosa dei modelli della concorrenza, anche se era equipaggiata meglio. L'offerta comprendeva i lavacristalli, lo sbrinatore e l'impianto di riscaldamento. La linea era piuttosto simile a quella della Austin A60 Cambridge, sebbene la calandra fosse stata ridisegnata.\nNel primo anno di produzione vennero commercializzati 3.090 esemplari, ma le vendite calarono drasticamente poco dopo, a causa dell'arrivo della Chrysler Valiant, che era dotata di un motore a sei cilindri pi\u00f9 potente. Il calo delle vendite port\u00f2 alla cessazione della produzione della Freeway nel 1965.\nCollegamenti esterni.\n "}
{"id": "3874483", "revid": "287204", "url": "https://it.wikipedia.org/wiki?curid=3874483", "title": "15368 Katsuji", "text": "15368 Katsuji \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,4023267\u00a0UA e da un'eccentricit\u00e0 di 0,1304126, inclinata di 11,37233\u00b0 rispetto all'eclittica."}
{"id": "3874484", "revid": "481666", "url": "https://it.wikipedia.org/wiki?curid=3874484", "title": "Ivan Sergeyevitch Turgenev", "text": ""}
{"id": "3874490", "revid": "15756", "url": "https://it.wikipedia.org/wiki?curid=3874490", "title": "Fernando Espinosa", "text": "Caratteristiche tecniche.\nCentrocampista difensivo di gran forza fisica, \u00e8 comunque dotato di buona tecnica e di un buon palleggio. La sua posizione preferita \u00e8 quella di mediano davanti alla difesa, ma nel corso della carriera ha giocato anche come terzino destro.\nCarriera.\nCresciuto nelle giovanili dei Pumas, ha l'occasione di debuttare in prima squadra l'11 settembre 2004, nella vittoria esterna per 0-1 contro il Toluca, quando sostituisce all'intervallo Joaqu\u00edn del Olmo. Tre settimane dopo, alla sua seconda uscita in campionato, viene schierato dal primo minuto nell'incontro con l'Atlas, che gioca per intero. Dopo un'altra apparizione da subentrato contro i Santos Laguna, riesce a ottenere stabilmente una maglia da titolare, giocando le 4 partite contro , Necaxa, Morelia e Chivas. In questa partita, tuttavia, si fa espellere al 17\u00ba minuto, contribuendo alla brutta sconfitta casalinga per 1-5, e nella Liguilla, vinta dai Pumas, non viene schierato.\nNel torneo di clausura viene occasionalmente impiegato come titolare, collezionando 8 presenze totali, di cui 2 da subentrato, senza segnare. Nell'apertura 2005 parte da titolare e gioca le partite contro Santos, Chivas e Necaxa; poi perde il posto, e dopo una fugace apparizione alla settima giornata contro il Monterrey, scende in campo solo contro Morelia e Dorados, non giocando nessuna partita del clausura 2006.\nLe cose vanno meglio nel torneo di apertura: dopo un inizio come riserva, entra alla settima giornata nella partita contro il Cruz Azul dopo pochi minuti al posto dell'infortunato Antonio Sancho ed effettua l'assist decisivo per il goal vittoria di Ignacio Scocco. Viene schierato da titolare anche nelle successive partite, riuscendo a fornire un altro assist all'ottava giornata per il 3-0 definitivo di Ariel Gonz\u00e1lez contro il Monterrey. Da l\u00ec in poi, \u00e8 presente in tutte le partite del campionato, tranne quelle contro Atlante ed Am\u00e9rica. Gi\u00e0 nel clausura 2007, tuttavia, chiuso da Leandro Augusto e Sancho, le sue presenze diminuiscono e gioca solo 7 partite, impreziosite da un assist per Ariel L\u00f3pez alla terza giornata contro i Jaguares.\nNel torneo successivo ottiene finalmente il posto da titolare fisso per tutto il campionato, saltando solamente la prima e l'undicesima giornata. A fine torneo sono 20 le presenze complessive, con nessun goal. I Pumas arrivano sino alla finale, dove per\u00f2 vengono battuti dall'Atlante per un globale di 2-1. Anche nel clausura 2008 \u00e8 titolare fisso della squadra, arrivando a giocare dall'inizio tutte le partite di campionato disputate dai Pumas, ad eccezione di quelle contro Santos e San Luis, in cui subentra a partita in corso. La squadra per\u00f2 non si qualifica per la fase finale.\nNel torneo successivo gioca da titolare la Concachampions, dove, nelle partite contro San Francisco e Houston Dynamo, segna i suoi primi goal ufficiali. La squadra viene eliminata dal Cruz Azul nei quarti. In campionato, invece, i titolari sono Ismael \u00cd\u00f1iguez e Leandro Augusto, e nonostante il goal -il suo primo in campionato- contro il Toluca alla terza giornata, a fine torneo raccoglie solo 6 presenze, di cui per\u00f2 le due nei quarti di finale persi contro il Cruz Azul. Nel clausura 2009, torneo vinto dalla squadra universitaria, scende in campo unicamente nelle due semifinali contro il Puebla, subentrando a Pablo Barrera all'andata e dal primo minuto al ritorno.\nUn copione simile si ripete nella stagione successiva: titolare in Concachampions, dove disputa 6 partite arrivando fino alle semifinali, in campionato riesce a cogliere solo 7 presenze nell'apertura (di cui per\u00f2 6 da titolare). Nel clausura non gioca le prime 13 partite, ma poi, a partire dal match contro il Santos, viene impiegato in tutti i restanti incontri, compresi i quarti della Liguilla contro lo stesso Santos, che batte i Pumas. In estate partecipa alla Superliga, dove la squadra non supera il proprio girone, giocando da titolare le partite contro New England Revolution e Morelia, e da subentrato al posto di Mart\u00edn Bravo contro il Chicago Fire.\nIn campionato ritrova la titolarit\u00e0 nell'apertura 2010 tra la quarta e la quindicesima giornata, effettuando anche un assist per Mart\u00edn Bravo alla nona giornata contro l'Atlante. Non viene tuttavia schierato nella Liguilla, totalizzando quindi 11 presenze nel torneo. Nel clausura 2011 \u00e8 nuovamente riserva di Leandro Augusto e Israel Castro, venendo anche occasionalmente impiegato con la squadra giovanile. Segna comunque il goal della bandiera nell'incontro perso 3-1 con i Jaguares, dopo aver sostituito David Cabrera nella ripresa.\nPartito Israel Castro (ceduto al Cruz Azul), \u00e8 di nuovo titolare fisso nell'apertura 2011. Gioca 14 partite, saltando per squalifica quelle con Toluca e Jaguares a causa di due espulsioni rimediate nei match contro i Gallos Blancos e contro l'Atlante. Alla 10\u00aa giornata del clausura si fa espellere per doppia ammonizione contro l'Estudiantes, complicando la partita per la sua squadra, che non va oltre il pareggio.\nStatistiche.\nPresenze e reti nei club.\n\"Aggiornato al 30 gennaio 2012.\"\nPalmar\u00e8s.\nApertura 2004, Clausura 2009, Clausura 2011."}
{"id": "3874494", "revid": "287204", "url": "https://it.wikipedia.org/wiki?curid=3874494", "title": "22827 Arvernia", "text": "22827 Arvernia \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3225845\u00a0UA e da un'eccentricit\u00e0 di 0,1389832, inclinata di 6,71414\u00b0 rispetto all'eclittica."}
{"id": "3874504", "revid": "287204", "url": "https://it.wikipedia.org/wiki?curid=3874504", "title": "40684 Vanhoeck", "text": "40684 Vanhoeck \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7971672\u00a0UA e da un'eccentricit\u00e0 di 0,0317775, inclinata di 3,15381\u00b0 rispetto all'eclittica."}
{"id": "3874506", "revid": "729019", "url": "https://it.wikipedia.org/wiki?curid=3874506", "title": "Coppa del Mondo di slittino 2010", "text": "La Coppa del Mondo di slittino 2009/10, trentatreesima edizione della manifestazione organizzata dalla Federazione Internazionale Slittino, ebbe inizio il 20 novembre 2009 ad Igls, in Austria, e si concluse il 31 gennaio 2010 a Cesana Torinese, in Italia. Furono disputate ventinove gare, otto nel singolo uomini, nel singolo donne e nel doppio e cinque nella gara a squadre in otto differenti localit\u00e0. Nel corso della stagione si tennero anche i XXI Giochi olimpici invernali di , in Canada, ed i Campionati europei di slittino 2010 a Sigulda, in Lettonia, competizioni non valide ai fini della Coppa del Mondo.\nLe coppe di cristallo, trofeo conferito ai vincitori del circuito, furono assegnate all'italiano Armin Z\u00f6ggeler per quanto concerne la classifica del singolo uomini, la tedesca Tatjana H\u00fcfner conquist\u00f2 il trofeo del singolo donne, la coppia teutonica formata da Andr\u00e9 Florsch\u00fctz e Torsten Wustlich si aggiudic\u00f2 la vittoria del doppio e la Germania primeggi\u00f2 nella classifica della gara a squadre."}
{"id": "3874511", "revid": "599013", "url": "https://it.wikipedia.org/wiki?curid=3874511", "title": "Carlos Orrant\u00eda", "text": ""}
{"id": "3874515", "revid": "287204", "url": "https://it.wikipedia.org/wiki?curid=3874515", "title": "Mittelhorn", "text": "Il Mittelhorn (3.704 ) \u00e8 una montagna delle Alpi Bernesi che si trova nel Canton Berna (Svizzera).\nCaratteristiche.\nLa montagna \u00e8 la pi\u00f9 alta del massiccio del Wetterhorn. Si trova a sud est del Wetterhorn. Non gode della stessa fama del Wetterhorn pur essendo pi\u00f9 alta perch\u00e9 meno visibile dalla vallata e, in particolare, da Grindelwald."}
{"id": "3874521", "revid": "767487", "url": "https://it.wikipedia.org/wiki?curid=3874521", "title": "Ove", "text": "Origine e diffusione.\nSi tratta probabilmente di una forma moderna dell'antico nome danese \"Aghi\", in origine un diminutivo di altri prenomi contenenti gli elementi norreni \"ag\", \"lama\", oppure \"agi\", \"terrore\". Nel primo caso, ha la stessa origine del nome Egon.\nOnomastico.\nIl nome \u00e8 adespota, cio\u00e8 non \u00e8 portato da alcun santo, quindi l'onomastico si festeggia il 1\u00ba novembre, giorno di Ognissanti."}
{"id": "3874522", "revid": "24443", "url": "https://it.wikipedia.org/wiki?curid=3874522", "title": "Alpi Giudicarie", "text": ""}
{"id": "3874523", "revid": "47767", "url": "https://it.wikipedia.org/wiki?curid=3874523", "title": "Uwe", "text": ""}
{"id": "3874524", "revid": "188116", "url": "https://it.wikipedia.org/wiki?curid=3874524", "title": "Prosecco DOC", "text": ""}
{"id": "3874527", "revid": "287204", "url": "https://it.wikipedia.org/wiki?curid=3874527", "title": "91553 Claudedoom", "text": "91553 Claudedoom \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,8489958\u00a0UA e da un'eccentricit\u00e0 di 0,0970775, inclinata di 1,43909\u00b0 rispetto all'eclittica."}
{"id": "3874529", "revid": "47767", "url": "https://it.wikipedia.org/wiki?curid=3874529", "title": "Owe", "text": ""}
{"id": "3874532", "revid": "287204", "url": "https://it.wikipedia.org/wiki?curid=3874532", "title": "100604 Lundy", "text": "100604 Lundy \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,5812489\u00a0UA e da un'eccentricit\u00e0 di 0,1168601, inclinata di 4,37650\u00b0 rispetto all'eclittica."}
{"id": "3874533", "revid": "729019", "url": "https://it.wikipedia.org/wiki?curid=3874533", "title": "Filippino Gonzaga", "text": "Biografia.\nEra figlio di Luigi I Gonzaga, primo capitano del popolo di Mantova\ne di Richilda Ramberti.\nNel 1322 spos\u00f2 Anna Dovara (m. 1354), discendente di Buoso da Duera signore di Cremona, che port\u00f2 in dote i ricchi possedimenti di Isola Dovarese. Con questo matrimonio il Gonzaga inizi\u00f2 il controllo delle terre cremonesi che comprendevano Isola Dovarese, Pomponesco, Correggioverde, Fossa Caprara, Vescovato, Sabbioneta, Commessaggio, Viadana e Cicognara, Rivarolo e San Giovanni in Croce.\nFilippino partecip\u00f2 nell'agosto del 1328 assieme al padre e ai fratelli alla cacciata da Mantova di Rinaldo, ultimo dei Bonacolsi.\nSi ingrazi\u00f2 i Visconti di Milano facendo sposare la figlia Gigliola nel 1342 a Matteo II Visconti. Grazie a questa alleanza Filippino combatt\u00e9 a fianco dei milanesi contro gli Scaligeri, signori di Verona. Nel 1350 era di nuovo a fianco dei Visconti contro la signoria di Bologna. Nel 1354 rimase vedovo e si rispos\u00f2 con Verena, figlia di Giovanni II d'Asburgo, dalla quale non ebbe figli. Iniziava per i Gonzaga l'imparentamento con gli ambienti imperiali, coltivato dal 1347.\nMor\u00ec nel 1356 e fu sepolto nella Cattedrale di San Pietro a Mantova.\nDiscendenza.\nFilippino e Anna ebbero due figlie:\nDopo la morte di Anna, Filippino il 9 febbraio 1354 si rispos\u00f2 con Verena, figlia di Giovanni II d'Asburgo, ma non ebbero figli.\nFilippino ebbe anche due figli naturali, Galvano e Polissena."}
{"id": "3874535", "revid": "124565373", "url": "https://it.wikipedia.org/wiki?curid=3874535", "title": "Bram Nuytinck", "text": "Caratteristiche tecniche.\n\u00c8 un difensore centrale di piede sinistro, forte fisicamente e bravo nel gioco aereo.\nCarriera.\nClub.\nCresce nelle giovanili del N.E.C., di cui entra a far parte nel 2001. Esordisce in prima squadra il 23 dicembre 2009 nella gara di KNVB beker contro il . Il debutto in Eredivisie avviene, invece, il 30 gennaio 2010 nel gara interna contro lo Sparta Rotterdam (1-0). Chiude la stagione da titolare, realizzando anche due reti.\nNella stagione successiva si conferma titolare al centro della difesa, collezionando trentatr\u00e9 presenze e due reti.\nIl 31 agosto 2012 viene venduto ai belgi dell'Anderlecht. Conquista tre volte la Jupiler Pro League, totalizzando in cinque anni centocinquantotto presenze in tutte le competizioni, di cui ventotto fra Champions League ed Europa League.\nIl 29 luglio 2017 viene ceduto all'Udinese, squadra partecipante alla Serie A: con i friulani firma un contratto quadriennale. Il 27 agosto, alla sua seconda presenza, sigla il suo primo gol in campionato, nella sconfitta per 3-2 sul campo della SPAL.\nNazionale.\nDopo aver collezionato una presenza in Under-20, debutta nella Nazionale olandese Under-21 il 2 settembre 2010 nella gara contro i pari et\u00e0 della Spagna, valida per le qualificazioni all'Europeo Under-21 2011.\nStatistiche.\nPresenze e reti nei club.\n\"Statistiche aggiornate al 12 settembre 2021.\""}
{"id": "3874536", "revid": "1659756", "url": "https://it.wikipedia.org/wiki?curid=3874536", "title": "John Skelton (giocatore di football americano)", "text": "Fu scelto dagli Arizona Cardinals nel corso del quinto giro del Draft NFL 2010. Al college ha giocato a football alla Fordham University. Suo fratello Stephen Skelton ha giocato nel ruolo di tight end per i Cardinals e gli Houston Texans.\nCarriera professionistica.\nArizona Cardinals.\n2010.\nSkelton fu scelto dagli Arizona Cardinals nel quinto giro del draft 2010. Dopo che Matt Leinart fu svincolato, fu nominato terzo quarterback dei Cardinals.\nLa prima esperienza di Skelton nella NFL fu nella gara di pre-stagione 2010 contro gli Houston Texans dove guid\u00f2 i Cardinals a due touchdown in due possessi portando Arizona alla vittoria in rimonta. John complet\u00f2 5 passaggi su 6 tentativi per 84 yard terminando con un passer rating perfetto di 158,3.\nSkelton entr\u00f2 nell'ultimo periodo della gara contro i St. Louis Rams facendo il suo debutto nella NFL e completando 3 passaggi su 6 per 45 yard con un passer rating di 75,0. I Cardinals persero comunque coi Rams 6-19. Skelton in seguito a questa partita fu nominato quarterback titolare.\nNella sua prima partenza da titolare, Skelton guid\u00f2 i Cardinals alla vittoria 43-13 sui Denver Broncos, interrompendo una striscia di sette sconfitte consecutive dei Cardinals. John complet\u00f2 15 passaggi su 37 per 146 yard. Skelton fu in nomination per il premio di rookie della settimana dopo questa partita, premio che per\u00f2 vinse Rob Gronkowski dei New England Patriots. Nella terza partita da titolare, il giorno di Natale, John guid\u00f2 il drive vincente, portando i Cardinals a distanza da field goal che Jay Feely calci\u00f2 con successo. I Cardinals vinsero quindi 27-26 contro i Dallas Cowboys.\nSkelton perse l'ultima partita della stagione contro i San Francisco 49ers lanciando un touchdown e subendo un intercetto. Skelton termin\u00f2 la sua stagione da rookie con due passaggi da touchdown e due intercetti per un totale di 662 yard passate ed un rating di 62,3.\n2011.\nNel 2011, Skelton part\u00ec come quarterback titolare al posto dell'infortunato Kevin Kolb. Alla prima stagionale come titolare contribu\u00ec a far terminare una striscia di sei sconfitte consecutive della propria squadra, vincendo contro i St. Louis Rams per 19\u201313. La sua annata si concluse con 1.913 yard passate, 11 touchdown e 14 intercetti, con un passer rating di 68,9. I Cardinals vinsero 5 delle 7 gare giocate da Skelton come titolare quella stagione.\n2012.\nIl 31 agosto 2012, Skelton fu nominato quarterback titolare dei Cardinals per la gara di debutto contro i Seattle Seahawks il 9 settembre. In quella gara si infortun\u00f2 per\u00f2 alla caviglia, venendo sopravanzato da Kolb che guid\u00f2 la squadra a vincere le prime quattro gare della stagione. Dopo che lo stesso Kolb si infortun\u00f2, Skelton disput\u00f2 quattro gare come titolare, prima di essere sostituito dal rookie scelto al sesto giro Ryan Lindley. Skelton disput\u00f2 un'altra gara come titolare dopo le cattive prestazioni di Lindley, prima di concludere la stagione lanciando 4 intercetti nella sconfitta 58-0 nella rivincita coi Seahawks della settimana 14. Il 1\u00ba aprile 2013 fu svincolato.\nCincinnati Bengals.\nIl 3 aprile 2013, Skelton firm\u00f2 coi Cincinnati Bengals.\nSan Francisco 49ers.\nIl 2 ottobre 2013, Skelton firm\u00f2 un contratto annuale coi San Francisco 49ers."}
{"id": "3874538", "revid": "287204", "url": "https://it.wikipedia.org/wiki?curid=3874538", "title": "108953 Pieraerts", "text": "108953 Pieraerts \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,4489217\u00a0UA e da un'eccentricit\u00e0 di 0,1245191, inclinata di 6,07308\u00b0 rispetto all'eclittica."}
{"id": "3874539", "revid": "684805", "url": "https://it.wikipedia.org/wiki?curid=3874539", "title": "Effetto termico del cibo", "text": ""}
{"id": "3874542", "revid": "287204", "url": "https://it.wikipedia.org/wiki?curid=3874542", "title": "121313 Tamsin", "text": "121313 Tamsin \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6458684\u00a0UA e da un'eccentricit\u00e0 di 0,0811810, inclinata di 1,06926\u00b0 rispetto all'eclittica."}
{"id": "3874545", "revid": "89146", "url": "https://it.wikipedia.org/wiki?curid=3874545", "title": "Moreno Tampucci", "text": ""}
{"id": "3874546", "revid": "287204", "url": "https://it.wikipedia.org/wiki?curid=3874546", "title": "48960 Clouet", "text": "48960 Clouet \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3913055\u00a0UA e da un'eccentricit\u00e0 di 0,2046497, inclinata di 1,40131\u00b0 rispetto all'eclittica."}
{"id": "3874548", "revid": "287204", "url": "https://it.wikipedia.org/wiki?curid=3874548", "title": "49384 Hubertnaudot", "text": "49384 Hubertnaudot \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,6023389\u00a0UA e da un'eccentricit\u00e0 di 0,1380851, inclinata di 12,81407\u00b0 rispetto all'eclittica."}
{"id": "3874550", "revid": "729019", "url": "https://it.wikipedia.org/wiki?curid=3874550", "title": "Battaglia di Mansura", "text": "La battaglia di Mansura si svolse presso la citt\u00e0 di Mansura in Egitto durante la settima crociata l'8 febbraio del 1250 e vide contrapposti i crociati, guidati dal re di Francia Luigi IX alle truppe del comandante mamelucco Baybars e dell'emiro ayyubide Fakhr al-D\u012bn ibn al-Shaykh.\nStoria.\nA met\u00e0 del 1249 la flotta crociata sbarc\u00f2 dunque a Damietta, sul delta del Nilo. Nei pressi si ergeva la citt\u00e0 di Mansura, allora capitanata da un promettente ufficiale mamelucco, Baybars. \nSuperate le deboli difese di Damietta, i Crociati si bloccarono davanti ad Mans\u016bra, rifiutando sdegnosamente un'accomodante proposta del sultano ayyubide di scambiare l'importante porto di Damietta con Gerusalemme (che per i musulmani, all'epoca, non rivestiva soverchia importanza e che, comunque, gli Ayyubidi pensavano, o speravano, di poter riconquistare in un futuro non troppo lontano).\nL'ambizioso sovrano francese urt\u00f2 per\u00f2 contro le imprendibili mura di Mans\u016bra e le inusuali capacit\u00e0 di resistenza di Baybars, che sperava - come infatti avvenne - di ricevere rinforzi determinanti dall'Emiro ayyubide Fakhr al-D\u012bn ibn al-Shaykh. Questi, impegnato in Siria contro gli Ospedalieri ad \u02bfAsqal\u0101n (Ascalona), dopo avere sconfitto i suoi esigui avversari giunse nel delta del Nilo e, accerchiate a sua volta le forze crociate, ne impose la resa.\nL'8 febbraio 1250 un beduino indic\u00f2 ai crociati dove potevano oltrepassare il Nilo, cos\u00ec Guillaume de Sonnac, Roberto I d'Artois e Guglielmo II Spadalunga, che comandava il contingente inglese, si lanciarono all'assalto dei musulmani senza l'aiuto dell'armata francese principale: presi di sorpresa, gli egiziani si ritirarono ripiegando rapidamente nella citt\u00e0. Roberto I allora si lanci\u00f2 all'inseguimento anche se senza il resto delle forze francesi fu in inferiorit\u00e0 numerica, cos\u00ec secondo Matteo Paris, anche se contrario de Sonnac fu costretto a seguirlo con i suoi templari. I tre comandanti caricarono Mansura con uomini stanchi e senza rinforzi e rapidamente vennero completamente circondati. De Sonnac rifiut\u00f2 la resa e i suoi cavalieri combatterono fino all'ultimo uomo. Il conte Spadalunga mor\u00ec in combattimento cos\u00ec come Roberto I, de Sonnac invece riusc\u00ec a scappare, gravemente ferito con un solo occhio e con due soli cavalieri degli originali 280, fuori dalla citt\u00e0 trov\u00f2 per\u00f2 l'esercito francese che veniva in rinforzo, dopo che si fece dare le prime cure mediche torn\u00f2 ad aiutare i suoi a respingere gli inseguitori musulmani.\nInutile fu un tentativo di resistenza di Luigi IX. Mentre la dissenteria prendeva a mietere vittime non minori dello scorbuto e del tifo, il sovrano francese - ammalatosi e curato da un valente medico arabo - fu addirittura catturato il 5 aprile 1250 insieme ai fratelli Carlo e Alfonso; venne liberato dalla moglie solo dopo il difficile pagamento di un riscatto di 800.000 bisanti d'oro, che i Templari furono letteralmente obbligati ad anticipargli.\nRe Luigi rimase in Terrasanta fino al 1254, dedicandosi al rafforzamento dei presidi d'oltremare ancora controllati dai cristiani."}
{"id": "3874551", "revid": "287204", "url": "https://it.wikipedia.org/wiki?curid=3874551", "title": "56041 Luciendumont", "text": "56041 Luciendumont \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2945780\u00a0UA e da un'eccentricit\u00e0 di 0,2169969, inclinata di 7,67171\u00b0 rispetto all'eclittica."}
{"id": "3874552", "revid": "287204", "url": "https://it.wikipedia.org/wiki?curid=3874552", "title": "Izzo", "text": ""}
{"id": "3874553", "revid": "287204", "url": "https://it.wikipedia.org/wiki?curid=3874553", "title": "73984 Claudebernard", "text": "73984 Claudebernard \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2364691\u00a0UA e da un'eccentricit\u00e0 di 0,1229165, inclinata di 5,86960\u00b0 rispetto all'eclittica."}
{"id": "3874554", "revid": "767487", "url": "https://it.wikipedia.org/wiki?curid=3874554", "title": "Scott Jorgensen", "text": "Combatte nella categoria dei pesi mosca per l'organizzazione UFC, ed in passato ha combattuto per il titolo dei pesi gallo nell'organizzazione WEC venendo sconfitto da Dominick Cruz.\n\u00c8 affetto da vitiligine e ci\u00f2 spiega le chiazze di carnagione chiara presenti sul suo corpo.\nCarriera nelle arti marziali miste.\nInizi.\nJorgensen inizi\u00f2 a praticare lotta libera all'universit\u00e0, dove partecip\u00f2 al torneo nazionale NCAA arrivando dodicesimo.\nIl debutto come professionista avvenne nel 2006 e inizialmente combatt\u00e9 in leghe minori come la Ring Of Fire in Colorado, registrando un record di 4-1.\nWorld Extreme Cagefighting.\nLa prima Top League dove entra \u00e8 la WEC l'esordio \u00e8 datato 13 febbraio 2008 e trattasi di una sconfitta ai punti contro Damacio Page.\nJorgensen successivamente infila due vittorie ma nel 2009 viene fermato da Antonio Banuelos, che lo sconfigge per decisione dei giudici di gara con un punteggio opinabile.\nI rimanenti 18 mesi sono strepitosi e Jorgensen sconfigge un avversario dopo l'altro, compreso Takeya Mizugaki: con un record in WEC di 7-2 si presenta quindi alla sfida contro il campione in carica dei pesi gallo Dominick Cruz, che viene dalla vittoria del titolo contro Brian Bowles e dalla prima difesa dello stesso contro Joseph Benavidez; inoltre la sfida ha ancor pi\u00f9 valore per il fatto che determiner\u00e0 il campione dei\nPesi Gallo UFC, in quanto proprio l'UFC rilev\u00f2 la WEC quell'anno.\nDopo cinque round di intensa lotta Jorgensen cede ai punti contro Cruz.\nUltimate Fighting Championship.\nJorgensen esordisce in UFC il 4 giugno 2011 contro Ken Stone, vincendo per KO al primo round.\nSuccessivamente sconfigge il veterano Jeff Curran ai punti, e a quel punto l'organizzazione gli assegna come avversario un Top 10 Fighter come Renan Bar\u00e3o, imbattuto da ben 28 incontri.\nContro Bar\u00e3o si assiste ad un incontro scialbo, privo di takedown e colpi ben assestati; il brasiliano fa comunque di pi\u00f9 ed ottiene una vittoria meritata, portando la propria striscia di risultati utili consecutivi a 29 e infliggendo a Jorgensen la prima sconfitta in UFC.\nJorgensen cade anche nel successivo incontro, venendo steso nel secondo round da Eddie Wineland.\nSul finire del 2012 si riprende dagli ultimi insuccessi con la vittoria per sottomissione nel primo round su John Albert che gli valgono i premi \"Fight of the Night\" e \"Submission of the Night\", dimostrando di essere sempre un lottatore spettacolare.\nNel 2013 Jorgensen, inserito nei nuovi ranking ufficiali dell'UFC come il contendente numero 7 tra i pesi gallo, affronta l'amico Urijah Faber, numero 2 della classifica ed ex campione dei pesi piuma WEC, venendo sconfitto per sottomissione.\nDebutto nei Pesi Mosca.\nDopo quella sconfitta prende la decisione di scendere nei pesi mosca e nel dicembre 2013 avrebbe dovuto affrontare il contendente numero 3 dei ranking Ian McCall, ma prima quest'ultimo e poi il suo sostituto John Dodson s'infortunarono, e di conseguenza affront\u00f2 il debuttante ex campione Bellator e RFA Zach Makovsky: l'esordio nella nuova divisione di peso fu amaro e Jorgensen venne sconfitto ai punti con tutti i giudici che diedero tutti e tre i round all'avversario.\nNel marzo 2014 viene sconfitto in Brasile per sottomissione nel primo round da Jussier Formiga, ex numero 1 dei pesi mosca quando ancora la categoria non era presente in UFC: durante l'incontro Jorgensen venne steso da una testata involontaria dell'avversario e di conseguenza il lottatore statunitense fece ricorso, ricorso che venne respinto.\nTorn\u00f2 alla vittoria in giugno contro Danny Martinez, ottenendo il riconoscimento \"Fight of the Night\".\nIn agosto avrebbe dovuto affrontare il campione olimpico Henry Cejudo, ma quest'ultimo diede forfeit per problemi con il taglio del peso.\nIn ottobre torna in Brasile per un incontro catchweight contro Wilson Reis e lo statunitense torna dal Sud America nuovamente sconfitto per sottomissione alla prima ripresa, venendo conseguentemente escluso dal ranking dei primi 16 pesi mosca dell'UFC.\nIn dicembre prese parte all'evento di lotta libera \"Grapple at the Garden\" tenutosi presso il Madison Square Garden di New York dove affront\u00f2 il campione Bellator Joe Warren, perdendo con il punteggio di 12-0.\nRitorna ai pesi gallo.\nA luglio del 2015 decise di ritornare nella categoria dei pesi gallo per affrontare Manvel Gamburian. Jorgensen perse l'incontro per decisione unanime.\nA novembre affront\u00f2 il messicano Alejandro Perez. Verso la fine del primo round, Jorgensen subisce un brutale calcio alla caviglia che lo port\u00f2 a rimane al tappeto prima di raggiungere il proprio angolo. Nonostante i dolori lancinanti e la vistosa zoppia Scott continu\u00f2 l'incontro. Durante tutta la durata del secondo round, Jorgesen tent\u00f2 in tutti i modi di resistere ai continui calci bassi del suo avversario, ma in un tentativo di attacco azzardato finisce per poggiare male la caviglia e in preda al dolore chiede la resa per infortunio."}
{"id": "3874559", "revid": "713622", "url": "https://it.wikipedia.org/wiki?curid=3874559", "title": "Battaglia di al-Mansura", "text": ""}
{"id": "3874561", "revid": "287204", "url": "https://it.wikipedia.org/wiki?curid=3874561", "title": "16723 Fumiofuke", "text": "16723 Fumiofuke \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 3,1645878\u00a0UA e da un'eccentricit\u00e0 di 0,1902336, inclinata di 2,22305\u00b0 rispetto all'eclittica."}
{"id": "3874563", "revid": "287204", "url": "https://it.wikipedia.org/wiki?curid=3874563", "title": "18469 Hakodate", "text": "18469 Hakodate \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,9329763\u00a0UA e da un'eccentricit\u00e0 di 0,0515982, inclinata di 2,40477\u00b0 rispetto all'eclittica."}
{"id": "3874565", "revid": "281779", "url": "https://it.wikipedia.org/wiki?curid=3874565", "title": "Museo dell'Almoina", "text": "Il Museo dell'Almoina della citt\u00e0 di Valencia offre la possibilit\u00e0 di ripercorrere pi\u00f9 di 2000 anni di storia della citt\u00e0, a partire dalla fondazione della Valentia romana nel 138 a.C., fino all'epoca medioevale (XIV secolo).\nL'allestimento del museo \u00e8 stato progettato dall'architetto Jos\u00e9 Maria Herrera Garcia. Il complesso museale \u00e8 stato costruito in corrispondenza dei resti archeologici, venuti alla luce durante gli scavi del 1985-2005; possibile infatti ripercorrere parte dell'originario cardo e decumano massimo e vedere i resti delle colonne del Foro romano ancora \"in situ\". Il museo \u00e8 parzialmente visibile dall'esterno attraverso un pavimento in vetro ed una vetrata.\nIl percorso si divide in settori riferiti alle diverse epoche: l'et\u00e0 repubblicana, imperiale, visigota, islamica e cristiana; la visita \u00e8 organizzata in ordine cronologico. Della Valentia romana si conservano \"in situ\" vari edifici, oltre al Foro, cuore economico, politico e religioso della citt\u00e0, anche le terme, la curia, la basilica, l'horreum, la via Augusta e il santuario di Asclepio. I resti della fase romana della citt\u00e0 risalgono fino al 75 a.C., anno in cui Valencia fu distrutta da Pompeo, durante le guerre civili.\nIl martirio di san Vincenzo, nel 304 d.C., segna il passaggio dall'et\u00e0 romana alla prima fase cristiana della citt\u00e0. All'interno dell'Almoina sono visibili l'abside della cattedrale visigota e alcune sepolture. Complessivamente i resti archeologici della prima fase cristiana di Valencia sono numericamente inferiori rispetto all'epoca romana.\nSuccessivamente nell'VIII secolo d.C., con la conquista islamica della citt\u00e0, Valencia assume il nome di Balansiya, anche se raggiunge il massimo splendore nell'XI secolo quando si costru\u00ec l'Alcazar, la reggia del sovrano, di cui nell'Almoina si conservano i resti della piscina e del cortile.\nNel 1238, con la riconquista cristiana della citt\u00e0 ad opera del re Giacomo I, si costruisce per volont\u00e0 del vescovo Ramon Dupont, l'Almoina vera e propria, un'istituzione benefica a sostegno dei disagiati (il significato del termine \"Almoina\" \u00e8 proprio elemosina."}
{"id": "3874576", "revid": "1543377", "url": "https://it.wikipedia.org/wiki?curid=3874576", "title": "V\u00e9locipede \u00e0 Grande Vitesse", "text": "Il V\u00e9locipede \u00e0 Grande Vitesse, chiamato anche VGV o V\u00e9locipede Perreaux, viene ufficialmente riconosciuta essere la prima moto della storia; \u00e8 un'invenzione del francese Louis-Guillaume Perreaux.\nLa Daimler Einspur, che talvolta \u00e8 erroneamente considerata la prima motocicletta, \u00e8 stata la prima moto con motore a scoppio.\nStoria.\nPerreaux era un ingegnere meccanico e desiderava costruire un velocipede a motore e commercializzarlo, dopo aver realizzato altre invenzioni in vari campi.\nIl 26 dicembre 1868 deposit\u00f2 il primo brevetto del \"V\u00e9locipede \u00e0 Grande Vitesse\", che prevedeva un velocipede \"destinato a percorrere distanze immense senza affaticarsi senza un volano d'inerzia\"; a questo primo vago brevetto ne segu\u00ec un altro il 23 dicembre 1869 in cui aggiunse un telaio monotrave in acciaio. Nel maggio del 1870 nacque ufficialmente il V\u00e9locipede \u00e0 Grande Vitesse, alimentato con un motore elettrico, poi modificato con il brevetto quasi definitivo del 14 giugno 1871 che Perreaux defin\u00ec \"meno imbarazzante del sistema elettrico e di funzionamento pi\u00f9 regolare\".\nNel nuovo progetto il motore elettrico era sostituito con un motore a vapore monocilindrico alimentato ad alcool o petrolio o olio per lampade. Perreaux posizion\u00f2 il motore tra la sella e la ruota posteriore. Nell'ultimo brevetto modific\u00f2 la caldaia e la focolaia del motore. Cos\u00ec nacque la sua moto primitiva che aveva una cilindrata di 303,9\u00a0cm\u00b3 e che raggiungeva 35\u00a0km/h.\nPerreaux la produsse in cinque o sei esemplari nel 1871-1872, che decise di mettere tutti in vendita al prezzo di tremila franchi, pubblicizzandoli con l'intento di \"rimpiazzare la razza cavallina potendo percorrere distanze favolose a 35 km/h\".\nL'unico esemplare esistente \u00e8 conservato al Mus\u00e9e de l'\u00cele-de-France al Castello di Sceaux nella regione dell'\u00cele-de-France (Francia)."}
{"id": "3874582", "revid": "57342", "url": "https://it.wikipedia.org/wiki?curid=3874582", "title": "Sauro Sedioli", "text": "Attivit\u00e0 politica.\nMilitante nel Partito Comunista Italiano e di seguito nel Partito Democratico della Sinistra, ha ricoperto il ruolo di sindaco della citt\u00e0 di Forl\u00ec dal 1989 al 1995.\nDal 1970 al 1976 \u00e8 stato vicesegretario della Federazione Provinciale del PCI di cui poi \u00e8 stato segretario dal 1983 al 1989.\nChiamato a ricoprire il ruolo di sindaco della citt\u00e0 di Forl\u00ec nel 1989 ha poi aderito al Partito Democratico della Sinistra.\nConcluso il mandato come sindaco, nel 1996 \u00e8 stato eletto deputato per il collegio di Forl\u00ec, carica che gli \u00e8 stata confermata alle elezioni del 2001.\nRitiratosi dagli incarichi pubblici dopo la fine della sua esperienza parlamentare, ha aderito al Partito Democratico col quale continua la sua attivit\u00e0 politica come militante di base."}
{"id": "3874594", "revid": "113757", "url": "https://it.wikipedia.org/wiki?curid=3874594", "title": "V\u00e9locipede Perreaux", "text": ""}
{"id": "3874600", "revid": "52076", "url": "https://it.wikipedia.org/wiki?curid=3874600", "title": "Citt\u00e0 d'Umbr\u00eca", "text": ""}
{"id": "3874607", "revid": "52076", "url": "https://it.wikipedia.org/wiki?curid=3874607", "title": "Ziggurat di Tallil", "text": ""}
{"id": "3874610", "revid": "375960", "url": "https://it.wikipedia.org/wiki?curid=3874610", "title": "Tempio della Luna", "text": ""}
{"id": "3874614", "revid": "125479758", "url": "https://it.wikipedia.org/wiki?curid=3874614", "title": "Ubaldini", "text": "Gli Ubaldini furono una famiglia nobile comitale che govern\u00f2 sul Mugello dal VII secolo al 1373 (Ubaldini della Pila, conti del Mugello); in seguito sopravvisse un ramo collaterale (Ubaldini della Carda, conti di Apecchio), sovrani fino alla loro estinzione nel 1752.\nForse di origine longobarda, edificarono numerosi castelli e rocche.\nStoria.\nDi fazione ghibellina, la famiglia visse il suo periodo di maggior splendore sotto gli imperatori Federico I Barbarossa e Federico II.\nNel corso di una visita, Federico Barbarossa fu ospite nel castello della Pila, presso Polcanto. Da questo episodio deriva la leggenda dello stemma degli Ubaldini, recante una testa di cervo. La leggenda riporta che l'imperatore, nel corso di una caccia al cervo, seguisse uno splendido maschio e che uno degli Ubaldini lo afferrasse per le corna affinch\u00e9 l'imperatore a cavallo potesse trafiggerlo. Rimasto colpito dal coraggio mostrato dall'Ubaldini, durante il successivo banchetto, il Barbarossa don\u00f2 il trofeo del cervo agli Ubaldini e concesse l'onore di rappresentarne le corna nello stemma di famiglia.\nLa famiglia Ubaldini ebbe molti membri illustri, tra i quali spiccano il cardinale Ottaviano degli Ubaldini, l'arcivescovo Ruggieri degli Ubaldini e Maghinardo del Frassino.\nIl cardinale fu un uomo estremamente potente. Con lui il dominio degli Ubaldini, eretto a contea, si estese fino al castello della Carda presso Apecchio, nelle Marche (a possedere il castello fu il ramo omonimo della famiglia, gli Ubaldini della Carda, mentre il ramo dominante nel Mugello era quello degli Ubaldini della Pila).\nPartecip\u00f2 al celebre conclave di Viterbo (1268-1271), in cui fu grande elettore e sostenitore di Tedaldo Visconti, che, eletto, prese poi il nome di Gregorio X (anche l'Ubaldini fu comunque fra i papabili). \nL'arcivescovo Ruggieri divenne nel 1278 arcivescovo di Pisa, citt\u00e0 allora dominata dai guelfi Ugolino della Gherardesca e Nino Visconti. Fu Ruggieri che fece imprigionare Ugolino insieme a due figli e due nipoti nella torre della Muda, nella quale essi morirono. Probabilmente per questo motivo, Dante lo colloc\u00f2 tra i traditori politici del suo \"Inferno\". \nMaghinardo del Frassino invece fu l'ultimo degli Ubaldini della Pila a resistere ai Fiorentini. Dal suo castello del Frassino (Palazzuolo sul Senio) contese ai Fiorentini il dominio sul Mugello.\nSi batt\u00e9 strenuamente, ma i fiorentini, che gi\u00e0 avevano conquistato e comprato tutto il Mugello, nel 1373 lo sconfissero e, dopo averlo portato in catene a Firenze, lo decapitarono, lasciando il suo sangue sulle pietre del palazzo del Bargello per parecchi giorni.\nL'ultimo rappresentante degli Ubaldini della Pila, Giovanni D'Azzo, fugg\u00ec dal Mugello e si rifugi\u00f2 presso gli Ubaldini della Carda, conti di Apecchio e Pecorari.\nAd Apecchio, gli Ubaldini tennero la contea fino al 1752, quando morto Federico II senza eredi diretti, il feudo fu repentinamente occupato dalle truppe papali. Gli ultimi conti sovrani furono: Angelo Maria (-1727), Giulio Cesare (-1745) e Federico II (-1752).\nCastelli e rocche.\nDei numerosi castelli degli Ubaldini non restano che dei ruderi. Le rocche, in primis Montaccianico, furono rase al suolo dai fiorentini, che ne temevano la potenza.\nI principali castelli furono:"}
{"id": "3874615", "revid": "163270", "url": "https://it.wikipedia.org/wiki?curid=3874615", "title": "Contenitore (televisione)", "text": ""}
{"id": "3874617", "revid": "163270", "url": "https://it.wikipedia.org/wiki?curid=3874617", "title": "Contenitore televisivo", "text": ""}
{"id": "3874618", "revid": "52076", "url": "https://it.wikipedia.org/wiki?curid=3874618", "title": "Tombaroli", "text": ""}
{"id": "3874619", "revid": "52076", "url": "https://it.wikipedia.org/wiki?curid=3874619", "title": "Civilt\u00e0 Lambayeque", "text": ""}
{"id": "3874621", "revid": "1305772", "url": "https://it.wikipedia.org/wiki?curid=3874621", "title": "Ridge Racer Revolution", "text": " \u00e8 un simulatore di guida sviluppato dalla Namco per PlayStation nel 1995. \u00c8 il sequel di \"Ridge Racer\".\nModalit\u00e0 di gioco.\nLo scopo del gioco \u00e8 di competere contro altre 11 autovetture su varie varianti di difficolt\u00e0 crescente di un autodromo. Una volta completate le prime tre varianti ne saranno disponibili altre tre (che non sono altro che la versione invertita di quelle gi\u00e0 disponibili). Una volta completate tutte le varianti si sbloccher\u00e0 la scene selection che permetter\u00e0 di decidere l'ora del giorno in cui gareggiare.\nOltre alle modalit\u00e0 Gara e Free Run \u00e8 disponibile anche la modalit\u00e0 Time Attack in cui si sfideranno altre due auto. Una di esse sar\u00e0 un veicolo speciale che, se battuto, sar\u00e0 disponibile per essere utilizzato dal giocatore.\nOltre alle quattro vetture principali e alle tre speciali saranno disponibili altre otto vetture se verr\u00e0 completato il minigioco iniziale tratto da \"Galaga '88\".\n\u00c8 possibile giocare in modalit\u00e0 multigiocatore collegando due PlayStation con il PlayStation Link Cable.\nInnovazioni.\nRispetto al precedente episodio \"Ridge Racer\" \"Revolution\" offre una grafica sensibilmente migliorata con un maggior numero di poligoni sullo schermo, un clipping sensibilmente diminuito e una maggiore fluidit\u00e0 di scorrimento.\nLa modalit\u00e0 di guida non ha invece subito variazioni rimanendo improntata su di uno stile di guida poco realistico basato su numerose derapate controllate."}
{"id": "3874622", "revid": "339392", "url": "https://it.wikipedia.org/wiki?curid=3874622", "title": "Almoina", "text": ""}
{"id": "3874625", "revid": "339392", "url": "https://it.wikipedia.org/wiki?curid=3874625", "title": "Scuola Superiore Santa Chiara dell'Universit\u00e0 di Siena", "text": ""}
{"id": "3874631", "revid": "536103", "url": "https://it.wikipedia.org/wiki?curid=3874631", "title": "Violenza sessuale in Sudafrica", "text": ""}
{"id": "3874632", "revid": "52076", "url": "https://it.wikipedia.org/wiki?curid=3874632", "title": "Necropoli del Gaudo", "text": ""}
{"id": "3874635", "revid": "536159", "url": "https://it.wikipedia.org/wiki?curid=3874635", "title": "Newcastle-Upon-Tyne", "text": ""}
{"id": "3874636", "revid": "536159", "url": "https://it.wikipedia.org/wiki?curid=3874636", "title": "Novocastro", "text": ""}
{"id": "3874640", "revid": "52076", "url": "https://it.wikipedia.org/wiki?curid=3874640", "title": "Abbevilliano", "text": ""}
{"id": "3874648", "revid": "767487", "url": "https://it.wikipedia.org/wiki?curid=3874648", "title": "Lydia Gilmore", "text": "Lydia Gilmore \u00e8 un film muto del 1915 diretto da Hugh Ford e da Edwin S. Porter. Fu l'ultimo dei cinque film che Pauline Frederick gir\u00f2 con Porter.\nLa pi\u00e8ce drammatica di Henry Arthur Jones da cui \u00e8 tratto il soggetto del film and\u00f2 in scena a Broadway nel febbraio 1912, interpretata da Margaret Anglin.\nTrama.\nLydia Gilmore \u00e8 infelicemente sposata con un uomo che la tradisce ripetutamente: anche se la donna non ha la prova delle sue tresche, il marito non pu\u00f2 nasconderle a lungo il fatto che lui non la ami pi\u00f9. Stracey, il marito della sua amante, per vendicarsi lo attira in una trappola. Nella lotta che ne segue, Stracey ha la peggio rimanendo ucciso. Gilmore, in preda al terrore, consegna alla moglie il coltello con cui ha colpito il rivale. Lydia lo prende e, per amore del figlio Ned, nasconde l'arma.\nAttraverso il figlio, Lydia ha conosciuto l'avvocato Benham. I due si innamorano l'uno dell'altra ma, Benham, essendo un gentiluomo, cede alla richiesta della donna di non vedersi pi\u00f9. Capita, per\u00f2, che scelga proprio la notte dell'omicidio per dare l'addio alla donna che ama. E, mentre parla con Ned, viene visto in casa da uno dei domestici.\nQuando l'omicidio viene scoperto, tutte le prove portano a Gilmore. Sebbene nessuno creda alla sua colpevolezza, viene comunque arrestato. Benham corre ad offrire la sua assistenza alla signora Gilmore e gli viene affidata la difesa dell'imputato. Quando Lydia confessa all'avvocato tutta la verit\u00e0, lui mette a rischio la carriera istruendola su come rispondere alle domande che le far\u00e0 al processo.\nLa verit\u00e0 viene a galla nel momento in cui in aula viene letta una lettera del domestico che rivela la presenza di Benham in casa la notte del delitto. Il piccolo Ned viene chiamato a deporre e Lydia, non resistendo pi\u00f9, confessa la verit\u00e0. Gilmore, allora, preferisce suicidarsi piuttosto che affrontare la pena che lo aspetta. Lydia viene colta da un collasso e, portata a casa dell'avvocato, viene curata dalla sorella di questi. Finalmente libera, ora la aspetta un avvenire pi\u00f9 felice.\nProduzione.\nIl film fu prodotto dalla Famous Players Film Company\nDistribuzione.\nIl copyright del film, richiesto dalla Famous Players Film Co., fu registrato il 20 dicembre 1915 con il numero LU7249.\nDistribuito dalla Famous Players-Lasky Corporation e dalla Paramount Pictures, il film - presentato da Daniel Frohman - usc\u00ec nelle sale cinematografiche statunitensi il 25 (o 27) dicembre 1915.\nNon si conoscono copie ancora esistenti della pellicola che viene considerata presumibilmente perduta."}
{"id": "3874650", "revid": "599013", "url": "https://it.wikipedia.org/wiki?curid=3874650", "title": "Siracusa Nero d'Avola", "text": "Il Siracusa Nero d'Avola \u00e8 un vino a DOC che pu\u00f2 essere prodotto nel comune di Siracusa nell'omonima provincia.\nTecniche produttive.\nIl \"Siracusa Passito\" deve essere ottenuto da uve passite sulla pianta o dopo la raccolta.\nProduzione.\n\"Provincia, stagione, volume in ettolitri\"\nVoci correlate.\nSiracusa (vino)"}
{"id": "3874651", "revid": "599013", "url": "https://it.wikipedia.org/wiki?curid=3874651", "title": "Siracusa Syrah", "text": "Il Siracusa Syrah \u00e8 un vino a DOC che pu\u00f2 essere prodotto nel comune di Siracusa nell'omonima provincia.\nTecniche produttive.\nIl \"Siracusa Passito\" deve essere ottenuto da uve passite sulla pianta o dopo la raccolta.\nProduzione.\n\"Provincia, stagione, volume in ettolitri\"\nVoci correlate.\nSiracusa (vino)"}
{"id": "3874653", "revid": "599013", "url": "https://it.wikipedia.org/wiki?curid=3874653", "title": "Siracusa Rosso", "text": "Il Siracusa Rosso \u00e8 un vino a DOC che pu\u00f2 essere prodotto nel comune di Siracusa nell'omonima provincia.\nTecniche produttive.\nIl \"Siracusa Passito\" deve essere ottenuto da uve passite sulla pianta o dopo la raccolta.\nAbbinamenti consigliati.\n\u00c8 un vino da tutto pasto, indicato particolarmente per accompagnare la selvaggina e i salumi. Va servito intorno ai 16\u00b0.\nProduzione.\n\"Provincia, stagione, volume in ettolitri\"\nVoci correlate.\nSiracusa (vino)"}
{"id": "3874654", "revid": "599013", "url": "https://it.wikipedia.org/wiki?curid=3874654", "title": "Siracusa Bianco", "text": "Il Siracusa Bianco \u00e8 un vino a DOC che pu\u00f2 essere prodotto nel comune di Siracusa nell'omonima provincia.\nProduzione.\n\"Provincia, stagione, volume in ettolitri\"\nVoci correlate.\nSiracusa (vino)"}
{"id": "3874656", "revid": "729019", "url": "https://it.wikipedia.org/wiki?curid=3874656", "title": "Isole di Litke", "text": "Le isole di Litke (in russo \u041e\u0441\u0442\u0440\u043e\u0432\u0430 \u041b\u0438\u0442\u043a\u0435, \"ostrova Litke\") \u00e8 un gruppo di isole russe che fa parte dell'arcipelago di Nordenski\u00f6ld ed \u00e8 bagnato dal mare di Kara.\nAmministrativamente appartengono al distretto del Tajmyr del Territorio di Krasnojarsk, nel Circondario federale della Siberia.\nGeografia.\nCome il resto dell'arcipelago, le isole di Litke sono situate al largo delle coste centrali della penisola del Tajmyr, comprese tra la grande isola Russkij (meno di 150\u00a0m a nord-ovest), il gruppo delle Vosto\u010dnye (3,5\u00a0km a ovest), e quello delle Pachtusov (a sud). Lo stretto di Lenin (\u043f\u0440\u043e\u043b\u0438\u0432 \u041b\u0435\u043d\u0438\u043d\u0430, \"proliv Lenina\") le separa da quest'ultimo gruppo. Fa parte della Riserva naturale del Grande Artico dal 1993.\nSi tratta di 10 isole di varie dimensioni e di 2 piccole isole senza nome, che si estendono da ovest a est per circa 33\u00a0km nella parte sud-orientale del mare di Kara. Il punto pi\u00f9 alto del gruppo \u00e8 di 42\u00a0m s.l.m., sull'isola Torosnyj.Sono state cos\u00ec nominate nel 1901 in onore del geografo, navigatore ed esploratore russo F\u00ebdor Petrovi\u010d Litke. Un'altra isola con lo stesso nome si trova nella terra di Francesco Giuseppe."}
{"id": "3874659", "revid": "159980", "url": "https://it.wikipedia.org/wiki?curid=3874659", "title": "Isola di Ermolov", "text": ""}
{"id": "3874660", "revid": "159980", "url": "https://it.wikipedia.org/wiki?curid=3874660", "title": "Isola Torosnyj", "text": ""}
{"id": "3874661", "revid": "159980", "url": "https://it.wikipedia.org/wiki?curid=3874661", "title": "Isole Tri Brata", "text": ""}
{"id": "3874663", "revid": "159980", "url": "https://it.wikipedia.org/wiki?curid=3874663", "title": "Isola di \u0160ilejko", "text": ""}
{"id": "3874665", "revid": "810736", "url": "https://it.wikipedia.org/wiki?curid=3874665", "title": "Carmine Di Giandomenico", "text": "Biografia.\nCarmine Di Giandomenico \u00e8 nato a Teramo in una famiglia modesta: il padre Sergio era imbianchino e la madre Leondina lavorava come domestica. Appassionatosi ai fumetti da giovane, grazie alle letture degli albi giganti di \"Capitan America\" e de \"L'Uomo Ragno\" editi dalla Corno, pur avendo frequentato il liceo artistico, ha appreso le tecniche fumettistiche da autodidatta, attratto dal \"Daredevil\" di Frank Miller. \u00c8 docente all'Accademia di belle arti dell'Aquila e alla Scuola del fumetto di Pescara. Vive a Teramo con la compagna e la figlia. \nCarriera.\nInizia la sua carriera disegnando la miniserie \"Examen\" nel 1995 per la sceneggiatura di Daniele Brolli. In seguito ha lavorato a \"Giulio Maraviglia\", \"La Dottrina\", \"Romano\" e \"La Landa degli aviatori\" collaborando con Alessandro Bilotta.\nTra il 2004 e il 2005 scrive, sceneggia e disegna l'opera in due libri dal titolo \"Oudeis\" per la casa editrice SaldaPress, un'opera che rivisita l'Odissea omerica in chiave moderna.\nNel 2005 inizia la sua collaborazione con la Marvel Comics, realizzando varie miniserie e \"What if\" su personaggi come Capitan America e Wolverine.\nNel 2006, sempre per la casa delle idee e in collaborazione con il co-sceneggiatore Zeb Wells, realizza la miniserie da lui ideata \"Battlin' Jack Murdock\", che rinarra le origini del personaggio di Daredevil viste dagli occhi del padre, Jack Murdock.\nIn Italia ritorna a collaborare nel 2008 con Alessandro Bilotta per la realizzazione del \"Dylan Dog Color Fest\" n. 2 per Sergio Bonelli Editore, che segna il suo debutto sul personaggio.\nNel 2009 disegna due miniserie dedicate al personaggio di Spider-man Noir, rivisitazione di Spider-man negli 30-40 e l'anno successivo lavora a \"Invincible Iron Man #500\", che segna il ritorno del Mandarino nella serie regolare.\nNel 2011 \u00e8 tra gli autori del numero commemorativo per i 50 anni di vita della serie \"Fantastic Four\", il #600.\nDal settembre 2015 entra nella casa editrice statunitense DC comics, abbandonando il suo sodalizio con la Marvel. Nel 2016 \"Dylan Dog Color Fest\" ospiter\u00e0 un remake de \"il lungo addio\" da lui ri-disegnato per l'occasione su sceneggiatura di Paola Barbato. Nello stesso anno diviene il disegnatore principale della serie Flash scritta da Joshua Williamson, collegata al rilancio intitolato \"Rebirth\" che ha gradualmente coinvolto tutti gli albi DC Comics.\nNel 2017 diviene disegnatore e copertinista della serie Bonelli \"Orfani: Sam\", scritta da Roberto Recchioni.\nIn occasione del Napoli Comicon, ha annunciato il suo ritorno al fumetto autoriale con il volume \"Leone - Appunti di una vita\" realizzato insieme a Francesco Colafella, pubblicato nel 2019 da Shockdom.\nNel dicembre 2020 mette realizza i disegni per il video di \"Uomo di varie et\u00e0\", brano che racconta il percorso artistico del cantautore Claudio Baglioni, contenuto nell'album \"In questa storia che \u00e8 la mia\"."}
{"id": "3874669", "revid": "729019", "url": "https://it.wikipedia.org/wiki?curid=3874669", "title": "4\u00ba Reggimento carri", "text": "Il 4\u00ba Reggimento carri \u00e8 un'unit\u00e0 dell'Esercito Italiano, \u00e8 inquadrato nella Brigata bersaglieri \"Garibaldi\".\nNella seconda guerra mondiale.\nIl 4\u00ba Reggimento Fanteria Carrista si costituisce a Roma il 1\u00ba settembre 1936 con il II Battaglione Cr. di rottura \"Alessi\" (poi denominato carri Medi) e l'VIII Battaglione carri d'assalto \"Bettoia\" (poi denominato carri Leggeri) entrambi dislocati nella Capitale; IX Battaglione \"Guadagni\" di nuova formazione, a Bari; X Battaglione \"Menzinger\" di nuova formazione, ad Agnano prima e poi a Caserta; XII Battaglione \"Cangialosi\" di nuova formazione, a Palermo. Entra, temporaneamente, nella nuova unit\u00e0 anche il V Battaglione \"Suarez\" rientrato dalla Cirenaica. Il 15 luglio 1937 il II Battaglione venne assegnato al 31\u00ba Reggimento fanteria carrista. Nel 1937 vennero costituiti i battaglioni carri L: XX (il 5 giugno) e XXI (il l\u00b0 ottobre) inviati in ottobre in Africa Settentrionale. Un movimento di unit\u00e0 avvenne ancora il 30 novembre 1938 allorch\u00e9 il V Battaglione carri M pass\u00f2 al 32\u00ba Reggimento fanteria carrista e la compagnia carri L della Sardegna venne posta alle dipendenze del 4\u00ba Reggimento.\nIl 30 marzo 1939 i battaglioni VIII e X furono trasferiti in Albania, dove furono inquadrati nel mese di maggio nel 31\u00ba Reggimento fanteria carristi, e sostituiti dapprima dall'VIII Battaglione bis e dal distaccamento del X Battaglione, assorbiti poi il l\u00b0 maggio successivo rispettivamente dal CCCXI e CCCXII Battaglione carri M giunti dal 31\u00b0. Nel corso dello stesso 1939 il IX Battaglione carri L venne trasferito al XXII C.A. in Cirenaica. Nel 1940 il Battaglione carri della Sardegna diviene XIII Battaglione Cr. L, il 30 marzo il CCCXII Battaglione passa alle dipendenze del Deposito Misto Truppe dell'Egeo ed ivi \u00e8 trasferito nel mese di settembre, il l\u00b0 aprile il CCCXI battaglione venne soppresso per costituire l'VIII Battaglione carri L.\nL'11 giugno 1940, giorno successivo l'ingresso in guerra dell'Italia, il comando del 4\u00ba Reggimento fanteria carrista e la Compagnia comando reggimentale, mobilitati, furono inviati in Africa Settentrionale ove incorporarono i battaglioni I e II carri M11/39 gi\u00e0 del 32\u00ba Reggimento fanteria carrista, sbarcando a Bengasi l'8 luglio, iniziando subito il trasferimento verso il confine libico-egiziano, ove erano attestate truppe britanniche. Nel corso delle operazioni il Reggimento aveva alle proprie dipendenze anche il LXIII Battaglione carri L. Dal 7 luglio il reparto alla sede assume la denominazione di \"Comando Truppe al Deposito 4\u00ba Reggimento Carrista\". Il 5 agosto avvenne il battesimo del fuoco in localit\u00e0 Sidi Azeiz dove il reggimento si scontr\u00f2 con reparti nemici che mise in fuga. Dopo avere raggiunto la nuova dislocazione, il 13 settembre varc\u00f2 il confine con un battaglione carri L e due battaglioni carri M11, alla testa della 1\u00aa Divisione libica riuscendo, dopo avere combattuto quattro giorni, ad occupare la localit\u00e0 di Sidi el Barrani, azione questa che segn\u00f2 la prima vittoria italiana in Marmarica. Nei successivi mesi i reparti alternarono periodi di riorganizzazione ad azioni difensive.\nIl 5 novembre, il II battaglione, in appoggio alla 2\u00aa Divisione libica, impegn\u00f2 ad Alam el Quatrana forze corazzate avversarie che avevano circondato truppe italiane a piedi; il 19 novembre il I battaglione corse in aiuto, di truppe motorizzate cadute in un agguato ad Alam Abu Hileiuat; il II battaglione il 9 dicembre si sacrific\u00f2 contro l\u2019attacco di preponderanti forze nemiche sul caposaldo Maletti, a Sidi Barrani.\nQuando l'offensiva britannica si svilupp\u00f2 in pieno i reparti carri erano gi\u00e0 decimati, ma le rimanenti unit\u00e0, ancora una volta, fecero barriera all\u2019incalzare del nemico al bivio di El Adem, sulla rotabile per Tobruch dove, nella notte sul 20 gennaio, dopo una intensa preparazione aerea e di artiglieria, l\u2019avversario scaten\u00f2 un furioso attacco.\nIl 21 gennaio 1941, durante la difesa di Tobruk e dopo che i suoi carri, privi di carburante, sono trasformati in centri di fuoco fissi, il Reggimento merita la massima ricompensa al V.M. alla Bandiera venendo subito dopo sciolto. Durante questa battaglia per evitare che la Bandiera di Guerra venga catturata dal nemico, si decide di bruciarla. Pochi suoi frammenti vengono conservati da alcuni membri del reparto ed ora sono gelosamente custoditi presso la sede del Reggimento.\nPresso il Deposito in Roma continu\u00f2 l\u2019opera di organizzazione e di preparazione di nuovi reparti, che, imbarcatisi il 17 maggio 1941 a Napoli, non raggiunsero la Libia a causa del siluramento avvenuto la sera del 24 maggio al largo di Siracusa del piroscafo \"Conte Rosso\".\nTra il 10 luglio 1940 ed il 21 gennaio 1941 il 4\u00ba Reggimento Carri ebbe 15 ufficiali caduti e 14 feriti su un totale di 34, e 148 sottufficiali e soldati caduti e 244 feriti su un totale di 538.\nIl Reggimento continu\u00f2 sino alla data dell'armistizio l'attivit\u00e0 di approntamento dei reparti carristi. L'8 settembre 1943, in seguito agli avvenimenti determinati dall'armistizio, dopo aver valorosamente partecipato alla difesa della Capitale, il 4\u00ba Reggimento venne sciolto e la bandiera di guerra messa in salvo dal Sottotenente Raffaello Parri, Alfiere del reggimento, che la custod\u00ec presso la propria abitazione di piazza Bologna, fino alla liberazione della Capitale. Il 10 ottobre 1953 la bandiera del 4\u00b0 Carristi venne decorata di Medaglia d'oro al valor militare.\nLa ricostruzione.\nIl 1\u00ba gennaio 1953 il comando del 4\u00ba Reggimento Carristi \u00e8 ricostituito in Roma ed assegnato alla Divisione corazzata \"Pozzuolo del Friuli\" formata alla stessa data. Nel mese successivo inquadra i Battaglioni Carri I, II (l\u00b0 febbraio) e III (15 febbraio) tutti di nuova formazione ed equipaggiati con carri M26 Pershing. \nCon la riorganizzazione del 1958 che prevedeva alla fine dell'anno lo scioglimento della Divisione, per la riduzione delle divisioni corazzate da tre a due, il 1\u00ba maggio il 4\u00ba reggimento carristi \u00e8 passato alle dipendenze della Divisione fanteria motorizzata \"Legnano\" prendendo sede a Legnano e in aderenza agli standard NATO, che prevedevano per ogni Divisione di fanteria la presenza di un raggruppamento corazzato, a composizione mista meccanizzata-corazzata, sul finire degli anni cinquanta vennero costituiti dei Reggimenti corazzati da assegnare uno per ogni Divisione di fanteria e il reggimento venne cos\u00ec riconfigurato, ricevendo a fine aprile dal 1\u00ba Reggimento bersaglieri, il VII Battaglione bersaglieri che cambi\u00f2 subito numerico in IX Battaglione bersaglieri ed il l\u00b0 maggio, mutati i compiti operativi, il reggimento venne ridenominato 4\u00ba Reggimento fanteria corazzato e cedette il I ed il III Battaglione carri al 1\u00ba Reggimento bersaglieri che assunse la denominazione di 1\u00ba Reggimento bersaglieri corazzato. Nella sua nuova configurazione il Reggimento era cos\u00ec costituito: comando e compagnia comando di Reggimento, XX Battaglione carri, equipaggiato con carri M47 Patton, IX Battaglione bersaglieri e compagnia bersaglieri controcarri. Dal 24 maggio 1961 il IX Battaglione Bersaglieri assunse il numerico di II Battaglione bersaglieri, equipaggiato con VTT M113.\nA seguito della ristrutturazione dell'Esercito, il 29 ottobre 1975 il 4\u00ba Reggimento fanteria corazzato venne sciolto; le tradizioni reggimentali vennero affidate al XX Battaglione carri che dal 30 ottobre divenne autonomo prendendo il nome di 20\u00ba Battaglione carri \"M.O. PentimaIli\", equipaggiato con carri Leopard 1A2; alla nuova unit\u00e0 formata su comando, compagnia comando e servizi, tre compagnie carri, con decreto 12 novembre 1976 venne assegnata la Bandiera del 4\u00ba Reggimento. Il Battaglione venne a sua volta soppresso il 30 gennaio 1991 e la sua Bandiera di combattimento affidata al Vittoriano a Roma che l'avrebbe custodir\u00e0 fino al 18 settembre 1992, data alla quale il 4\u00ba Reggimento venne ricostituito a Ozzano Emilia.\nNell'ambito del riordinamento della Forza Armata, il l\u00b0 settembre 1993 venne ricostituito a Civitavecchia (Roma) il 4\u00ba Reggimento carri nel quale venne inquadrato il 6\u00ba Battaglione carri \"M.O. Scapuzzi\" e nello stesso giorno il 4\u00ba Reggimento carri di Ozzano Emilia, formato il 18 settembre 1992, in ambito Brigata meccanizzata \"Friuli\", viene trasformato in 33\u00ba Reggimento carri.\nIl 9 ottobre 1995 il Reggimento viene trasferito nella sede di Bellinzago Novarese ed entra a far parte della Brigata meccanizzata \"Centauro\". Il 3 ottobre 1999, nel quadro del passaggio della Specialit\u00e0 Carrista dall'arma della Fanteria a quella della Cavalleria, la Bandiera di Guerra viene sostituita dallo Stendardo.\nDal 1\u00ba gennaio 2002 il Reggimento, a seguito dello scioglimento della Brigata \"Centauro\", viene inquadrato nella Brigata corazzata \"Ariete\". Con la revisione dello strumento militare nazionale, l'11 luglio 2013 viene trasferito nella sede di Persano, in provincia di Salerno, passando alle dipendenze della Brigata bersaglieri \"Garibaldi\" di Caserta.\nOnorificenze.\nDecorati.\nSergente Umberto DIANDA: Africa Settentrionale, 19 novembre 1940\nSottotenente Vincenzo Fioritto: Roma, 10 settembre 1943\nTenente Marcello Floriani: Africa Settentrionale, gennaio 1941\nTenente Giuseppe Locatelli: Africa Settentrionale, 19 novembre 1940\nSergente Maggiore Pietro Mittica: Africa Settentrionale, gennaio 1941\nSottotenente Leo Todeschini: Africa Settentrionale, 19 novembre 1940\nStemma.\nScudo: partito semitroncato: nel primo, di azzurro, al silfio di Cirenaica, posto in palo, reciso, d'oro; nel secondo, tagliato di rosso e di azzurro, alla lupa capitolina allattante i gemelli, quella e questi d'oro e sostenuti dal ristretto dello stesso, la lupa attraversante e accompagnata da quattro fiamme trif\u00ecde, d'oro, uscenti dai cantoni (Roma); nel terzo, di rosso, al castello d'oro, murato di nero, merlato alla guelfa, munito di una sola torre centrale, la parte inferiore del castello merlata di nove, chiusa e finestrata di due, di nero, la torre merlata di cinque e finestrata di uno, dello stesso (Udine); il tutto sotto il capo d'oro.\nCorona turrita\nOrnamenti esteriori: lista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"TRAVOLGO\""}
{"id": "3874670", "revid": "22475", "url": "https://it.wikipedia.org/wiki?curid=3874670", "title": "Fay\u1e63al al-Duwaysh", "text": "\u00c8 stato un capo della trib\u00f9 Mu\u1e6dayr e uno dei leader degli Ikhw\u0101n, che aiut\u00f2 Ibn Sa\u02bf\u016bd nell'opera di unificazione della futura Arabia Saudita.\nAl-Duw\u012bsh comand\u00f2 l'attacco dell'esercito saudita in Kuwait, a \u1e24am\u1e0d, il 16 maggio 1920. Pi\u00f9 tardi, nel 1920, condusse un attacco degli Ikhw\u0101n in Kuwait, conquistando il villaggio di al-Jahr\u0101\u02be, ma fu costretto a ritirarsi a causa della reazione britannica.\nVenne ferito nella battaglia di Sabilla del 1929, fugg\u00ec dall'Arabia ma poi dovette arrendersi ai britannici in Kuwait. Fay\u1e63al venne graziato dal Re \u02bfAbd al-\u02bfAz\u012bz ibn Sa\u02bf\u016bd del Nejd e Hejaz (poi Arabia Saudita), ma venne in seguito incarcerato a Riad, dove mor\u00ec nel 1931 per un aneurisma."}
{"id": "3874672", "revid": "767487", "url": "https://it.wikipedia.org/wiki?curid=3874672", "title": "Povero cuore", "text": "Povero cuore (\"Sleeping Fires\") \u00e8 un film muto del 1917 diretto da Hugh Ford. Prodotto dalla Famous Players Film Company e distribuito dalla Paramount Pictures, la sceneggiatura - firmata dallo stesso regista - si basa su un soggetto di George Middleton. Aveva come interpreti Pauline Frederick, Thomas Meighan, Joseph W. Smiley, John Sainpolis, Maurice Steuart, Helen Dahl.\nTrama.\nStanco della moglie Zelma, Edwin Bryce per poter vivere liberamente con l'amante cerca di costringere la moglie al divorzio, anche se lei vi si oppone per motivi religiosi. Ci\u00f2 nonostante, l'uomo riesce nel suo intento mantenendo anche la custodia del figlio. Disperata, Zelma prima ricorre a un amico avvocato, David Gray, poi rapisce il bambino da casa. Bryce, furibondo, assume un detective per rapire a sua volta il figlio. Pazza di dolore, Zelma si reca dall'ex marito con una pistola nel tentativo di spaventarlo. Ma da Bryce ci sono anche Helen, l'amante, e Giles, il detective. Helen cerca di toglierle l'arma dalle mani. Nella colluttazione che ne segue, parte un colpo che uccide Bryce.\nZelma, accusata di aver ucciso l'ex marito, viene arrestata e sottoposta a processo per omicidio. David Gray, l'avvocato, riesce per\u00f2 ad ottenere una dichiarazione di Giles dalla quale risulta che il colpo \u00e8 partito incidentalmente. Scagionata, Zelma inizia una nuova vita con il figlio e con David.\nProduzione.\nIl film fu prodotto dalla Famous Players Film Company.\nDistribuzione.\nIl copyright del film, richiesto dalla Famous Players Film Co., fu registrato l'11 aprile 1917 con il numero LP10558.&lt;br&gt;\nDistribuito dalla Paramount Pictures e dalla Famous Players-Lasky Corporation, il film - presentato da Daniel Frohman - usc\u00ec nelle sale cinematografiche statunitensi il 16 aprile 1917. In Francia, dove prese il titolo \"Pauvre coeur\", fu distribuito il 24 febbraio 1922. In Italia, venne distribuito dalla \"Monat\" tra il 1922 e il 1923.\nNon si conoscono copie ancora esistenti della pellicola che viene considerata presumibilmente perduta.\nCensura.\nNella versione italiana vennero soppresse le didascalie \"Dopo la partenza della moglie Edward Brice installa cinicamente in casa la sua amante\" e \"No, io voglio la mia mamma, la mia vera mamma\"."}
{"id": "3874673", "revid": "124463811", "url": "https://it.wikipedia.org/wiki?curid=3874673", "title": "32\u00ba Reggimento carri", "text": "Il 32\u00ba Reggimento carri \u00e8 un'unit\u00e0 appartenente alla Specialit\u00e0 Carristi dell'Esercito Italiano, oggi inserita nell\u2019Arma di Cavalleria. \u00c8 inquadrato nella 132\u00aa Brigata corazzata \"Ariete\".\nStoria.\nLa storia del 32\u00ba Reggimento carri inizi\u00f2 il 1\u00ba settembre 1936 con la creazione del 2\u00ba Reggimento fanteria carristi; il 1\u00ba dicembre del 1938 rinominato 32\u00ba Reggimento fanteria carrista, allora alle dipendenze della 2\u00aa Brigata corazzata, che l'anno successivo diverr\u00e0 la 132\u00aa Divisione corazzata \"Ariete\".\nDurante la seconda guerra mondiale il Reggimento oper\u00f2 in Africa settentrionale fino all'aprile 1942, prima di essere trasferito in Sardegna dove rimase fino al suo scioglimento avvenuto il 31 agosto 1944.\nIl 32\u00ba Reggimento carri propriamente detto nacque il 1\u00ba marzo 1964, diventando 32\u00aa Brigata corazzata \"Mameli\" il 1\u00ba ottobre 1975. I tre battaglioni del reggimento diventano rispettivamente:\nIl personale di entrambi i battaglioni serv\u00ec poi, il 26 agosto 1992, per ricostituire il 32\u00ba reggimento carri attualmente parte della 132\u00aa Brigata corazzata \"Ariete\".\nLe origini e la seconda guerra mondiale.\nIl 32\u00ba reggimento carri, fu costituito il 1\u00ba dicembre 1938 per trasformazione del 2\u00ba Reggimento fanteria carrista con sede a Verona. \nIl 1\u00ba febbraio 1939 entrava a far parte della 132\u00aa Divisione corazzata \"Ariete\"..\nL\u201911 giugno 1940 allo scoppio della seconda guerra mondiale, il reggimento, dislocato inizialmente nel Veneto si trasfer\u00ec con l'\"Ariete\" alla frontiera occidentale passando alle dipendenze dell'Armata del Po. La lotta su quel fronte fu breve e non consent\u00ec l'impiego della Divisione destinata successivamente a compiti ben pi\u00f9 impegnativi in Africa settentrionale.\nContro un nemico potentemente armato ed esperto, il 32\u00ba reggimento carri si accingeva a scrivere la sua epopea. Alcuni suoi battaglioni, inviati in Africa settentrionale furono impegnati nel corso della prima controffensiva inglese. Il III e il V battaglione M13/40, inquadrati nella Brigata corazzata speciale \"Babini\", dal nome del generale Babini, parteciparono alle battaglie di Bardia, Mechili e Beda Fomm. \nAffluito integralmente, il 24 gennaio 1941, con l\u2019Ariete, partecip\u00f2 alle operazioni in Africa settentrionale con il I, II e III battaglione carri L3 e il VII battaglione carri M13/40, facendone parte dal marzo al dicembre del 1941, alla riconquista della Cirenaica ed al primo assedio di Tobruch. Ceduto il VII battaglione carri M13/40 al neo costituito 132\u00ba reggimento carri, l'8 gennaio 1942 fu deciso lo scioglimento del reggimento ed il rientro della bandiera di combattimento che avvenne nel febbraio dello stesso.\nNel maggio 1942 il reggimento si ricostitu\u00ec sotto la guida del Tenente colonnello Calvi e nel settembre dello stesso anno fu dislocato nella zona di Sanluri (Sardegna) passando a far parte delle truppe impegnate nella difesa dell'isola. Il ricostituito 32\u00ba reggimento carri era formato dal XVI battaglione carri \"M\", dal I battaglione carri \"SOMUA\", dal I battaglione carri \"L\" e due compagnie motocorazzate.\nIl 2 ottobre 1944 il reggimento fu nuovamente disciolto e la bandiera di guerra riposta al \"Vittoriano\" per essere custodita nel Sacrario dell'Altare della Patria.\nLa ricostituzione e la Guerra Fredda.\nIl 1\u00ba marzo 1964 venne ricostituito il 32\u00ba reggimento carri che, dopo 20 anni dal suo scioglimento, rientr\u00f2 a far parte dell\"Ariete\" nelle cui file fu protagonista in Africa Settentrionale di numerosi episodi valore. Fu un ritorno significativo, che rappresent\u00f2 anche un riconoscimento per la memoria dei Caduti dell'unit\u00e0 e per i superstiti che ne avevano serbato, nel cuore, geloso ricordo.\nI due battaglioni carri del reggimento assunsero la denominazione di III e V, a ricordo ed onori del III battaglione carri M.13/40 e del V battaglione carri M.13/40 per le cui gesta la Bandiera del 32\u00b0 fu decorata di una Medaglia d'oro e di una Medaglia d'argento al valor militare. Ad essi venne affiancato un battaglione bersaglieri, il XXIII, che aveva meritato due Medaglie d'argento e una di bronzo al valor militare.\nIl 30 settembre 1975, nel quadro del processo di ristrutturazione della Forza armata, il 32\u00ba reggimento venne sciolto dando origine alla 32\u00aa Brigata corazzata \"Mameli\", la Bandiera e le tradizioni del reggimento vengono ereditate dal 3\u00ba Battaglione carri M.O. \"Galas\", rimasto in vita con il 5\u00ba Battaglione carri \"M.O. Chiamenti\" ed entrambi assegnati alla 32\u00aa Brigata corazzata \"Mameli\" della Divisione corazzata \"Ariete\".\nA seguito del sisma del 6 maggio 1976 il 3\u00ba battaglione carri interviene a soccorso della popolazione friulana e per questo la Bandiera viene decorata di medaglia d'argento al valore dell'esercito.\nIl 10 aprile 1991, a seguito dello scioglimento della Brigata, i Reparti in essa inquadrati passarono alle dipendenze della 132\u00aa Brigata corazzata \"Ariete\" ed il 26 agosto 1992, a seguito della nuova ristrutturazione, che ripristinava il livello reggimentale, sulla base e con il personale del 3\u00ba Battaglione carri M.O. \"Galas\" e con il concorso del 5\u00ba Battaglione carri \"M.O. Chiamenti\", venne ricostituito il 32\u00ba reggimento carri, inquadrato nella 132\u00aa Brigata corazzata \"Ariete\".\nIl reggimento ha la sua pedina operativa nel 3\u00ba Battaglione carri \"M.O. Galas\" su 5 compagnie carri M60, due delle quali, la 4\u00aa Compagnia \"Tobruk\" e la 5\u00aa Compagnia \"Ghemines\", ereditate dal disciolto 5\u00ba battaglione carri \u201cM.O. Chiamenti\u201d. Attualmente il battaglione la 4\u00aa e la 5\u00aa compagnia sono state poste in posizione \"quadro\", ed il battaglione \u00e8 strutturato su 3 compagnie.\nTra il 1993 ed il 1994 il reggimento ha partecipato alla Missione IBIS in Somalia con i propri carri, che nel corso dell'operazione vennero coinvolti negli scontri della cosiddetta Battaglia del Pastificio; per questo avvenimento l\u20198 ottobre 1994 la Bandiera di Guerra del reggimento \u00e8 stata decorata di Medaglia di Bronzo al Valore dell'Esercito.\nIl 1\u00ba ottobre 1996 la Bandiera di Guerra del reggimento \u00e8 stata decorata di Medaglia di Bronzo al Merito della Croce Rossa Italiana \"In segno di viva, tangibile riconoscenza per il generoso contributo offerto alle Operazioni di soccorso sviluppata dall'unit\u00e0 in favore delle popolazioni colpite dall'alluvione del novembre 1994 in Piemonte\".\nLe operazioni Fuori Area.\nil reggimento \u00e8 stato impiegato a pi\u00f9 riprese in Operazioni fuori dai confini nazionali.\nCon il Comando di reggimento \u00e8 stato impiegato, nel 2000, nel 2002 e nel 2003 nell'Operazione \"KFOR\" operante in Kosovo, nel 2001 nell\u2019esercitazione \"Bright Star\" in Egitto, nel 2012 il Comando reggimento \u00e8 stato impiegato nell'Operazione \"Leonte XII\" in Libano e nel 2016-2017 nuovamente in Kosovo, costituendo, con il Comando ed un\u2019aliquota del Reggimento, il MNBG-W su base 32\u00ba reggimento carri, nell'Operazione \"KFOR\".\nPer aliquote, nel 1995 nell'Operazione \"IFOR\" operante in Bosnia; nel 1999 nell'Operazione \"KFOR\" operante in Kosovo nel 2004 un plotone carri Ariete, \u00e8 stato impegnato in due periodi successivi nell'Operazione Antica Babilonia in Iraq, cos\u00ec come una compagnia in configurazione leggera; nel 2004 il 3\u00ba battaglione carri \u00e8 stato impegnato nell\u2019Operazione \"Decisive Endeavour\" in Kosovo; nel 2005, quattro plotoni, uno per ciascuna delle compagnie carri del reggimento sono stati impegnati nuovamente nell'Operazione \"Antica Babilonia\" in Iraq, cos\u00ec come nel 2006 un altro plotone carri; nel 2009 con una compagnia di \"Force Protection\" nell'Operazione \"Leonte VII\" in Libano, per due turni successivi.\nLe operazioni Sul territorio nazionale.\nSul territorio nazionale il 32\u00ba reggimento carri ha partecipato all'Operazione Vespri Siciliani a Termini Imerese dal 18 novembre 1995 al 18 gennaio 1997 e a Palermo dal 14 gennaio al 1 aprile del 1998; all'Operazione \"Domino\" dal 18 dicembre 2004 al 31 marzo 2005 e all'Operazione Strade sicure presso la Piazza di Milano dall'agosto 2008 al febbraio 2009, a Firenze nel 2010, nuovamente a Milano nel 2013, a Napoli e Caserta nel 2014 e ancora a Milano e Monza \u2013 Brianza nel 2015, durante Expo 2015.\nI Comandanti.\nDal 1944 al 1964 la Bandiera di Guerra \u00e8 custodita al Vittoriano. \nDal 1975 al 1992 le tradizioni la Bandiera di Guerra sono custodite dal 3\u00ba battaglione carri \u201cM.O. GALAS\u201d, fino alla ricostituzione del reggimento nel 1992\nDescrizione araldica dello stemma.\nLo scudo araldico del Reggimento \u00e8 partito semitroncato d'argento alla banda di rosso attraversata da una testa d'ariete innestata ad una trave spezzata; d'azzurro alla croce patente d'argento (simbolo della citt\u00e0 di Verona); di rosso alla fascia d'argento attraversata da un portone d'oro aperto del campo, screziato d'argento nell'architrave, e uscente da uno specchio d'acqua d'azzurro ondato d'argento (simbolo di Pordenone). Il tutto abbassato ad un capo d'oro con il quartier franco d'azzurro caricato da un silfio d'oro recisi, sormontato da una stella d'argento.\nCome ornamenti esteriori appare, sullo scudo, una corona turrita d'oro, accompagnata sotto da nastri annodati nella corona, scendenti e svolazzanti in sbarra e in banda al lato dello scudo, rappresentativi delle ricompense al valor militare. Inoltre, sotto lo scudo su lista bifida d'oro, svolazzante, con la concavit\u00e0 rivolta verso l'alto, compare il motto \"Ferrea mole ferreo cuore\".\nDecorazioni individuali.\nSottotenente carrista Salvatore Moriconi \nCroce d'Argento al Merito dell'Esercito\nD'IANNI Francesco Paolo (32\u00ba Reggimento carri). \"\"Comandante\" di Compagnia carri, facente parte del contingente militare italiano \"IBIS\", impegnato nell'operazione umanitaria ONU di \"PEACE KEEPING\" in Somalia, si poneva da subito in luce per impegno, perizia e spirito di sacrificio; impegnato giorno e notte in attivit\u00e0 di pattugliamento e scorta con costante entusiasmo e grande senso di responsabilit\u00e0. Il giorno 2 luglio 1993, durante I'operazione \"CANGURO 11\" svolta nel quartiere di Heliwa di Mogadiscio, in occasione di un violento combattimento contro formazioni somale ribelli, accorreva a dar man forte ai reparti che si trovavano sotto il fuoco nemico. Con grande valent\u00eca manovrava i suoi carri erogando un fuoco di copertura che permetteva alle forze amiche di sottrarsi alle insidie avversarie. Continuava la sua efficace azione fino al termine del combattimento garantendo la sicurezza del dispositivo nella fase finale del ripiegamento. Chiaro esempio di coraggio, determinazione ed elevate virt\u00f9 militari\". Mogadiscio (SOMALIA), 2 luglio 1993."}
{"id": "3874676", "revid": "729019", "url": "https://it.wikipedia.org/wiki?curid=3874676", "title": "132\u00ba Reggimento carri", "text": "Il 132\u00ba Reggimento carri \u00e8 un'unit\u00e0 dell'Esercito Italiano, inquadrato da sempre nella 132\u00aa Brigata corazzata \"Ariete\". Il reggimento, \u00e8 gelosissimo custode delle tradizioni meccaniche della specialit\u00e0. Pur essendo il pi\u00f9 giovane dei reggimenti carristi (fu l\u2019ultimo in ordine di tempo a costituirsi), \u00e8 assurto a unit\u00e0 simbolo della specialit\u00e0, in quanto l'unico ad essersi costituito in zona di guerra e primo reggimento carri dell'Esercito Italiano ad assumere organico omogeneo su carri medi e primo ad essere impiegato in combattimento in modo unitario (3 battaglioni in linea) quale unit\u00e0 di manovra, secondo i criteri della moderna guerra dei corazzati.\nStoria.\nL\u2019attuale 132\u00ba Reggimento carri trae le proprie origini dal 132\u00ba Reggimento fanteria carrista costituito il 1\u00ba settembre 1941 in Africa settentrionale ordinandosi nella zona di Eluet el Lasga, lungo la pista che da Berta conduceva a El Mechili. Il primo comandante del 132\u00ba Reggimento Fanteria carristi fu il tenente colonnello Enrico Maretti che aveva gi\u00e0 partecipato con il 32\u00b0 alle operazioni contro Tobruk guadagnando due ricompense al valor militare. Il comando del Reggimento si costitu\u00ec a Roma presso il deposito del 4\u00ba Reggimento carristi, che nel 1941 aveva perso tutti i suoi battaglioni a Beda Fomm. L\u2019unit\u00e0 era articolata su Compagnia Comando, costituitasi anch\u2019essa nel luglio dello stesso anno a Roma presso il deposito del 4\u00ba Reggimento carristi, e dai battaglioni, VII, VIII e IX equipaggiati con carri medi M13/40. I battaglioni VII e VIII provenivano dal 32\u00ba Reggimento carristi, mentre il IX battaglione carri medi era stato costituito a Bracciano con elementi dell\u2019XI battaglione carri L di Udine. \nInserito nella 132\u00aa Divisione corazzata \"Ariete\", partecip\u00f2 alla campagna del Nordafrica, in sostituzione del 32\u00ba Reggimento carristi, rimasto in organico alla divisione ma con i soli battaglioni carri leggeri e a organico ridotto, fino al rimpatrio avvenuto nel gennaio 1942. \nDopo un breve ma intenso periodo di amalgama e di addestramento, il 132\u00ba Reggimento carri raggiunse l\u2019Ariete a Bir el Gobi, ove ebbe il battesimo del fuoco, il 18 novembre 1941 a Bir el Dlena. Il giorno successivo prese parte alla prima battaglia di Bir el Gobi, dando subito prova del suo valore e spirito combattivo. Il 23 novembre a Bir Cremisa il 132\u00b0 attacc\u00f2 frontalmente un caposaldo nemico, in cooperazione con due reggimenti carri tedeschi, eliminandolo e il 29 e 30 novembre prese parte ai vittoriosi combattimenti di Sidi Rezegh; sostenne vittoriosamente altri combattimenti il 5 dicembre ad El Dubaa nel corso della seconda battaglia di Bir el Gobi e dal 13 al 15 dicembre fu impegnato nella conquista del caposaldo di quota 204 di Ain el-Gazala. Dopo un brevissimo periodo di riordinamento, tra il 21 e il 29 gennaio 1942, prese parte alle prime operazioni per la riconquista della Cirenaica destinate a concludersi con la riconquista di Bengasi.\nDopo avere ricevuto, in sostituzione del decimato VII, il X Battaglione carri M14/41 proveniente dal 133\u00ba Reggimento carristi, il 27 maggio 1942, nel corso della battaglia di Ain el-Gazala il 132\u00ba Reggimento attacc\u00f2 con successo i due fortissimi capisaldi nemici di Rugbet el-Atasc, difesi rispettivamente dalla 3\u00aa IMB (Indian Motor Brigade: Brigata Indiana Motorizzata) e Bir Hacheim, e da truppe francesi aderenti alla Francia libera. A seguito dell\u2019eroico comportamento tenuto in quell'occasione da tutti i carristi del 132\u00b0, la data di quel combattimento vittorioso \u00e8 stata designata quale festa del Reggimento. Nel corso del combattimento venne fatto prigioniero il comandante del IX battaglione carri, tenente colonnello Prestisimone, che, pur abbastanza seriamente ustionato alle gambe, aveva cambiato per ben tre volte carro pur di continuare l\u2019assalto contro i francesi. Egli venne catturato quando era giunto a soli 80 metri da una batteria avversaria, ricevendo le congratulazioni personali da parte del generale Koenig per il coraggio dimostrato nell\u2019azione; i mezzi superstitii del IX battaglione, richiamati dal Comandante del 132\u00ba Reggimento, Maggiore Luigi Pinna, che aveva sostituito il Comandante Colonnello Maretti ferito nella stessa giornata si ricongiunsero al resto del reggimento e della Divisione a Rugbet el Atsc.\nNel corso dei combattimenti si distinse, tra gli altri, il diciannovenne caporale Giovanni Secchiaroli, mitragliere di carro medio dell'VIII battaglione, che, bench\u00e9 ferito ed unico sopravvissuto del suo equipaggio, continu\u00f2 a fare fuoco dal proprio carro immobilizzato fino a che non fu ferito mortalmente da un ulteriore colpo anticarro; alla sua memoria \u00e8 stata conferita la Medaglia d'oro al valor militare e nel 1975 l'VIII battaglione carri verr\u00e0 rinominato in suo onore 8\u00ba Battaglione carri \"M.O. Secchiaroli\". Il reggimento prosegu\u00ec senza soluzione di continuit\u00e0 le operazioni partecipando attivamente ai combattimenti per conquista, della piazzaforte di Tobruch che fu presa definitivamente il 21 giugno 1942. Nonostante le gravi perdite subite, l\u2019unit\u00e0 prosegu\u00ec la lotta partecipando alla rapida avanzata in Egitto all'inseguimento dell'VIII Armata raggiungendo la posizione difensiva di El Alamein. Riordinatosi, con in linea solamente il IX e X battaglione carri, il 15 luglio 1942 ritorn\u00f3 in prima linea, ricevendo qualche giorno pi\u00f9 tardi in sostituzione del decimato VIII battaglione carri, il XIII Battaglione carri, appena giunto dall\u2019Italia con il 31\u00ba Reggimento carristi prendendo parte alla 1\u00aa battaglia di El Alamein e dal 31 agosto al 6 settembre 1942 allo sforzo offensivo esercitato dall'Armata italo\u2013tedesca nella zona di El Qattara. Dal 23 ottobre al 6 novembre il 132\u00b0 prese parte alla 2\u00aa battaglia di El Alamein immolandosi in numerosi contrattacchi lanciati per proteggere il ripiegamento delle nostre divisioni di fanteria appiedate.\nIl 1\u00ba dicembre 1942, ormai completamente distrutto, il Reggimento venne sciolto.\nIl 5 dicembre seguente i superstiti dei battaglioni carri delle divisioni \"Ariete\" e \"Littorio\", insieme a quelli dell\u2019XI battaglione carri della \"Trieste\", ormai rimasti privi di carri, furono riuniti nel 132\u00ba Reggimento controcarri, che partecip\u00f3 con valore alle operazioni ritardatrici per consentire la nostra ritirata fino in Tunisia fino al 18 aprile 1943 data del suo scioglimento.\nNel corso di 14 mesi di guerra ininterrottamente combattuta nel deserto africano il reggimento ha pagato un altissimo tributo di sangue con almeno 340 fra caduti e dispersi (40 ufficiali, 75 sottufficiali e 225 carristi). Ben 365 le decorazioni al valor militare concesse ai carristi di ogni grado del reggimento. L'ultima decorazione al valor militare concessa a un carrista del 132\u00ba reggimento \u00e8 del 22 marzo 1943.\nDopo l'armistizio dell'8 settembre, il 21 marzo 1944, il reggimento venne ricostituito in Sardegna e inquadrato nel 1\u00ba Raggruppamento motocorazzato. Il reggimento era costituito da I e II battaglione su carri leggeri e III, IV, V battaglione equipaggiati con semoventi L40 da 47/32. Il 15 maggio successivo, scioltosi il raggruppamento motocorazzato, il 132\u00ba Reggimento carristi fu assegnato alla Divisione Granatieri di Sardegna. Il 27 agosto dello stesso anno il reggimento fu nuovamente disciolto.\nIl reggimento riprese vita il 10 luglio 1948, quando presso il forte di Pietralata a Roma, venne ricostituito con il nome di 1\u00ba Reggimento carristi, articolato su Compagnia Comando Reggimentale e officina mobile e su I e II battaglione carri costituitisi, anch'essi nella capitale, equipaggiati con carri armati medi M4 Sherman. Il 2 giugno 1948 il I battaglione carri sfil\u00f2 a ranghi completi davanti al Presidente della Repubblica Luigi Einaudi in via dei Fori Imperiali, subito prima di essere trasferito in Friuli, a Casarsa della Delizia; il reggimento \u00e8 dunque stato la prima unit\u00e0 a sfilare su mezzi corazzati dinnanzi ad un Presidente della Repubblica Italiana. Il 1\u00ba settembre 1948 il reggimento venne assegnato alla Brigata corazzata \"Ariete\", costituitasi il 23 maggio 1948 a Roma con la denominazione di Raggruppamento corazzato \"Ariete\" che il 1\u00ba giugno 1948 divenne Brigata corazzata \"Ariete\", nel corso di quell\u2019anno ridislocata a Pordenone. Il 1\u00ba aprile 1949 il reggimento riassunse la denominazione di 132\u00ba Reggimento carristi \"Ariete\" e per l\u2019eroico comportamento tenuto nel corso della guerra, il 25 luglio 1949, nel corso di una cerimonia tenutasi nella Piana di Comina a Pordenone, ricevette dal Ministro della Difesa Pacciardi la Bandiera di guerra della Repubblica decorata contestualmente con una Medaglia d'oro al valor militare con una delle pi\u00f9 belle motivazioni dell\u2019Esercito Italiano.\nIl 29 aprile 1950 il Reggimento ha trasferito tutti i suoi reparti presso la \"Caserma \"Salvatore Zappal\u00e0\"\" di Aviano insistente su di un sedime aeroportuale dell'Aeronautica militare ceduto all'Esercito Italiano, confinante con l'aeroporto militare di Aviano che diverr\u00e0 la sua sede storica. Il 1\u00ba marzo 1952 venne costituito, equipaggiato con carri armati medi M47 Patton, il III battaglione carri che fino al 16 dicembre 1952 ha avuto la sua sede a Casarsa della Delizia e venne poi subito ceduto al ricostituendo 31\u00ba Reggimento carristi di Verona. Il 1\u00ba ottobre dello stesso anno la Brigata \"Ariete\" venne elevata a livello di Divisione cambiando la sua denominazione in Divisione corazzata \"Ariete\" e il 29 dicembre 1952 il reggimento completa la sostituzione dell'intera linea carri con gli M47. Nel 1954 viene ricostituito nella sede di aviano il III battaglione carri equipaggiato anch'esso con carri armati M47.\nIl 5 gennaio 1959 i battaglioni del 132\u00ba Reggimento carri riassumono numerazione dei battaglioni protagonisti della guerra d\u2019Africa. Il I, II e III diventano rispettivamente VII, VIII e X battaglione.\nNel 1963 la Divisione corazzata \"Ariete\" assunse l'organico delle Grandi Unit\u00e0 dell'Alleanza Atlantica, articolandosi su una Brigata meccanizzata, due Brigate corazzate e una Brigata di artiglieria. Il 132\u00ba Reggimento carri entr\u00f2 a far parte della III Brigata corazzata \"Ariete\". Nello stesso periodo avvennero altre trasformazioni in seno ai reparti: il 132\u00ba Reggimento carri ricevette il 1\u00ba luglio 1963 il V Battaglione bersaglieri, equipaggiato con VTT M113, che venne ridenominato XXXVIII Battaglione bersaglieri, cedendo in cambio il 1\u00ba agosto il VII Battaglione carri all'8\u00ba Reggimento bersaglieri inquadrato nella I Brigata meccanizzata \"Ariete\". Il 1\u00ba marzo 1964 entr\u00f2 a far parte della Divisione corazzata \"Ariete\" il ricostituito 32\u00ba Reggimento carri di Cordenons, con organico speculare a quello del 132\u00b0 ma inquadrato nella II Brigata corazzata \"Ariete\". Tale reggimento nel 1968 si trasferir\u00e0 a Tauriano di Spilimbergo.\nNell'ottobre 1963 i reparti del reggimento hanno preso parte alle perazioni di occorso in occasione della sciagura del Vajont e il 4 novembre 1966 sono intervenuti in soccorso delle popolazioni colpite dall'alluvione del Piave nel corso delle quali perder\u00e0 la vita il caporale ventiduenne Eros Perinotto, alla cui memoria \u00e8 stata concessa la Medaglia d'Oro al Valor Civile.\nIl 29 luglio 1968 nel ventennale della ricostituzione del reggimento viene concesso al 132\u00ba carri dal Presidente della Repubblica Saragat, con proprio decreto, lo stemma araldico e il motto \"In hosten ruit\" (sul nemico irrompe); nell'ottobre del 1968 venne abbandonato l'organico standard NATO e il reggimento torn\u00f3 a dipendere direttamente dal comando della divisione. Pi\u00f9 o meno nello stesso periodo, il reggimento inizi\u00f3 a sostituire i carri M47 sostituiti con i pi\u00f9 moderni M60 A1 Patton.\nCon la ristrutturazione dell'Esercito Italiano, il 1\u00ba novembre 1975 il comando del 132\u00ba Reggimento carri venne sciolto e le sue tradizioni e la sua bandiera di guerra vennero affidate all\u2019VIII Battaglione carri, ridenominato 8\u00ba Battaglione carri \"M.O. Secchiaroli\" inquadrato, con il 10\u00ba battaglione carri \"M.O. Bruno\" e 27\u00ba battaglione bersaglieri nella neocostituita 132\u00aa Brigata corazzata \"Manin\" che ha la sua sede ad Aviano. Nella primavera\u2013estate del 1976 l\u20198\u00ba battaglione partecipa alle operazioni di soccorso per il sisma del Friuli.\nIl 1\u00ba ottobre 1986 con lo scioglimento del Comando della Divisione Ariete, la Brigata \"Manin\" ne eredita il nome e le tradizioni e viene ridenominata 132\u00aa Brigata corazzata \"Ariete\" trasferendo il suo Comando a Pordenone posto alle dirette dipendenze del Comando del 5\u00ba Corpo d'armata.\nNel 1991 in occasione della prima guerra del golfo il battaglione \u00e8 stato impiegato in operazione di presidio ai punti sensibili sul territorio nazionale nelle provincie di Pordenone, Parma e Reggio Emilia.\nIl 132\u00ba Reggimento carri venne ricostituito il 27 luglio 1992 a seguito di un'ulteriore ristrutturazione dell\u2019Esercito, inquadrando oltre alla Compagnia Comando e Supporto Logistico \"Bengasi\", l'8\u00ba battaglione carri \"M.O. Secchiaroli\", inizialmente costituito su 5 compagnie carri, la 6\u00aa compagnia \"Ghemines\", la 7\u00aa compagnia \"Roma\", la 8\u00aa compagnia \"Bir Hacheim\", la 9\u00aa compagnia \"Ghibli\" e la 10\u00aa compagnia \"Aviano\". Dal dicembre 1992 al marzo 1994, a turni trimestrali, i reparti del 132\u00b0 hanno preso parte con i carri M60A1 e M60A1 RISE alla missione Ibis in Somalia. I 10 carri M60A1 in versione RISE impiegati per l\u2019occasione vennero ceduti in prestito dall'USMC vennero inizialmente assegnati alla 9\u00aa compagnia e restituiti al termine delle operazioni in Somalia. Lo Stendardo del reggimento \u00e8 decorato di medaglia di bronzo al valore dell'esercito per il superbo comportamento avuto in ogni circostanza dai suoi carristi di leva in quel particolarissimo teatro di operazioni.\nNel 1994 i carri M60A1 sono stati sostituiti con Leopard 1 provenienti dalle unit\u00e0 carri che li avevano in dotazione e che erano state nel frattempo disciolte.\nNel 1994 il reggimento ha preso parte all'operazione Testuggine per la sorveglianza del confine orientale, per contrastare il flusso di clandestini, per impedire eventuali tentativi d'ingresso irregolare di persone, mezzi e materiali.\nLasciata la storica sede di Aviano il 30 novembre 1995 il reggimento ha trasferito la sua base a Cordenons in provincia di Pordenone, assorbendo nei propri ranghi il grosso del personale del disciolto 63\u00ba Reggimento carri e riducendo l'organico dell'8\u00ba battaglione carri a 4 compagnie carri: la 1\u00aa compagnia \"Rughet el Atasc\", la 2\u00aa compagnia \"El Alamein\", la 3\u00aa compagnia \"Tobruch\" e la 4\u00aa compagnia \"Bir Hacheim\".\nTra marzo e maggio 1996 e successivamente tra maggio e luglio 1997 reparti del 132\u00b0 hanno preso parte all'Operazione Vespri siciliani, in concorso con le forze di Polizia, per il presidio di obiettivi sensibili e per il controllo di parte del territorio della provincia di Palermo.\nIl 30 maggio 1998 al reggimento \u00e8 stata conferita la cittadinanza onoraria della citt\u00e0 di Cordenons.\nNel 1999 il reggimento ha iniziato a cambiare la linea carri con veicoli di produzione nazionale C1 Ariete completando tale operazione il 1\u00ba luglio 2000.\nDal novembre 2000 a febbraio 2001, nell'ambito dell'operazione Joint Guardian in Kosovo, il reggimento carri ha costituito la task force \"Sauro\" a De\u010dani in Kosovo e dall'ottobre 2001 al marzo 2002 l'8\u00ba Battaglione carri \u00e8 stato inquadrato nella medesima task force e sempre nell'ambito dell'operazione Joint Guardian dal luglio 2004 al gennaio 2005 la 1\u00aa, la 2\u00aa e la 3\u00aa Compagnia sono state inquadrate nella task force \"Aquila\" su Reggimento \"Lancieri di Novara\" a Belo Polje, un villaggio compreso tra le municipalit\u00e0 di Istok e Pej\u00eb.\nDa aprile a settembre 2005 il 3\u00ba plotone della 4\u00aa compagnia carri ha operato, con i propri carri, in Iraq nell\u2019ambito dell'operazione Antica Babilonia, inquadrato nella task force Alfa su 187\u00ba Reggimento paracadutisti.\nDescrizione araldica dello stemma.\nLo scudo araldico \u00e8 d'azzurro, all'ariete furioso d'oro, attraversante un palmizio di nero nodrito (che nasce da una partizione o lembo) su campagna di rosso e sormontato da un lambello a tre pendenti anch'esso di rosso. Il tutto abbassato ad un capo d'oro, con il quartier franco d'azzurro, al silfio d'oro sormontato da una stella dello stesso.\nGli ornamenti esteriori sono, sullo scudo, la corona turrita d'oro, accompagnata sotto da nastri annodati nella corona, scendenti e svolazzanti in sbarra e in banda al lato dello scudo, rappresentativi delle ricompense al Valore. Sotto lo scudo su lista bifida d'oro, svolazzante, con la concavit\u00e0 rivolta verso l'alto, il motto \"In hostem ruit\"."}
{"id": "3874679", "revid": "481666", "url": "https://it.wikipedia.org/wiki?curid=3874679", "title": "Thomas Meighan", "text": "Biografia.\nMeighan nacque a Pittsburgh nel 1879 in una famiglia benestante. Suo padre John era il presidente della Pittsburgh Facing Mills. Sia lui che la moglie Mary avrebbero voluto che il giovane Thomas si iscrivesse al college, ma il ragazzo era recalcitrante. A quindici anni, allora, per fargli cambiare idea, suo padre lo sped\u00ec a spalare carbone. Iscritto all'universit\u00e0, Thomas studi\u00f2 farmacologia. Ma, dopo tre anni di studi, decise che la sua carriera sarebbe stata quella dell'attore.\nCarriera teatrale.\nAbbandonati gli studi nel 1896, si aggreg\u00f2 come attor giovane alla Pittsburgh Stock Company di Henrietta Crosman, guadagnando 35 dollari la settimana. Ottenne subito un buon successo come attore. Debutt\u00f2 a Broadway nel 1900 e, nei primi anni del Novecento, recit\u00f2 a teatro, che rimase sempre la sua grande passione, anche quando pass\u00f2 a lavorare nel cinema. Uno dei suoi ruoli di maggior successo fu in quello del protagonista di \"The College Widow\" nella stagione 1907-1908. Fu in quel periodo che conobbe la sua futura moglie Frances Ring.\nCarriera cinematografica.\nNegli anni dieci, Thomas Meighan abbandon\u00f2 il teatro per la nuova industria cinematografica. Nel 1914, gir\u00f2 a Londra \"Danny Donovan, the Gentleman Cracksman\", un film che gli frutt\u00f2 un contratto con la Famous Players-Lasky. Nel 1915, gir\u00f2 negli Stati Uniti, \"The Fighting Hope\". Nei due anni seguenti, la sua carriera cinematografica prese il volo: nel 1919, Thomas Meighan era ormai una star del cinema muto. Alto e prestante, si presentava in maniera molto virile e i suoi personaggi sullo schermo erano quelli di uomini rassicuranti cui ci si poteva affidare senza paura."}
{"id": "3874682", "revid": "52076", "url": "https://it.wikipedia.org/wiki?curid=3874682", "title": "Arte delle steppe", "text": ""}
{"id": "3874686", "revid": "712828", "url": "https://it.wikipedia.org/wiki?curid=3874686", "title": "Alvida", "text": ""}
{"id": "3874696", "revid": "767487", "url": "https://it.wikipedia.org/wiki?curid=3874696", "title": "Quando donna vuole (film 1923)", "text": "Quando donna vuole (\"The Ne'er Do Well\") \u00e8 un film muto del 1923 diretto da Alfred E. Green.\nIl romanzo di Rex Beach fu portato sullo schermo con \"The Ne'er Do Well\" del 1916, diretto da Colin Campbell, che aveva avuto come aiuto regista Alfred E. Green.\nProduzione.\nIl film fu prodotto dalla Famous Players-Lasky Corporation.\nDistribuzione.\nDistribuito dalla Famous Players-Lasky Corporation, il film, presentato da Adolph Zukor, usc\u00ec nelle sale cinematografiche statunitensi il 29 aprile 1923."}
{"id": "3874699", "revid": "94941426", "url": "https://it.wikipedia.org/wiki?curid=3874699", "title": "Sovrani gutei", "text": ""}
{"id": "3874705", "revid": "1573940", "url": "https://it.wikipedia.org/wiki?curid=3874705", "title": "Frederickus", "text": "Frederickus \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi attribuite a questo genere sono state reperite in America settentrionale: entrambe sia in territorio statunitense che canadese.\nTassonomia.\nA dicembre 2011, si compone di due specie:"}
{"id": "3874707", "revid": "52076", "url": "https://it.wikipedia.org/wiki?curid=3874707", "title": "Georgia preistorica", "text": ""}
{"id": "3874710", "revid": "52076", "url": "https://it.wikipedia.org/wiki?curid=3874710", "title": "Corea preistorica", "text": ""}
{"id": "3874712", "revid": "122699952", "url": "https://it.wikipedia.org/wiki?curid=3874712", "title": "Jean Rabasse", "text": ""}
{"id": "3874715", "revid": "599013", "url": "https://it.wikipedia.org/wiki?curid=3874715", "title": "Colonne di San Marco e San T\u00f2daro", "text": ""}
{"id": "3874720", "revid": "154893", "url": "https://it.wikipedia.org/wiki?curid=3874720", "title": "Approach Control Service", "text": ""}
{"id": "3874721", "revid": "287204", "url": "https://it.wikipedia.org/wiki?curid=3874721", "title": "Convenzione fra Gran Bretagna e Cina sull'estensione del territorio di Hong Kong", "text": ""}
{"id": "3874727", "revid": "1305772", "url": "https://it.wikipedia.org/wiki?curid=3874727", "title": "Out of Darkness", "text": ""}
{"id": "3874728", "revid": "28592", "url": "https://it.wikipedia.org/wiki?curid=3874728", "title": "Reggia di Strelna", "text": ""}
{"id": "3874729", "revid": "599013", "url": "https://it.wikipedia.org/wiki?curid=3874729", "title": "A Better Tomorrow", "text": ""}
{"id": "3874733", "revid": "1372005", "url": "https://it.wikipedia.org/wiki?curid=3874733", "title": "Felice Bauer", "text": "Biografia.\nDi famiglia ebraica e d'origine piccolo borghese, Felice era figlia di un agente d'assicurazione d'origine viennese, e sua madre era figlia di un tintore. Aveva quattro fratelli: Elsa (1883-1952), Ferdinand (1884-1952), Erna (1885-1978) e Antonia (detta Toni, 1892-1918). Nel 1899 la famiglia si trasfer\u00ec dalla Slesia a Berlino. Nel 1908 a seguito di qualche difficolt\u00e0 economica del padre (che mor\u00ec nel 1914), si mise a lavorare come stenografa e dattilografa presso la casa discografica di Carl Lindstr\u00f6m. La ragazza incontr\u00f2 Franz Kafka il 13 agosto 1912 durante una visita a casa di Max Brod, la cui sorella Sophie era sposata con un suo cugino. \nRichiesta come fidanzata da Kafka, ci furono diverse rotture e riprese del rapporto, fino a quando nel 1917 a Praga si lasciarono definitivamente. Durante questi alti e bassi (testimoniati nelle lettere e in una loro lettura di Elias Canetti), Felice chiede a un'amica, Grete Bloch, di fare da intermediaria e riesce a ottenere da Kafka un fidanzamento ufficiale il 1\u00ba giugno 1914. Il 12 luglio dello stesso anno in un incontro a Berlino Kafka lo rompe. I due si fidanzano ancora nel luglio 1917, cercano casa e mobili per sposarsi, ma la scoperta d'essere malato di tubercolosi fa nuovamente allontanare Kafka, che non vuole pi\u00f9 coinvolgerla nella propria vita di malato, e quindi se ne separa definitivamente alla fine di dicembre dello stesso anno. Kafka le dedic\u00f2 il racconto \"La condanna\", famoso tra l'altro per essere stato scritto di getto in una sola notte.\nDopo Kafka.\nNel 1919 smise anche solo di vedere Kafka e si spos\u00f2 con l'impiegato di banca Marasse Moritz (1873-1950), pi\u00f9 anziano di lei di 14 anni. Dal matrimonio nacquero due figli: Heinz (1920-2012) e Ursula (1921-1966). Nel 1931 la famiglia, a causa delle persecuzioni razziali naziste, si trasfer\u00ec in Svizzera, da dove emigr\u00f2 nel 1936 negli Stati Uniti. Per molti anni Felice Bauer tenne per s\u00e9 le lettere che le aveva scritto Kafka, ma - per l'insorgere di problemi di salute - fu costretta a venderle nel 1955 all'editore Salman Schocken. L'edizione delle \"Briefe an Felice Bauer\" includono anche le lettere di Kafka a Grete e alcune della famiglia di lui che riguardano il fidanzamento (quelle di Felice a Kafka sono invece andate perdute). La prima lettera \u00e8 del 20 settembre 1912, l'ultima del 16 ottobre 1917. Il musicista folk Adam Green \u00e8 un pronipote di Felice Bauer."}
{"id": "3874734", "revid": "104458", "url": "https://it.wikipedia.org/wiki?curid=3874734", "title": "Josef Ferstl", "text": "Biografia.\nFerstl ha debuttato in gare FIS nel dicembre del 2003, in Coppa Europa il 17 febbraio 2005 a Oberjoch in slalom gigante, senza completare la prova, e in Coppa del Mondo il 23 febbraio 2007 nella discesa libera disputata sul classico tracciato di Garmisch-Partenkirchen, piazzandosi al 53\u00ba posto.\nIl 26 gennaio 2012 ha conquistato la sua prima vittoria in Coppa Europa, nonch\u00e9 primo podio, nella discesa libera tenutasi sulle nevi di Altenmarkt-Zauchensee; ai Mondiali di Vail/Beaver Creek 2015, sua prima presenza iridata, \u00e8 stato 22\u00ba nella discesa libera e 25\u00ba sia nel supergigante sia nella combinata. Ai successivi Mondiali di Sankt Moritz 2017 si \u00e8 classificato 18\u00ba nella discesa libera, 6\u00ba nel supergigante e 25\u00ba nella combinata; il 15 dicembre dello stesso anno ha colto nel supergigante disputato sulla Saslong della Val Gardena la sua prima vittoria, nonch\u00e9 primo podio, in Coppa del Mondo.\nAi XXIII Giochi olimpici invernali di , sua prima presenza olimpica, si \u00e8 classificato 25\u00ba nella discesa libera, 27\u00ba nel supergigante e non ha completato la combinata; l'anno dopo ai Mondiali di \u00c5re 2019 \u00e8 stato 28\u00ba nella discesa libera e 6\u00ba nel supergigante e ai XXIV Giochi olimpici invernali di si \u00e8 classificato 23\u00ba nella discesa libera e 18\u00ba nel supergigante.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSG = supergigante\nCoppa Europa.\nCoppa Europa - vittorie.\nLegenda:\nDH = discesa libera\nSG = supergigante\nSouth American Cup.\nSouth American Cup - vittorie.\nLegenda:\nDH = discesa libera\nSG = supergigante"}
{"id": "3874735", "revid": "46867525", "url": "https://it.wikipedia.org/wiki?curid=3874735", "title": "Vis a tergo", "text": ""}
{"id": "3874740", "revid": "282094", "url": "https://it.wikipedia.org/wiki?curid=3874740", "title": "Giovanni Luigi Pasquale", "text": ""}
{"id": "3874741", "revid": "1818647", "url": "https://it.wikipedia.org/wiki?curid=3874741", "title": "Lorenzo Leuzzi", "text": "Biografia.\nNasce a Trani, in provincia di Bari e arcidiocesi di Trani, il 25 settembre 1955.\nFormazione e ministero sacerdotale.\nCompie gli studi liceali classici nello Studio Teologico di Andria-Barletta-Trani, dove consegue il baccellierato in Teologia (1979), completando poi la formazione al sacerdozio nel Pontificio Seminario Romano Maggiore.\nNel 1980 si laurea in Medicina e Chirurgia presso l'Universit\u00e0 di Bari e, nel 1983, si specializza in Medicina Legale e delle Assicurazioni presso la medesima universit\u00e0. Consegue la licenza (1982) e il dottorato in Teologia Morale (1985) presso la Pontificia Universit\u00e0 Gregoriana e la licenza in Diritto Canonico presso la Pontificia Universit\u00e0 Lateranense (1983).\nRiceve l'ordinazione presbiterale per la diocesi di Roma il 2 giugno 1984 nella cattedrale di Trani dal cardinale Ugo Poletti.\nDirettore dell'Ufficio per la Pastorale Universitaria del vicariato di Roma dall'11 maggio 1998; dal 2010 svolge il servizio pastorale come rettore della chiesa di San Gregorio Nazianzeno a Montecitorio e cappellano della Camera dei deputati.\nMinistero episcopale.\nIl 31 gennaio 2012 viene nominato vescovo titolare di Cittanova e ausiliare di Roma, con delega alla pastorale sanitaria ed alla pastorale universitaria. Riceve la consacrazione episcopale il 14 aprile 2012 dal cardinale Agostino Vallini, coconsacranti l'arcivescovo Giovan Battista Pichierri e il vescovo Vincenzo Paglia.\nIl 23 novembre 2017 riceve la nomina a vescovo di Teramo-Atri; prende possesso della diocesi il 20 gennaio 2018.\nNel maggio 2019 ha avviato nella sua diocesi il progetto di biblioterapia per disabili fisici e mentali, i quali sono chiamati a compiere un lavoro su testi letterari.\nIn seno alla Conferenza Episcopale Italiana \u00e8 membro della Commissione Episcopale per l'educazione cattolica, la scuola e l'universit\u00e0.\nStemma.\nNello stemma vi \u00e8 una corona, che rappresenta il Monte Carmelo; la stella, ad indicare come Maria, la Madonna del Carmelo, sia stella del mare; la barca, che indica la Chiesa cattolica; la torre, simbolo della citt\u00e0 di Trani, in cui il vescovo \u00e8 nato.\nGenealogia episcopale.\nLa genealogia episcopale \u00e8:"}
{"id": "3874744", "revid": "685869", "url": "https://it.wikipedia.org/wiki?curid=3874744", "title": "La famiglia di Barbapap\u00e0/Il migliore amico degli animali", "text": "La famiglia di Barbapap\u00e0/Il migliore amico degli animali \u00e8 un singolo del gruppo Le Mele Verdi con Roberto Vecchioni, pubblicato nel 1977.\nLato A.\nLa Serie animata dei \"Barbapap\u00e0\" fu realizzata nel 1974 e arriv\u00f2 in Italia nel 1976 . Nel 1975 venne pubblicato l'album \"Barbapap\u00e0\". La traduzione italiana dei testi fu affidata a Roberto Vecchioni su musica di Joop Stokkermans. Il cantautore interpret\u00f2 alcune delle canzoni assieme al gruppo Le Mele Verdi, fondato e diretto da Mitzi Amoroso. \nIl 45 giri della sigla venne stampato solo nel 1977. In tv venne mandata la parte finale della sigla, ovvero l'ultima strofa, incisa col titolo \"Ecco arrivare i Barbapap\u00e0\", mentre il singolo conteneva la versione per esteso del brano, dal titolo \"La famiglia di Barbapap\u00e0\". \nNel 1979 Claudio Lippi e Orietta Berti con I Piccoli cantori di Nini Comolli incisero un nuovo album dedicato alla seconda serie del cartone, chiamato anch'esso \"Barbapap\u00e0\", contenente una cover di \"Ecco arrivare i Barbapap\u00e0\" dalla durata inferiore, simile a quella del taglio televisivo.\nLato B.\nIl migliore amico degli animali \u00e8 un brano scritto da Roberto Vecchioni su musica di Joop Stokkermans pubblicato come Lato B del singolo, contenuto anch'esso nell'LP \"Barbapap\u00e0\"."}
{"id": "3874746", "revid": "466539", "url": "https://it.wikipedia.org/wiki?curid=3874746", "title": "Circuito Monta\u00f1\u00e9s", "text": "Il Circuito Monta\u00f1\u00e9s era una corsa a tappe maschile di ciclismo su strada disputata in Cantabria, Spagna, dal 1954 al 1963 e dal 1986 al 2010.\nNelle prime dieci edizioni, dal 1954 fino al 1963, era riservato a corridori professionisti e indipendenti. Dopo un lungo stop, torn\u00f2 ad essere organizzato nella seconda met\u00e0 degli anni ottanta e fino al 1995 rimase riservato ai dilettanti, mentre in seguito divenne una corsa \"Open\". Dal 2005 al 2010 fece parte del calendario dell'UCI Europe Tour, come prova di classe 2.2.\nPalmar\u00e8s.\n\"Aggiornato all'edizione 2010.\""}
{"id": "3874756", "revid": "729019", "url": "https://it.wikipedia.org/wiki?curid=3874756", "title": "UFC 93", "text": "UFC 93: Franklin vs. Henderson \u00e8 stato un evento di arti marziali miste tenuto dalla Ultimate Fighting Championship il 17 gennaio 2009 al forum The O2 di Dublino, Irlanda.\nRetroscena.\nFu il primo evento UFC tenutosi in Irlanda.\nGrazie alla prima ed unica partecipazione in UFC di Ivan Serati \u00e8 la seconda volta che l'organizzazione prevede nel proprio roster un lottatore italiano dall'esordio di Alessio Sakara nel 2005.\nIl vincitore della sfida tra Rich Franklin e Dan Henderson avrebbe fatto da allenatore alla squadra statunitense nella nona edizione del reality show \"The Ultimate Fighter\" opposto al britannico Michael Bisping.\nPremi.\nAi vincitori sono stati assegnati 40.000$ per i seguenti premi:"}
{"id": "3874757", "revid": "402993", "url": "https://it.wikipedia.org/wiki?curid=3874757", "title": "B' Kat\u012bgoria 2010-2011", "text": "L'edizione 2010-2011 della B' Kat\u012bgoria vide la vittoria finale dell'Aris Limassol.\nFormula.\nLe 14 squadre partecipanti hanno disputato il campionato incontrandosi in due gironi di andata e ritorno, per un totale di 26 giornate. Erano previste tre retrocessioni. Al termine della regular season era previsto un girone di play-off tra le prime quattro classificate che si incontrarono tra di loro in gare di andata e ritorno, conservando il punteggio acquisito durante la stagione regolare. Le prime tre sono state promosse in Divisione A.\nPer la retrocessione era previsto un meccanismo analogo: le ultime due erano retrocesse direttamente, mentre le squadre classificate dalla sest'ultma alla terz'ultima avrebbero dovuto affrontarsi in un girone a quattro, con gare di sola andata, conservando il punteggio acquisito durante la stagione regolare; l'ultima sarebbe stata retrocessa. Dopo il primo turno, per\u00f2, l'ASIL Lysi era gi\u00e0 matematicamente retrocessa, grazie alla vittoria dell'Onisillos Sotira sul Chalkanoras Idaliou: per questo motivo la federazione cipriota decise di non disputare le restanti partite di spareggio.\nClassifica finale.\nGirone di Play-out.\nGirone sospeso per la matematica retrocessione dell'ASIL (-9 dal Chalkanoras a due giornate dalla fine)."}
{"id": "3874758", "revid": "287204", "url": "https://it.wikipedia.org/wiki?curid=3874758", "title": "Never Again (film 1910)", "text": ""}
{"id": "3874765", "revid": "547034", "url": "https://it.wikipedia.org/wiki?curid=3874765", "title": "Quattro meditazioni illimitate", "text": "Le quattro meditazioni illimitate sono un'antica preghiera del buddhismo tibetano.\nDescrizione.\nConosciute anche come \"sentiero benaugurale della pura motivazione\", le quattro meditazioni illimitate sono attribuite direttamente al buddha \u015a\u0101kyamuni, e vengono recitate dai praticanti per aiutarsi a realizzare la propria natura di Buddha tramite lo sviluppo di bodhicitta, l'intenzione del bodhisattva ad assumersi la responsabilit\u00e0 di salvare tutti gli esseri senzienti e l'ambiente circostante, conseguendo appieno una moralit\u00e0, un punto di vista e un obiettivo condivisi da tutte le religioni.\nSecondo il buddhismo tutti gli esseri senzienti posseggono le qualit\u00e0 interiori di amore, compassione, gioia ed equanimit\u00e0, ma nella vita di tutti i giorni vengono poste a pesanti limiti. La tradizione invece sostiene che questa preghiera possa contribuire a svilupparle appieno.\nComposizione.\nIn tibetano:\nTraduzione in italiano:\nLe Meditazioni di Lama Gangchen.\nLama Gangchen, maestro guaritore esperto di NgalSo, ha recentemente aggiunto tre Meditazioni ulteriori.\nIn tibetano:\nTraduzione in italiano:"}
{"id": "3874768", "revid": "729019", "url": "https://it.wikipedia.org/wiki?curid=3874768", "title": "Route nationale 3 (Madagascar)", "text": "La route nationale 3 (RN 3) \u00e8 una strada statale del Madagascar che collega la capitale Antananarivo al lago Alaotra.\nIl tratto tra Antananarivo e Anjozorobe, lungo 91\u00a0km, \u00e8 interamente asfaltato; nel tratto da Anjozorobe al lago Alaotra il fondo stradale \u00e8 in terra battuta e diviene impraticabile nella stagione delle piogge."}
{"id": "3874769", "revid": "1310927", "url": "https://it.wikipedia.org/wiki?curid=3874769", "title": "St\u00e9phane Badji", "text": "Caratteristiche tecniche.\nBadji \u00e8 stato definito \"il futuro del calcio senegalese\" dall'allenatore Joseph Koto, mentre Athanase Tendeng ne elogi\u00f2 le qualit\u00e0. Viene schierato come regista, ma gli sono affidati anche compiti difensivi.\nCarriera.\nClub.\nGli inizi in Senegal.\nNel 2008, Badji ha militato nello Xam-Xam, club di Dakar. La formazione non \u00e8 riuscita per\u00f2 a raggiungere la salvezza in campionato, retrocedendo dopo aver conquistato 9 punti in 18 partite. A gennaio 2009, Badji \u00e8 stato ingaggiato dal Casa Sport, club senegalese di alta classifica. Il centrocampista ha avuto un impatto positivo in squadra, senza eccellere. Il 2010 \u00e8 stato l'anno della sua affermazione, riuscendo a conquistare un posto da titolare nella formazione. A luglio dello stesso anno, ha sostenuto un provino con i francesi del Rennes. Successivamente, \u00e8 tornato in patria e, il 19 settembre, ha giocato e vinto la finale di Coupe de la Ligue 2009-2010.\nIl trasferimento in Europa.\nBadji \u00e8 stato ingaggiato dai norvegesi del Sogndal, a gennaio 2012. Ha scelto la maglia numero 12. Il 1\u00ba marzo 2013, ha firmato un contratto quadriennale con il Brann. Ha scelto la maglia numero 17. Il 2 febbraio 2015 viene ingaggiato dai turchi dell'\u0130stanbul B.B., formazione a cui si \u00e8 legato con un contratto valido per i successivi tre anni e mezzo. Il 1\u00ba febbraio 2016 \u00e8 passato ai belgi dell'Anderlecht. Il 21 giugno 2017 viene ceduto in prestito al Kayserispor.\nNazionale.\nBadji \u00e8 stato convocato per la Coupe de l'int\u00e9gration ouest africaine, un torneo per le Nazionali B di paesi di lingua francese. Ha partecipato poi al campionato africano Under-23 2011 e alla African Nations Championship dello stesso anno. \u00c8 stato il capitano del . Il 29 febbraio 2012 ha esordito con la nazionale maggiore nell'amichevole finita 0-0 contro il Sudafrica, dove \u00e8 entrato nella ripresa al posto di Dame N'Doye."}
{"id": "3874774", "revid": "1543377", "url": "https://it.wikipedia.org/wiki?curid=3874774", "title": "Ikhwan", "text": "Gli Ikhw\u0101n (, \"fratelli\") furono una milizia religiosa islamica che costitu\u00ec la parte preponderante delle forze armate di Ibn Sa\u02bf\u016bd e giocarono un ruolo determinante nel portarlo a governare sulla maggior parte della Penisola arabica, in quella che \u00e8 oggi l'Arabia Saudita. \nGli \"Ikhw\u0101n\" erano membri di trib\u00f9 beduine. Secondo Wilfred Thesiger, questa fratellanza religiosa militante mirava alla purificazione e all'unificazione del mondo islamico, seguendo i principi dell'Islam tradizionale. Questo movimento aveva lo scopo di insediare i beduini delle trib\u00f9 arabe intorno ai pozzi di acqua potabile e alle oasi, convinti come erano che la vita nomade fosse incompatibile con la stretta osservanza dell'Islam. \n\u02bfAbd al-\u02bfAz\u012bz b. \u02bfAbd al-Ra\u1e25m\u0101n \u0100l Sa\u02bf\u016bd (Ibn Sa\u02bf\u016bd) ampli\u00f2 la propria base di potere, inizialmente limitata al solo Najd, attraverso questo movimento. In seguito la Fratellanza si ribell\u00f2 a lui quando Ibn Sa\u02bf\u016bd fu accusato di lassismo religioso, per aver loro proibito incursioni negli Stati confinanti. Dopo la conquista dell'Hijaz nel 1924, si giunse alla costituzione dello Stato attuale dell'Arabia Saudita sotto il controllo di \u02bfAbd al-\u02bfAz\u012bz, e a quel punto il monarca si trov\u00f2 in conflitto con gli elementi degli \"Ikhw\u0101n\". Schiacci\u00f2 il loro potere nella Battaglia di Sabilla nel 1930 dopodich\u00e9 la milizia venne riorganizzata nella Guardia Nazionale dell'Arabia Saudita.\nArmamento e stile di combattimento.\nGli \"Ikhw\u0101n\", essendo guerrieri irregolari tribali, combattevano principalmente con spade e lance e talvolta con fucili di vecchia concezione. Normalmente attaccavano con rapide incursioni, che erano la forma tradizionale di combattimento utilizzata dai beduini del deserto nella Penisola arabica. Questi predatori viaggiavano essenzialmente a dorso di dromedario e di qualche sporadico cavallo. Le loro selvagge incursioni, all'interno e fuori del Najd furono spietate. Normalmente, ogni maschio catturato venne messo a morte tagliandogli la gola.\nIncursioni.\nNell'agosto del 1924, la milizia degli \"Ikhw\u0101n\" si spost\u00f2 per 1.600\u00a0km dall'altopiano centrale del Najd, nella Penisola arabica, per attaccare la Transgiordania (oggi Giordania), in quel tempo protettorato britannico. A 15\u00a0km da Amman, gli incursori vennero intercettati dalla RAF, che attacc\u00f2 gli \"Ikhw\u0101n\" usando i suoi aeroplani. Gli \"Ikhw\u0101n\" subirono gravissime perdite. Gli storici sostennero che, dei circa 1500 invasori, soltanto 100 riuscirono a scampare alla carneficina.\nRivolta e sconfitta.\nNel 1926 la Fratellanza stava diventando incontrollabile da parte di Ibn Sa\u02bf\u016bd. Essa attacc\u00f2 lo stesso \u02bfAbd al-\u02bfAz\u012bz per il fatto che voleva introdurre innovazioni come il telefono, le automobili, il telegrafo e per aver inviato suo figlio in un Paese di non credenti (l'Egitto). Nonostante i tentativi di Ibn Sa\u02bf\u016bd di placare questa rivolta gli \"Ikhw\u0101n\" esposero le loro accuse ai sapienti religiosi (\"\u02bfulam\u0101\u02be\") e provocarono un incidente internazionale distruggendo una forza irachena che aveva violato la \"zona neutrale iracheno-arabica\" istituita dalla Gran Bretagna e da Ibn Sa\u02bf\u016bd tra Iraq e Arabia (1927-28). I britannici bombardarono il Najd per rappresaglia. Una conferenza, promossa da Ibn Sa\u02bf\u016bd nell'ottobre 1928, depose Ibn \u1e24umayd al-Duw\u012bsh (Fay\u1e63al al-Duw\u012bsh) e Ibn Hithlayn, i capi della rivolta. Gli \"Ikhw\u0101n\" avevano nel frattempo razziato il Kuwait nel gennaio 1928.\nContro la provocatoria azione dei capi degli \"Ikhw\u0101n\", \u02bfAbd al-\u02bfAz\u012bz Ibn Sa\u02bf\u016bd scese in campo per guidare il suo esercito, che era ormai rafforzato da quattro aerei britannici (guidati da piloti del Regno Unito) e da una formazione di 200 veicoli militari che rappresentavano la modernizzazione aborrita dagli \"Ikhw\u0101n\". Dopo essere stati sconfitti nella Battaglia di Sabilla, dove quasi tutti i loro capi furono uccisi, gli \"Ikhw\u0101n\" vennero sbandati e furono in parte riorganizzati in forza regolare nel 1930."}
{"id": "3874776", "revid": "1305772", "url": "https://it.wikipedia.org/wiki?curid=3874776", "title": "\u014cgoe diamond", "text": " \u00e8 il decimo singolo major (dodicesimo in assoluto) del gruppo di idol giapponesi AKB48, pubblicato dalla You! Be Cool/King Records il 22 ottobre 2008. Il singolo \u00e8 arrivato alla terza posizione della classifica dei singoli pi\u00f9 venduti della settimana Oricon.\nTracce.\nDurata totale: 16:21\nFormazione.\nAll'incisione della \"title track\" hanno partecipato venti membri facenti parte dei Team A, K, B e S:\nAll'incisione dei vari lati B hanno partecipato i seguenti membri:"}
{"id": "3874777", "revid": "18379", "url": "https://it.wikipedia.org/wiki?curid=3874777", "title": "Cattedrale di Sant'Andrea (Glasgow)", "text": "La cattedrale di Sant'Andrea (in inglese: \"Metropolitan Cathedral Church of Saint Andrew \") \u00e8 il principale luogo di culto cattolico di Glasgow, sede vescovile dell'omonima arcidiocesi metropolitana. La chiesa \u00e8 dedicata al patrono della Scozia, Sant'Andrea.\nL'interno.\nIl fonte battesimale \u00e8 un'opera realizzata nel 2011 da Tim Pomeroy utilizzando marmo di Carrara. L'altare \u00e8 stato realizzato da Neil Reid su progetto dell'Arcivescovo Mario Conti e riporta una frase in latino che, secondo la tradizione, \u00e8 stata detta da Sant'Andrea prima del proprio martirio: \"Salva me Bona Crux\" (salvami, o buona croce)"}
{"id": "3874778", "revid": "729019", "url": "https://it.wikipedia.org/wiki?curid=3874778", "title": "Route nationale 3b (Madagascar)", "text": "La route nationale 3b (RN 3) \u00e8 una strada statale del Madagascar, lunga 106\u00a0km, che collega Andapa a Sambava."}
{"id": "3874788", "revid": "287204", "url": "https://it.wikipedia.org/wiki?curid=3874788", "title": "Fritto misto", "text": ""}
{"id": "3874792", "revid": "1543377", "url": "https://it.wikipedia.org/wiki?curid=3874792", "title": "B' Kat\u012bgoria 2008-2009", "text": "L'edizione 2008-2009 della B' Kat\u012bgoria vide la vittoria finale dell'Ermis Aradippou.\nFormula.\nLe 14 squadre partecipanti hanno disputato il campionato incontrandosi in due gironi di andata e ritorno, per un totale di 26 giornate. Erano previste tre retrocessioni e tre promozioni. In caso di arrivo a pari merito contavano la classifica avulsa e le reti segnate negli scontri diretti."}
{"id": "3874794", "revid": "767487", "url": "https://it.wikipedia.org/wiki?curid=3874794", "title": "Romance, irane", "text": " \u00e8 il settimo singolo major (nono in assoluto) del gruppo di idol giapponesi AKB48, pubblicato dall'etichetta DefSTAR Records il 23 gennaio 2008. Il singolo \u00e8 arrivato alla sesta posizione della classifica dei singoli pi\u00f9 venduti della settimana Oricon.\nFormazione.\nAll'incisione della title track hanno partecipato sedici membri facenti parte dei Team A, K e B:\nAll'incisione del lato B hanno partecipato i seguenti membri:"}
{"id": "3874795", "revid": "110157", "url": "https://it.wikipedia.org/wiki?curid=3874795", "title": "Chiesa di San Micheletto in Tavigliana", "text": "La chiesa di San Micheletto \u00e8 un edificio di culto sito in localit\u00e0 Tavigliana (o Tovegliana), a circa 6\u00a0km da Verona, nel territorio comunale di Grezzana (VR).\nStoria e descrizione.\nBench\u00e9 la data della sua la primitiva costruzione non sia confermata da alcun documento, la chiesa risalirebbe all'XI o XII secolo. La sua storia, infatti, \u00e8 collegata a quella di altre due chiese dedicate al santo: la prima fu quella di San Michele in Campanea, che diede origine all'odierna San Michele Extra e che risulta soggetta al Capitolo dei Canonici Veronesi dall'813, la seconda chiesa si trova a un chilometro a nord di Mizzole, lungo la strada che da San Michele Extra porta ai Monti Lessini. Per quest'ultima chiesa, una scritta a destra dell'altare testimonia che, gi\u00e0 dipendente dal monastero di Santa Maria in Organo, venne consacrata nell'anno 1060.\nLe prime testimonianze scritte della chiesa di San Micheletto di Grezzana risalgono al secolo XVI. Tuttavia, elementi come la comunanza di rapporti commerciali del territorio dove sorsero (documenti dell'VIII e dell'XI secolo mostrano come la citt\u00e0 di Verona fosse legata alla Lessinia e alla Valpantena), lo stesso nome \"San Micheletto\", la\nsomiglianza dei luoghi in cui furono costruite e la struttura delle due chiese, consentono di ritenere che le chiese di San Micheletto di Grezzana e di San Micheletto di Mizzole fossero state costruite nello stesso periodo, cio\u00e8 nei secoli XI o XII.\nOriginariamente la chiesa consisteva in un edificio a pianta rettangolare, collocato trasversalmente rispetto alla valle, con la zona absidale rivolta ad est. La chiesa era stata costruita in murature di sasso terminanti nella parte superiore in lastre di pietra, il tetto in capriate lignee; l'interno era scarsamente illuminato dalla poca luce che entrava dalle due piccole finestre poste sul lato sud.\nLa prima testimonianza scritta risale al mese di giugno del 1532, quando il vescovo Gian Matteo Giberti si rec\u00f2 in visita pastorale a Grezzana e a San Micheletto. Vi ritorn\u00f2 nel 1541, anno in cui proib\u00ec ulteriori celebrazioni, fino a che non si fosse reso l'ambiente degno di celebrarvi la Santa Messa. Fu probabilmente dopo questo intervento che furono eseguiti lavori di ampliamento e miglioramento, ai quali si deve anche la creazione sul fianco nord di un piccolo ambiente fungente come sacrestia.\nSan Micheletto venne utilizzato come lazzaretto durante l'epidemia di peste del 1630, passata la quale, nel 1633, venne fondata la Veneranda Confraternita di San Micheletto, un'associazione di fedeli dediti ad opere di piet\u00e0 e carit\u00e0. Il 28 febbraio 1695 la Confraternita fu autorizzata da papa Innocenzo XII a concedere ai fedeli l'indulgenza plenaria e tale riconoscimento fece accrescere l'importanza della Confraternita tanto che a San Micheletto si celebrava la Santa Messa ogni domenica.\nLa successiva visita pastorale, del 4 ottobre 1722, fu quella del vescovo di Verona Marco Gradenigo, il quale trov\u00f2 la chiesetta immutata rispetto a com'era stata nei secoli precedenti. La sua raccomandazione stavolta fu quella di bonificare il locale destinato all'eremita con funzioni di custode, per rendere il suo vivere pi\u00f9 dignitoso.\nLa trasformazione pi\u00f9 grande fu effettuata nel 1732, quando a ridosso del fianco nord furono costruiti, su due piani, alcuni locali ad uso abitazione inglobanti la piccola sacrestia. Entrambi i locali, la chiesa e l'abitazione, vennero coperti con un unico tetto a capanna e, per distinguerli, vennero utilizzati due colori diversi: il rosso, per la parte riguardante la chiesa, e il bianco per l'abitazione. L'abside fu ampliata, modificata a pianta rettangolare e coperta con volta a crociera. Nella parete absidale di fondo, dietro l'altar maggiore, fu posta una grande pala raffigurante l'Arcangelo Michele che tiene in una mano la spada per trafiggere il demonio e nell'altra la bilancia per pesare le anime. Il primitivo altare fu spostato nella piccola sacrestia e nella zona presbiteriale fu posto il nuovo in marmo rosso di Verona e , ai lati del quale due portali separano il vano dietro l'altare. Sulla parete sinistra della navata fu costruita l'edicola in marmo rosso e , per incorniciare l'affresco quattrocentesco raffigurante la \"Madonna con Bambino\".\nL'opera della Confraternita non si arrest\u00f2 fino all'editto di Napoleone, bandito in Italia\nil 15 ottobre 1806, con il quale si ordinava la soppressione immediata di tutte le confraternite. La chiesa di San Micheletto fu allora acquistata da Paolo Zanella, i cui eredi la cedettero alla famiglia Capobianco che poi la vendette alla famiglia Ronca, che ne cur\u00f2 la manutenzione e ne conserv\u00f2 la propriet\u00e0 fino al 1999. Successivamente ad alcuni lavori di restauro, i fratelli Ronca donarono la chiesa alla parrocchia di Grezzana, che ne divenne proprietaria con atto notarile del 15 luglio 1999."}
{"id": "3874805", "revid": "729019", "url": "https://it.wikipedia.org/wiki?curid=3874805", "title": "Battaglia di Sabilla", "text": "La battaglia di Sabilla (), svoltasi il 29 marzo 1929 fu la battaglia principale e definitiva per il soffocamento della rivolta degli Ikhw\u0101n nel nord dell'Arabia Saudita, da parte dell'esercito di Ibn Sa\u02bf\u016bd.\nEssa pose fine al movimento tribale degli Ikhw\u0101n, che sosteneva un estremo conservatorismo in contrapposizione alle innovazioni proposte dal monarca saudita.\nI ribelli, dotati di armi antiquate, vennero sconfitti in maniera definitiva dalle forze regolari saudite, che disponevano di armi moderne e cavalleria.\nFay\u1e63al al-Daw\u012bsh, uno dei tre capi della rivolta degli Ikhw\u0101n, venne ferito in battaglia: secondo i servizi informativi di Ibn Sa\u02bf\u016bd, il suo ferimento fu di notevole gravit\u00e0. Sultan bin Bajad presumibilmente fugg\u00ec dal teatro della battaglia."}
{"id": "3874811", "revid": "1745361", "url": "https://it.wikipedia.org/wiki?curid=3874811", "title": "Ponticelli (disambigua)", "text": ""}
{"id": "3874821", "revid": "28592", "url": "https://it.wikipedia.org/wiki?curid=3874821", "title": "Quartiere di Napoli", "text": ""}
{"id": "3874826", "revid": "81710003", "url": "https://it.wikipedia.org/wiki?curid=3874826", "title": "Santa Maria a Monte (disambigua)", "text": ""}
{"id": "3874828", "revid": "599013", "url": "https://it.wikipedia.org/wiki?curid=3874828", "title": "Paolo Carasso", "text": "\u00c8 figlio di Gian Maria Carasso, che a sua volta fu manager del Basket Rimini dal 1962 al 2000.\nCarriera.\nSin da giovane tralascia l'idea di diventare un giocatore per intraprendere l'attivit\u00e0 di allenatore.\nNel settembre 1982 viene contattato da Claudio Papini, il quale cur\u00f2 per 18 anni le giovanili del Basket Rimini, per diventare il suo assistente. Lavorando con lui vive vicende sportive a tratti esaltanti, fra cui le vittorie di tre titoli nazionali e partecipazioni a diverse finali italiane. Durante questi anni viene a contatto con prospetti del basket riminese destinati a calcare i parquet della Serie A, quali Ruggeri, Ferroni, Semprini e soprattutto Carlton Myers, oltre ad altri giocatori come Alex Righetti o Morri negli anni successivi.\nCarasso nel dicembre 1999 si leva la soddisfazione di diventare allenatore della prima squadra della Pepsi Rimini, subentrando all'esonerato Bernardi. In campo europeo la squadra arriva agli ottavi di Coppa Kora\u0107, mentre il terzultimo posto in classifica consente la salvezza e la partecipazione ai playoff (fuori contro la Benetton Treviso). A seguito di questa esperienza, l'anno successivo, la decisione di Carasso \u00e8 quella di tornare ad allenare i giovani.\nNel maggio 2004 decide di allontanarsi dal Basket Rimini a causa di divergenze con la propriet\u00e0, che nel frattempo era passata a Luciano Capicchioni.\nIl presidente degli Angels Santarcangelo, Maurizio Fabbri, lo ingaggia con la volont\u00e0 di far crescere il settore giovanile della formazione gialloblu.\nNella stagione 2018-19, oltre a mantenere il ruolo di responsabile del settore giovanile degli Angels, Carasso diventa anche amministratore delegato di Rinascita Basket Rimini (RBR), societ\u00e0 di nuova formazione la cui squadra Under-16 e Under-15 si appoggia proprio agli Angels. La prima squadra di RBR, invece, parte dalla Serie C e ottiene subito la promozione in Serie B."}
{"id": "3874834", "revid": "599013", "url": "https://it.wikipedia.org/wiki?curid=3874834", "title": "Santa Luce (disambigua)", "text": ""}
{"id": "3874837", "revid": "599013", "url": "https://it.wikipedia.org/wiki?curid=3874837", "title": "Slattery", "text": ""}
{"id": "3874840", "revid": "110157", "url": "https://it.wikipedia.org/wiki?curid=3874840", "title": "Birrificio Angelo Poretti", "text": "Il Birrificio Angelo Poretti \u00e8 un birrificio italiano. In seguito a varie acquisizioni il nome \u00e8 diventato un marchio appartenente a Carlsberg Italia S.p.a., societ\u00e0 facente parte del gruppo Carlsberg.\nStoria.\nLa fondazione.\nL'azienda viene fondata da Angelo Poretti, originario di Vedano Olona, ma con tanti anni passati tra Austria, Germania e Boemia, dove aveva iniziato a lavorare come manovale nelle ferrovie imperial-regie, riuscendo poi ad arricchirsi, divenendo l'appaltatore di alcune linee ferroviarie. Tornato in Italia in compagnia della moglie Franziska Peterzilka e del mastro birraio Emanuel Anger, nel 1876 acquista un'area industriale dismessa, in precedenza sede dell'Amideria del Dones e la trasforma in birrificio, facendo arrivare dall'estero i macchinari necessari. Dall'estero provengono anche le materie prime utilizzate, in special modo il luppolo; l'acqua utilizzata proviene invece dalla fonte chiamata \"fontana degli ammalati\" situata a pochi metri dal birrificio ed acquistata dallo stesso Poretti.\nIl 26 dicembre 1877 viene prodotta la prima birra, una lager bionda di stile Pilsener. Nel febbraio 1878 inizia la produzione regolare della birra, che veniva poi servita nella birreria aperta per lo scopo da Poretti a Varese in piazza Beccaria, ma anche in altre zone d'Italia. Nel luglio dello stesso anno viene aperto un deposito nella citt\u00e0 di Novara. Nel 1881 la birra Poretti partecipa all'esposizione nazionale di Milano. Il successo della birra porta Angelo Poretti a diventare, nel 1884, presidente del Comitato Permanente dell'associazione fra i birrai italiani.\nI successori di Poretti.\nAngelo Poretti muore nel 1901 senza aver avuto figli; alla guida del birrificio gli subentrano i quattro nipoti: i fratelli Angelo e Tranquillo Magnani, Edoardo Chiesa e Francesco Bianchi, i quali procedono a far rinnovare il sito produttivo tra il 1905 e il 1912 ad opera dello studio di architetti tedesco Bihl e Woltz secondo i dettami dello \"Jugendstil\": nel 1906 viene costruita un'altra ala del complesso, denominata a pettine a causa del tetto. L'anno successivo viene terminata la realizzazione della seconda galleria di ferro, che poi croller\u00e0 nell'inverno 1912 a causa delle gelate. Nello stesso anno viene effettuato l'innalzamento della sede di lavorazione a cui si aggiunse la torre per le scale, che, inizialmente, non era stata prevista dai progettisti.\nNel 1922 l'impresa si trasform\u00f2 in societ\u00e0 per azioni raccogliendo il capitale necessario a finanziare nuovi lavori al sito produttivo, poi portati a termine da Alfred e Richard Bihl, figli dell'architetto che si era occupato dei lavori precedenti. La grande depressione, scoppiata nell'autunno del 1929, la prematura scomparsa di due dei nipoti succeduti ad Angelo Poretti e il tentativo fallito di espandersi in Tripolitania con la costituzione della societ\u00e0 \"delle Ghiacciaie della Tripolitania\", portano per\u00f2 lo storico birrificio sull'orlo della chiusura.\nIl cambio di propriet\u00e0.\nNel 1939 la famiglia Bassetti, gi\u00e0 proprietaria del birrificio Spluga di Chiavenna, acquista il birrificio rilanciandone l'attivit\u00e0. Nel 1940 la sede amministrativa viene portata a Milano, mentre restano a Induno Olona la sede legale e lo stabilimento. Sotto la guida di Giannino Bassetti e, poi, del figlio Aldo, a partire dal 1950, tutta la produzione del birrificio Spluga viene trasferita a Induno Olona. Nel 1954 anche la sede sociale si sposta a Milano, in via Barozzi 5. Nel 1969 viene lanciato il marchio \u201cSpl\u00fcgen Bock\u201d (protagonista tra l'altro di uno spot diretto da Ermanno Olmi) e le prime birre \u201cdry\u201d.\nNel 1973 l'azienda si espande ulteriormente acquistando la birreria Henmed di Ceccano, tuttavia la crisi economica scoppiata nello stesso anno pone di nuovo il birrificio sull'orlo del fallimento.\nIl Gruppo Carlsberg.\nNel 1975 le Industrie Poretti firmano un accordo con la multinazionale danese United Breweries A/S (che di l\u00ec a breve prender\u00e0 il nome di Carlsberg Breweries), che prevede la produzione e la commercializzazione dei marchi Tuborg e Carlsberg in Italia. Nel 1982 il gruppo Carlsberg acquista dalla famiglia Bassetti il 50% del pacchetto azionario dell'impresa, seguito nel 1998 da un ulteriore 25% del capitale arrivando cos\u00ec a detenerne il 75%. A seguito di questo passaggio di propriet\u00e0 del pacchetto azionario le Industrie Poretti cambiano denominazione in Carlsberg Italia Spa. Nel 2002 il gruppo danese acquista il restante 25% e ottiene cos\u00ec la piena propriet\u00e0 dell'impresa di Induno Olona. Nel 2015 la birra Poretti viene scelta come birra ufficiale del Padiglione Italia all'Expo.\nLe birre.\nTreluppoli (3 Luppoli - Splugen).\nTreluppoli (3 Luppoli) \u00e8 una birra Lager, commercializzata sia con il nome Treluppoli, sia con il nome Splugen in alcuni supermercati.\nGrado Alcolico: 4.8% VOL\n4 Luppoli Originale.\nLa Poretti chiara Originale (4 Luppoli) \u00e8 una birra Lager a bassa fermentazione.Grado Alcolico: 5,5% VOL\n5 Luppoli Bock Chiara.\nLa 5 Luppoli Bock Chiara \u00e8 una birra doppio malto.Grado Alcolico: 6,5% VOL\n6 Luppoli Bock Rossa.\nLa 6 Luppoli Bock Rossa \u00e8 una birra doppio malto.Grado Alcolico: 6,5% VOL\n7 Luppoli Non Filtrata.\nBirra stagionale, una birra per ogni stagione prodotta con la raccolta del luppolo nella corrispettiva stagione: \"L'affumicata\" invernale, \"L'esotica\" estiva, \"La Fiorita\" primaverile e \"La Mielizia\" autunnale.Grado Alcolico rispettivamente di : 7,0 - 5,6 - 5,3 - 6,3% VOL\n8 Luppoli Saison Chiara.\nLa Saison chiara numerata 8 Luppoli \u00e8 una birra in stile saison commercializzata in bottiglie da 75 cl e con una gradazione alcoolica del 6,0%\n9 Luppoli Witbier, Porter, India Pale Ale.\nTre varianti denominate \"9 Luppoli\" , commercializzate in lattine da 33 cl e con una gradazione alcoolica rispettivamente di 5,2, 5,5 e 5,9% Vol\n10 Luppoli Le Bollicine.\nCommercializzata in bottiglie da 75 cl e con una gradazione alcoolica del 6,0%\n10 Luppoli Le Bollicine Ros\u00e9.\nCommercializzata in bottiglie da 75 cl e con una gradazione alcoolica del 6,0%\nAngelo Pale Ale.\nBirra ambrata in stile Pale Ale\nGrado Alcolico: 6,5% VOL\nAngelo Brown Ale.\nBirra scura in stile Brown Ale\nGrado Alcolico: 6,5% VOL\nAngelo Blanche.\nBirra chiara in stile Blanche\nGrado Alcolico: 6,0% VOL"}
{"id": "3874841", "revid": "155634", "url": "https://it.wikipedia.org/wiki?curid=3874841", "title": "Guido Orazio Di Carpegna Falconieri", "text": "Biografia.\nDi nobili origini, esponente della casa di Carpegna, era figlio di Luigi e della contessa Amalia Lozano Argoli, e spos\u00f2 Francesca Maria de Gori Pannillini, figlia del Senatore conte Augusto e di Giacinta Orsini di Gravina, con la quale ebbe tre figli.\nVenne eletto alla Camera dei deputati nel ballottaggio del 15 novembre 1874 in rappresentanza del collegio di Urbino (Pesaro e Urbino), con voti 213 su 419 votanti, e successivamente di nuovo eletto nel ballottaggio suppletivo del 27 dicembre 1874 nello stesso collegio, con voti 326 su 551 votanti.\nFu \"Commissario provvisorio\" di Roma, facente funzioni di Sindaco, dal 30 settembre al 28 novembre del 1870. Fu anche Consigliere provinciale di Roma ed Assessore comunale di Roma alla statistica e alla pubblica istruzione.\nNel 1873 si fece promotore della costruzione di uno zuccherificio, che doveva essere stabilito a Roma ma per le difficolt\u00e0 incontrate venne costruito invece a Rieti. Lo Zuccherificio di Rieti fu attivo fino al 1879, e fu in seguito portato al successo da Emilio Maraini.\nVenne ancora eletto deputato nel ballottaggio del 12 novembre 1876 nel collegio di Urbino (Pesaro e Urbino), con voti 272 su 488 votanti, e di nuovo nel ballottaggio del 23 maggio 1880 nello stesso collegio, con voti 353 su 470 votanti.\nVenne infine nominato Senatore del Regno il 3 dicembre 1905, avendo come relatore Luigi Rava. La sua nomina fu convalidata il 12 dicembre dello stesso anno, e il giuramento fu tenuto il successivo 18 dicembre.\nFu poeta e traduttore dilettante. Al momento della morte ricopriva la carica di cancelliere della Consulta araldica del Regno d'Italia."}
{"id": "3874842", "revid": "709406", "url": "https://it.wikipedia.org/wiki?curid=3874842", "title": "Tikvin", "text": ""}
{"id": "3874852", "revid": "594360", "url": "https://it.wikipedia.org/wiki?curid=3874852", "title": "Kang Dae-sung", "text": "Carriera.\nKang Dae-sung ha intrapreso la carriera di cantante, abbandonando gli studi e contro la volont\u00e0 dei propri genitori, ed \u00e8 stato reclutato dalla YG Entertainment dopo una lunga audizione. Ha poi preso parte al reality show che seguiva la nascita del gruppo di quello che sarebbe poi diventato il gruppo dei Big Bang. Il loro debutto come gruppo \u00e8 avvenuto il 19 agosto 2006 in occasione del concerto per festeggiare il decimo anniversario della YG Entertainment. Il 23 settembre 2006, i Big Bang hanno tenuto il loro primo concerto.\nNonostante le numerose attivit\u00e0 del gruppo, Kang Dae-sung, cos\u00ec come gli altri membri del gruppo, \u00e8 stato in grado di portare avanti una carriera parallela da solista. Il suo primo singolo \"Nal bwa Gwisun\" (\ub0a0 \ubd10, \uadc0\uc21c) \u00e8 stato pubblicato nel 2008. Il cantante ha anche partecipato allo spettacolo \"Family Outing\" come membro permanente, oltre che alla produzione coreana del musical \"Cats\", nel ruolo di Rum Tum Tugger\nAppena cadute le accuse contro il cantante, ed il drama musicale \"What's Up\".\nVita privata.\nIl 31 maggio 2011 \u00e8 stato coinvolto in un incidente automobilistico in cui perde la vita un motociclista. Un'indagine ha cancellato il cantante delle accuse, ma ha dovuto sospendere le sue attivit\u00e0 con i Big Bang per un periodo di tempo.\nDae-sung ha iniziato il servizio militare obbligatorio il 13 marzo 2018, ed \u00e8 stato congedato il 10 novembre 2019."}
{"id": "3874864", "revid": "767487", "url": "https://it.wikipedia.org/wiki?curid=3874864", "title": "Tackey &amp; Tsubasa", "text": "Tackey &amp; Tsubasa (\u30bf\u30c3\u30ad\u30fc&amp;\u7ffc) \u00e8 un duo giapponese di musica j-pop composto dell'agenzia Johnny &amp; Associates. Il duo \u00e8 composto da Hideaki Takizawa e Tsubasa Imai ed \u00e8 principalmente conosciuto per i drama televisivi a cui ha preso parte e per alcuni singoli di successo come \"Kamen\" e \"Venus\", arrivati sino alla vetta della classifica oricon dei singoli pi\u00f9 venduti in Giappone. Hanno inoltre registrato una delle sigle di apertura dell'anime \"One Piece\", \"Crazy Rainbow\" del 2007. I loro dischi sono pubblicati dall'etichetta Avex Trax."}
