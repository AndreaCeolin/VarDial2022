{"id": "3844708", "revid": "1075510", "url": "https://it.wikipedia.org/wiki?curid=3844708", "title": "Celestino Cominale", "text": "La vita.\nNacque il 29 ottobre 1722 a Uggiano la Chiesa, nell'allora provincia di Terra d'Otranto. Inizi\u00f2 i suoi studi a Lecce nel Collegio dei Padri Gesuiti. Apprese poi la Fisica, la Matematica, la Botanica ed i rudimenti della Medicina che perfezion\u00f2 quando, nel 1741, pass\u00f2 a Napoli. Esercit\u00f2 la professione di medico con amore e con maestria tanto da essere chiamato anche a Roma per ragioni professionali.\nNel 1752 fu nelle Universit\u00e0 di Roma, Bologna, Padova e Pisa; ma dopo due anni torn\u00f2 a Napoli e si dedic\u00f2 all'insegnamento privato delle scienze di cui era profondo conoscitore, riunendo nella sua scuola numerosi discepoli. Fu supplente nella \"Regia Universit\u00e0 di Napoli\".\nSpos\u00f2 Lucente Lanzilao, sua concittadina, e prosegu\u00ec ad insegnare fino al 1770, anno in cui fece ritorno ad Uggiano. Qui apr\u00ec uno studio privato di Filosofia e Medicina senza abbandonare l'esercizio della sua professione. Mor\u00ec nel 1785.\nOpere.\nNel 1756 pubblica la sua opera \"Anti-newtonianismi pars prima in qua Newtoni de coloribus systema evertitur\" nella quale confuta la teoria newtoniana dei colori."}
{"id": "3844713", "revid": "767487", "url": "https://it.wikipedia.org/wiki?curid=3844713", "title": "Olivier Bonnes", "text": "Carriera.\nClub.\nHa giocato 2 partite in Ligue 2 con il Nantes; nella stagione 2012-2013 ha giocato nella seconda serie belga con la maglia del Brussels. In seguito ha anche giocato nella prima divisione bulgara ed in quella sudcoreana.\nNazionale.\nHa partecipato alla Coppa d'Africa del 2012."}
{"id": "3844716", "revid": "28592", "url": "https://it.wikipedia.org/wiki?curid=3844716", "title": "Comune degli Stati Uniti d'America", "text": ""}
{"id": "3844718", "revid": "1318658", "url": "https://it.wikipedia.org/wiki?curid=3844718", "title": "Rainbow Lake (Alberta)", "text": "Rainbow Lake \u00e8 una piccola cittadina nella parte settentrionale dell'Alberta, in Canada. Si trova ad ovest di High Level, al termine dell'Autostrada 58, nella contea Mackenzie. Porta il nome del vicino lago, formato dall'Hay River, cos\u00ec chiamato per la sua particolare forma curvilinea.\nSociet\u00e0.\nEvoluzione demografica.\nLa popolazione della citt\u00e0 di Rainbow Lake, secondo il censimento municipale del 2007, \u00e8 di 1082 abitanti.\nSecondo il censimento del 2006, Rainbow Lake aveva:\nInfrastrutture e trasporti.\nLa comunit\u00e0 \u00e8 servita dal Rainbow Lake Airport (IATA: YOP, ICAO: CYOP). L'educazione \u00e8 affidata alla Rainbow Lake school."}
{"id": "3844719", "revid": "647919", "url": "https://it.wikipedia.org/wiki?curid=3844719", "title": "Alexei Andreevi\u010d Khovanskij", "text": ""}
{"id": "3844723", "revid": "287204", "url": "https://it.wikipedia.org/wiki?curid=3844723", "title": "Binary Domain", "text": " \u00e8 un videogioco del 2012 sviluppato dallo Yakuza Studio, team interno a SEGA, e pubblicato per Xbox 360 e PlayStation 3.. L'ideatore di \"Binary Domain\" \u00e8 Toshihiro Nagoshi, autore della serie di videogiochi \"Yakuza\". Il primo trailer del videogioco \u00e8 stato distribuito il 28 aprile 2011. Il gioco \u00e8 disponibile per PC dal 27 aprile 2012 in versione digitale su Steam, e in versione retail dal 18 maggio 2012.\nModalit\u00e0 di gioco.\nIl gioco \u00e8 un tattico/sparatutto in terza persona ambientato a Tokyo negli anni 2080 ed \u00e8 caratterizzato da un'innovativa tecnologia IA dei nemici. Il giocatore comanda un'intera squadra, a cui potr\u00e0 impartire ordini o tramite i tasti del joypad o direttamente a voce tramite l'auricolare, in un mondo devastato dal riscaldamento globale e dalla scelleratezza dell'uomo: complessa anche la questione legata all'invasione delle macchine."}
{"id": "3844727", "revid": "1543377", "url": "https://it.wikipedia.org/wiki?curid=3844727", "title": "Eugene Landy", "text": "Biografia.\nLandy, molto tempo prima di laurearsi in psicologia alla University of Oklahoma, si occupava di distribuzione di dischi, promuovendo LP di artisti di colore ai disc jockey in giro per gli Stati Uniti. Dopo aver intrapreso la professione dello psicoterapeuta, il Dr. Landy tenne un consultorio sul consumo di droga all'Harbor Hospital di Los Angeles, California, e insegn\u00f2 part-time alla California State University, di Northridge (San Fernando Valley State College) alla fine degli anni sessanta. Landy era noto per l'utilizzo specifico della \"terapia della Gestalt\" nelle sue tecniche terapeutiche.\nRapporti con Brian Wilson.\nApplicando su di lui una terapia costante 24 ore su 24, che abbracciava \"ogni aspetto fisico, psichico, personale, sociale e sessuale\" della vita del musicista, Landy ebbe successo nel limitare l'abuso di droga da parte di Wilson e nel ristabilire la sua salute mentale e fisica con l'imposizione di diete ferree, esercizio fisico, e sedute di psicanalisi. Nel corso della cura, tuttavia, venne accusato di mettere in atto pratiche del lavaggio del cervello, di sedare ed isolare dal mondo il suo paziente per poter cos\u00ec trarre benefici personali da un'impropria relazione finanziaria con il celebre musicista e compositore. Queste accuse, giunte anche in tribunale, costarono a Landy la revoca della licenza professionale per esercitare la professione di medico negli Stati Uniti.\nNel 1975 Landy era stato assunto dalla allora moglie di Brian Wilson, Marilyn, per prendersi cura del marito che stava sprofondando sempre pi\u00f9 nella depressione. Un anno dopo venne licenziato dagli altri membri dei The Beach Boys, la band di Wilson, per avere chiesto un compenso raddoppiato rispetto a quanto pattuito, ma successivamente riassunto nel 1983 dato che Wilson, in sua assenza, era ricaduto nei soliti vizi.\nOltre a seguirlo in qualit\u00e0 di terapeuta, il Dr. Landy ag\u00ec da vero e proprio manager della carriera di Wilson influenzandone le scelte artistiche nel periodo tra il 1983 e il 1991, in violazione del codice deontologico della sua professione. Egli inoltre compose insieme a Wilson alcuni brani del primo album da solista dell'ex leader dei Beach Boys, l'LP del 1988 intitolato \"Brian Wilson\". I familiari di Wilson, tra cui la moglie Melinda Ledbetter, la madre Audree Wilson e il fratello Carl Wilson, contestarono a Landy il controllo mentale esercitato su Brian, intentandogli infine una causa legale per circonvenzione di incapace alla fine del 1991.\nBrian Wilson, attualmente in cura con trattamenti psichiatrici convenzionali, si rifer\u00ec a quel periodo della sua vita definendolo \"gli anni di Landy\". Nel 2004, mentre era ospite del talk show televisivo \"Larry King Live\", Wilson ammise che Landy all'epoca aveva messo in atto su di lui un controllo manipolatorio alquanto discutibile. Landy, che percepiva uno stipendio base di 35.000 dollari al mese pi\u00f9 eventuali extra, era anche beneficiario di parte dei diritti d'autore di alcuni brani scritti (stando a quanto dichiarava lui) in coppia con Wilson all'inizio degli anni novanta. Nel 1992 Landy perse il controllo su Wilson, quando, persa la battaglia legale con i parenti dell'artista, gli fu ordinato dal tribunale di interrompere qualsiasi rapporto professionale o meno con il musicista. Nondimeno, nel giugno 2008, quando la rivista inglese \"The Telegraph\", chiese a Wilson quale fosse stata la sua reazione alla notizia del decesso di Landy avvenuto due anni prima, Wilson rispose: \u00abNe rimasi devastato\u00bb.\nPrimo trattamento (1975\u20131976).\nInizialmente Landy fu chiamato a prendere in cura Brian Wilson dalla moglie di lui, Marilyn, nel 1975. Wilson si ribell\u00f2 pubblicamente alla terapia, dicendo che aveva accettato la cosa solo perch\u00e9 l'alternativa era essere internato in un ospedale psichiatrico. Il road manager dei Beach Boys Rick Nelson dichiar\u00f2 in seguito che fin da subito Landy aveva cercato di prendere il controllo artistico del gruppo. Durante le sedute di registrazione dell'album \"15 Big Ones\" (1976), le riunioni della band venivano \"supervisionate\" da Landy, e le discussioni su ogni singola canzone prevista per il disco duravano anche fino a otto ore a causa delle sue intromissioni indebite. Altri resoconti riportano il fatto che il dottor Landy avrebbe accampato richieste circa una percentuale sugli introiti futuri dei Beach Boys. Dietro insistenza di Landy, Wilson apparve al \"Saturday Night Live\", scegliendo di eseguire in solitaria al pianoforte una controversa versione di \"Good Vibrations\". Landy si posizion\u00f2 dietro le telecamere con un cartello in mano con la scritta \"sorridi\" che mostrava di continuo a Wilson. Riguardo all'esibizione, Landy disse che i critici non l'avevano capita, spiegando che la performance di Wilson \"era stata terribile\", ma se lui avesse continuato a fare apparizioni avrebbe gradualmente superato la propria paura del palcoscenico.\nSteve Love, cugino di Wilson, licenzi\u00f2 Landy nel dicembre 1976 quando lo psicologo raddoppi\u00f2 il proprio onorario. Landy defin\u00ec \"15 Big Ones\" come \"l'unico grande successo\" che i Beach Boys avevano avuto in anni recenti: \u00abBrian e io lo facemmo insieme. Subito dopo, fui costretto ad abbandonare la situazione. [...] Ero interessato a far diventare Brian un essere umano completo; loro [i Beach Boys] erano invece interessati solo a far uscire un nuovo album nel 1977\u00bb. A fine anni settanta, a Wilson fu chiesto se riteneva che Landy esercitasse troppo controllo su di lui; egli rispose: \u00abLo pensavo, ma non c'era niente che potessi fare al riguardo e alla fine mi sono arreso. [...] Aveva il controllo della mia vita legalmente attraverso l'impegno preso con lui da mia moglie. [...] Mi ha sicuramente aiutato. Costava pi\u00f9 di centomila dollari: si faceva pagare moltissimo al mese\u00bb. Landy venne sostituito dal dottor Steve Schwartz, che per\u00f2 mor\u00ec in un incidente poco tempo dopo.\nSecondo trattamento (1982\u20131992).\nNel 1982, ricaduto nelle solite cattive abitudini, Wilson fu nuovamente sottoposto alle cure di Landy dopo essere andato in overdose a causa di un misto di alcol, cocaina, e altre sostanze psicotrope. La prima cosa fatta dal dottor Landy fu sottoporre Brian ad una dieta drastica e rigorosa. La terapia d'urto diede buoni frutti e Wilson ristabil\u00ec un livello decente di salute psicofisica. Il secondo passo di Landy fu quello di monitorare attentamente l'assunzione di droghe da parte di Wilson, e tramite lo psichiatra Sol Samuels, gli prescrisse degli psicofarmaci. L'assistente di Landy, Kevin Leslie, cominci\u00f2 a sorvegliare Brian Wilson senza perderlo di vista un attimo, guadagnandosi il soprannome di \"Surf Nazi\". Inoltre, Leslie somministrava i medicinali a Wilson su indicazione di Landy. Inizialmente, Leslie era stipendiato da Landy, ma in seguito venne pagato direttamente da Wilson.\nNella met\u00e0 degli anni ottanta, Landy disse a proposito di Brian Wilson: \u00abInfluenzo tutto il suo pensiero. Sono praticamente un membro della band; ... [Noi siamo] soci nella vita\u00bb. Da parte sua Wilson rispondeva alle perplessit\u00e0 generali circa i metodi terapeutici non ortodossi del suo psicologo dichiarando: \u00abLa gente dice che il Dr. Landy comanda la mia vita, ma la verit\u00e0 \u00e8 che, sono responsabile di me stesso\u00bb. Landy gli faceva eco: \u00ab[Brian] ha un telefono in auto. Se vuole telefonare a qualcuno, chiama chi vuole. [...] Pu\u00f2 andare dove vuole, di sua iniziativa, quando e dove gli pare\u00bb. In un articolo dell'agosto 1988 apparso sulla rivista \"Rolling Stone\" fu riportato quanto segue:\nAnche se erano stati i Beach Boys che avevano assunto Landy, parte del regime terapeutico prevedeva il taglio dei contatti tra Wilson e il gruppo, come spiegato da Landy stesso: \u00abNon puoi trattare con persone che vogliono solo usarti\u00bb, e all'epoca Wilson fu sentito dire: \u00abAl dottor Landy non piace che io sia troppo in contatto con la mia famiglia. Pensa che non sia salutare\u00bb. Per esempio, Brian ricorda di aver partecipato a un'intervista insieme a suo fratello Carl, e: \u00abl'intervistatore chiese a Carl come andavano le cose tra lui e me. E lui disse: \"beh, io e Brian non dobbiamo parlarci. Noi siamo solo Beach Boys, non dobbiamo per forza essere amici. Ed \u00e8 vero. Anche se, \nogni volta che penso a lui, mi sento male dentro\u00bb.\nNel 1986, Wilson conobbe la sua futura moglie e manager Melinda Ledbetter, una venditrice d'auto ed ex modella, attraverso un concessionario di automobili. Sei mesi dopo aver incontrato Wilson, la donna denunci\u00f2 Landy per circonvenzione di incapace, ma fu informata che non si poteva agire legalmente senza il consenso della famiglia di Wilson. Dopo tre anni di relazione, Landy ordin\u00f2 a Wilson di rompere i legami con lei. Successivamente, Landy arriv\u00f2 a co-produrre l'album del debutto solista di Wilson, l'omonimo \"Brian Wilson\" (1988) e il suo seguito rimasto inedito \"Sweet Insanity\" (1991), oltre a scrivere in qualit\u00e0 di probabile ghostwriter ampie porzioni dell'autobiografia di Wilson \"Wouldn't It Be Nice: My Own Story\" (1991), in seguito da lui disconosciuta. Nell'album \"Brian Wilson\" del 1988, Landy venne accreditato tra gli autori di cinque canzoni, e anche la sua ragazza dell'epoca, Alexandra Morgan, ricevette crediti compositivi come autrice del testo per tre di esse. Questi crediti sono stati rimossi nella ristampa dell'album pubblicata nel 2000, e sono da allora ritenuti non validi\nAlla fine, Audree, Carl, Carnie, e Wendy Wilson contestarono il controllo mentale esercitato da Landy su Brian, facendogli causa il 7 maggio 1991. La sentenza fu emessa il 3 febbraio 1992; a Landy fu vietato per ordine del tribunale di contattare Brian, lasciando i suoi affari nelle mani del curatore di beni Jerome S. Billet. Nel dicembre 1992, Landy fu condannato a pagare $1,000 di multa per violazione delle disposizioni della corte quando si rec\u00f2 in visita a Brian in giugno in occasione del suo compleanno.\nCarriera.\nPrima di occuparsi di Wilson, Landy fece per un breve periodo da manager a George Benson agli inizi di carriera. Nel 1971 scrisse anche un libro sul gergo degli hippy intitolato \"The Underground Dictionary\". Altri pazienti celebri di Landy sono stati: Richard Harris; Alice Cooper; Rod Steiger; Maureen McCormick; e l'attore Gig Young, che si suicid\u00f2 nel 1978 dopo aver ucciso la moglie.\nMorte.\nEugene Landy continu\u00f2 con successo la professione in qualit\u00e0 di psicoterapeuta in Nuovo Messico e alle Hawaii fino al giorno della sua morte. Egli mor\u00ec, all'et\u00e0 di 71 anni, il 22 marzo 2006 a Honolulu, Hawaii, a causa delle complicazioni respiratorie insorte come conseguenza di un cancro alla gola.\nInterrogato due anni dopo in relazione alla morte di Landy, il suo paziente pi\u00f9 celebre Brian Wilson rispose: \u00abRimasi devastato dalla notizia\u00bb. Nel 2015, Wilson dichiar\u00f2: \u00abPensavo che fosse mio amico, ma era un uomo molto incasinato, e inoltre, sento ancora che ci sono stati dei benefici. Cerco di trascurare le cose cattive e di essere grato per quello che mi ha insegnato\u00bb.\n\"Love &amp; Mercy\".\nNel film biografico sulla vita di Brian Wilson, \"Love &amp; Mercy\" del 2014, Eugene Landy \u00e8 stato interpretato da Paul Giamatti."}
{"id": "3844729", "revid": "287204", "url": "https://it.wikipedia.org/wiki?curid=3844729", "title": "Chovanskij", "text": ""}
{"id": "3844732", "revid": "767487", "url": "https://it.wikipedia.org/wiki?curid=3844732", "title": "Hank D'Amico", "text": "Biografia.\nDopo iniziali studi di violino, pass\u00f2 al clarinetto con cui si esib\u00ec nella band scolastica a Buffalo.\nNel corso della sua carriera milit\u00f2 nelle band di Paul Specht (1936), in quella di Red Norvo (1937), poi fu leader di un proprio gruppo, nel 1938. Il biennio 1939-1940 lo vide impegnato con Richard Himber e in seguito, nel 1940-1941, nell'orchestra di Bob Crosby (fratello di Bing Crosby).\nDopo aver ricostituito un'altra volta una propria band (1941-1942), ricomincia a suonare come freelance per Les Brown, nuovamente con Red Norvo, Benny Goodman, Cozy Cole, Miff Mole, Tommy Dorsey, Jack Teagarden, contemporaneamente lavora in orchestre radiofoniche sia per la CBS (1943) che per la ABC Records (dal 1944).\nDa questo momento, fino alla sua prematura scomparsa, assunse di tanto in tanto la direzione di propri piccoli gruppi.\nAbile clarinettista e stilisticamente influenzato da Benny Goodman e Artie Shaw, le sue doti di esecutore si possono ascoltare nel brano (di Lester Young) \"These Foolish Things\" del 1944."}
{"id": "3844733", "revid": "599013", "url": "https://it.wikipedia.org/wiki?curid=3844733", "title": "Bienvenue Basala-Mazana", "text": "Carriera.\nClub.\nInizia la sua carriera da calciatore nel 1999 quando viene dal Godesberg per militare nelle varie divisioni giovanili del club. Cinque anni pi\u00f9 tardi viene acquistato dal Colonia dove, in sette stagioni, compie tutta la trafila delle giovanili del club della citt\u00e0 di Colonia fino ad essere inserito tra i convocati della prima squadra, durante la stagione calcistica 2010-2011, senza mai debuttare.\nA fine stagione viene mandato in prestito al Ried, squadra militante nella Bundesliga austriaca. Debutta con il suo nuovo club il 16 luglio 2011, in occasione del match di campionato con il Sturm Graz."}
{"id": "3844734", "revid": "109653219", "url": "https://it.wikipedia.org/wiki?curid=3844734", "title": "Il mio paese e il mio popolo", "text": "Il mio paese e il mio popolo (\u543e\u570b\u543e\u6c11) \u00e8 un saggio dello scrittore cinese Lin Yutang.\nIl libro descrive la Cina degli anni venti e degli anni trenta.\nFu tradotto in italiano da Piero Jahier nel 1945, per i tipi della Bompiani: fa parte della collana \"Libri scelti per servire al panorama del nostro tempo\"."}
{"id": "3844736", "revid": "69794", "url": "https://it.wikipedia.org/wiki?curid=3844736", "title": "Torneo di pallacanestro maschile NCAA Division I 1978", "text": "Il Torneo di pallacanestro maschile NCAA Division I 1978 si disput\u00f2 dall'11 al 27 marzo 1978. Si tratt\u00f2 della 40\u00aa edizione del torneo.\nVinsero il titolo i Kentucky Wildcats allenati da Joe Hall, al quinto successo della loro storia. Jack Givens venne eletto Most Outstanding Player.\nSquadre.\nLe squadre partecipanti furono 32, suddivise per otto in quattro Regioni: East, Mideast, Midwest, West."}
{"id": "3844741", "revid": "543975", "url": "https://it.wikipedia.org/wiki?curid=3844741", "title": "Episodi di Silk (prima stagione)", "text": "La prima stagione della serie televisiva Silk \u00e8 andata in onda dal 22 febbraio al 29 marzo 2011 sul canale britannico BBC.\nIn Italia la stagione \u00e8 stata trasmessa dal 12 gennaio al 16 febbraio 2012 sul canale satellitare Fox Crime."}
{"id": "3844756", "revid": "287204", "url": "https://it.wikipedia.org/wiki?curid=3844756", "title": "Ozmo", "text": "Biografia.\nIl suo nome \u00e8 legato alla scena storica della street art in Italia, di cui \u00e8 tra i maggiori interpreti.\nDopo la formazione all\u2019Accademia di belle arti di Firenze, Ozmo si dedica per circa un decennio alla pratica del writing, per poi iniziare un percorso tra street art, arte contemporanea e public art. Il lavoro di Ozmo si nutre di innumerevoli stimoli iconografici, tra antico e contemporaneo, a cui applica un continuo processo di appropriazione, rielaborazione e stilizzazione grafica.\nStreet art.\nDal 2001 in poi, a Milano, i primi interventi di ci\u00f2 che oggi conosciamo come street art. Proficua \u00e8 la collaborazione con Abbominevole (Oliver D'Auria), con il quale Ozmo nel 2003 installa i primi poster a grandi altezze avvalendosi di bastone telescopico. Emblematica della sua produzione non autorizzata \u00e8 l'immagine di un teschio, che variamente assemblata e rielaborata diventa la cifra iconica che identifica il suo nome.\nNel 2005 partecipa all\"Urban Edge Show\", al fianco di artisti di fama tra cui London Police, Blu e Shepard Fairey.\nNel 2007 e 2008 rispettivamente, Ozmo figura tra i partecipanti a \"Street Art Sweet Art\" al PAC di Milano (2007) e \"Scala Mercalli\" all\u2019Auditorium Parco della Musica di Roma.\nArte contemporanea.\nParallelamente alle azioni artistiche non autorizzate, Ozmo non rinuncia ad una attivit\u00e0 pittorica pi\u00f9 prossima al sistema dell\u2019arte contemporanea, producendo opere ad olio che lavorano su un piano dell\u2019immagine completamente diverso da quello della street art.\nNel 2004 la sua ricerca pittorica \u00e8 parte della collettiva \"Assab One 2004 \u2013 La nuova generazione artistica in Italia\", curata da Roberto Pinto.\nNel 2007 Ozmo figura nella mostra \"Arte Italiana, 1968-2007\" \"Pittura\" a Palazzo Reale di Milano, curata da Vittorio Sgarbi.\nFuori dai confini nazionali, va registrata la personale alla Pure Evil Gallery di Londra nel 2008.\nNel 2012 Ozmo interviene in note sedi museali: prima nel foyer del Museo del Novecento a Milano, poi sulla terrazza del MACRO di Roma, realizzando il grande dipinto murale intitolato \"Voi valete pi\u00f9 di molti passeri!\".\nPublic art.\nL'attivit\u00e0 nello spazio pubblico di Ozmo, a partire dalla fine degli anni Zero, si apre alla scena del muralismo contemporaneo. Numerose sono le partecipazioni a festival, progetti e le commissioni di grandi marchi, tra cui Absolut (2010) \u2013 l\u2019opera realizzata a Roma viene citata dal New York Times\u2013 e Prada (2014).\nNel 2011 Ozmo dipinge il murale \"Big fish eats small fish\" nella zona Shoreditch a Londra, nei luoghi gi\u00e0 toccati dal celebrato Banksy.\nNel 2014 e 2016 il lavoro dell\u2019artista toscano arriva nell\u2019area di Miami-Wynwood, centro nevralgico internazionale per l\u2019arte contemporanea e il neomuralismo\nDal 2013 al 2018 i suoi interventi pubblici raggiungono anche il Brasile, Capo Verde, Chicago, Shanghai, Chengdu, New York e Parigi.\nNel 2019 realizza a Rieti, nell'ambito del progetto Trame-Tracce di memoria, una grande opera sulla facciata del Tribunale.\nDal 2015 Ozmo \u00e8 direttore artistico della manifestazione internazionale di muralismo Wall in Art, che ha luogo in Valle Camonica (Brescia), e per la quale ha realizzato tre grandi interventi."}
{"id": "3844761", "revid": "729019", "url": "https://it.wikipedia.org/wiki?curid=3844761", "title": "Mitsubishi Cable Industries", "text": "La \u00e8 un'azienda giapponese del gruppo Mitsubishi Materials, a sua volta facente parte del \"keiretsu\" Mitsubishi. Si occupa della produzione di cavi elettrici ed elettronici, tenute meccaniche, fibre ottiche, componenti elettronici per automobili e di trasmettitori per reti wireless.\nStoria.\nLa compagnia \u00e8 stata fondata il 28 giugno 1917 con il nome di \"Dainchi Densen\", ma assunse l'attuale fisionomia societaria solamente tra il 1964 (in occasione della fusione con la \"Nippon Cables\" e il conseguente cambio di nome in \"Dainichi Nippon Cables\") e il 1986, anno in cui l'azienda assunse la denominazione di \"Mitsubishi Cables Industries\". Tra il 1949 e il 2010 l'azienda fu inoltre quotata presso la Borsa di Tokyo, uscendone in seguito alla trasformazione in societ\u00e0 sussidiaria della Mitsubishi Materials Corporation\nSedi e impianti.\nL'azienda \u00e8 dotata di otto sedi, facenti capo a quella principale di Tokyo. Ad esse si affiancano sei stabilimenti e quattro laboratori di ricerca, ciascuno di essi specializzato in un preciso ramo della produzione aziendale. La compagnia conta inoltre sei aziende sussidiarie, tra cui una avente sede negli Stati Uniti.\nSport.\nLa sezione calcistica del circolo sportivo dell'impianto di Amagasaki vanta quattro partecipazioni nelle prime edizioni del secondo raggruppamento della Japan Soccer League, all'epoca massimo livello del campionato giapponese di calcio. Nella stagione in cui la squadra esord\u00ec nel torneo (1972) si mise in evidenza il dipendente Akio Okuda, capocannoniere della competizione con 14 reti."}
{"id": "3844762", "revid": "339392", "url": "https://it.wikipedia.org/wiki?curid=3844762", "title": "SuperSport United F.C.", "text": ""}
{"id": "3844772", "revid": "61051", "url": "https://it.wikipedia.org/wiki?curid=3844772", "title": "Thomas Pennant", "text": "I Pennant erano una famiglia della piccola nobilt\u00e0 gallese originaria della zona di Whitford (Flintshire), che aveva edificato una piccola tenuta a Bychton a partire dal XVII secolo. Nel 1724 il padre di Thomas, David Pennant, aveva inoltre ereditato da un cugino la vicina tenuta di Downing, aumentando considerevolmente il patrimonio di famiglia. Downing Hall, nella cui \u00abstanza gialla\u00bb sarebbe nato Thomas, divenne la residenza principale dei Pennant.\nPennant ricevette la prima educazione alla scuola elementare di Wrexham, prima di trasferirsi alla scuola di Thomas Croft di Fulham nel 1740. Nel 1744 fece ingresso nel Queen's College di Oxford, trasferendosi successivamente all'Oriel College. Cos\u00ec come molti studenti facoltosi dell'epoca, lasci\u00f2 Oxford senza essersi laureato, sebbene nel 1771 il suo lavoro di zoologo sarebbe stato premiato con una laurea onoraria.\nA dodici anni, cos\u00ec come Pennant avrebbe pi\u00f9 tardi ricordato, si appassion\u00f2 alla storia naturale dopo aver ricevuto in dono l'opera \"Ornithology\" di Francis Willughby. Una gita in Cornovaglia nel 1746\u20131747, durante la quale incontr\u00f2 l'antiquario e naturalista William Borlase, accrebbe il suo interesse per minerali e fossili, i quali furono oggetto dei suoi principali studi scientifici nel corso degli anni '50. Nel 1750, la sua testimonianza di un terremoto avvenuto a Downing venne pubblicata nelle \"Philosophical Transactions\" della Royal Society, dove nel 1756 sarebbe comparso anche uno studio su alcuni fossili coralloidi che aveva raccolto a Coalbrookdale (Shropshire). Dal punto di vista pratico, Pennant sfrutt\u00f2 le sue conoscenze geologiche per aprire una miniera di piombo, grazie alle quale avrebbe rimpinguato le finanze della tenuta di Downing, che eredit\u00f2 nel 1763.\nNel 1757, alla presenza di Carlo Linneo, venne nominato membro della Societ\u00e0 Reale Svedese delle Scienze. Nel 1766 pubblic\u00f2 la prima parte della sua \"British Zoology\", opera pi\u00f9 degna di nota come compilazione laboriosa che come un originale contributo alla scienza. Durante la sua stesura visit\u00f2 il continente, dove incontr\u00f2 Buffon, Voltaire, Haller e Pallas.\nNel 1767 venne eletto membro della Royal Society. Nel 1771 venne pubblicata la sua \"Synopsis of Quadrupeds\", in seguito riveduta e ampliata col titolo \"History of Quadrupeds\". Alla fine dello stesso anno pubblic\u00f2 \"A Tour in Scotland in 1769\", che lo rese molto popolare, seguito nel 1774 dal diario di un altro viaggio in Scozia, pubblicato in due volumi. Queste opere si dimostrarono in seguito preziose per aver dato testimonianza di importanti pezzi di antiquariato oggi andati purtroppo perduti. Nel 1778 pubblic\u00f2 un'opera simile, \"Tour in Wales\", seguita da \"Journey to Snowdon\" (del quale la prima parte venne pubblicata nel 1781 e la seconda nel 1783), che successivamente avrebbe costituito il secondo volume dell'opera \"Tour\".\nNel 1783, venne eletto membro straniero dell'Accademia Reale Svedese delle Scienze.\nNel 1782 pubblic\u00f2 \"Journey from Chester to London\" e nel 1785-1787 \"Arctic Zoology\". Nel 1790 comparve il suo \"Account of London\", del quale vennero pubblicate svariate edizioni, e tre anni dopo l'autobiografia \"Literary Life of the late T. Pennant\". Nei suoi ultimi anni fu impegnato nella stesura di un'opera intitolata \"Outlines of the Globe\", della quale i volumi uno e due furono pubblicati nel 1798, e i volumi tre e quattro, pubblicati postumi da suo figlio David Pennant, nel 1800. Fu anche l'autore di un gran numero di opere minori, alcune delle quali pubblicate postume. Mor\u00ec a Downing.\nLa corrispondenza che intrattenne con Gilbert White fu alla base dell'opera di quest'ultimo \"The Natural History and Antiquities of Selborne\". Sfortunatamente, le lettere che Pennant invi\u00f2 a White sono andate perdute.\nIl viaggio di Pennant nelle Ebridi Esterne \u00e8 stato rivisitato da Nicholas Crane in un documentario televisivo trasmesso per la prima volta da BBC Two il 16 agosto 2007, la serie \"Great British Journeys\". A Thomas Pennant \u00e8 stata dedicata la prima delle 8 puntate della serie."}
{"id": "3844782", "revid": "2159364", "url": "https://it.wikipedia.org/wiki?curid=3844782", "title": "Engaso 0.220", "text": "Engaso 0.220 \u00e8 un fumetto di fantascienza italiano pubblicato a partire dal 1994 dall'editore Micro Art di Napoli.\nIdeato da Francesco Casillo, Enzo Troiano e Paolo Caputo, l'albo veniva distribuito con cadenza mensile.\nVi hanno disegnato, fra gli altri, Antonio Marinetti e i gemelli Gianluca e Raul Cestaro.\nTrama.\nDopo quasi cinquecento anni dalla colonizzazione del pianeta Marte, citt\u00e0 tentacolari costruite lungo l'equatore marziano ospitano milioni di abitanti. In gran parte si tratta di operai sfruttati da spietate multinazionali. La storia \u00e8 ambientata a Engaso, un quartiere di New Cube, una di queste grandi metropoli; ben lungi dall'essere un mondo utopistico, la societ\u00e0 di Engaso \u00e8 corrotta, violenta e spietata con i pi\u00f9 deboli.\nTemi.\nSebbene l'ambientazione possa richiamare lo scenario di film quali \"Atto di forza\" (1990) e \"Rollerball\" (1975), \"Engaso 0.220\" presenta un ritratto della societ\u00e0 marziana brutale e senza ipocrisie ed \u00e8 ispirato alla cronaca violenta del mondo contemporaneo. L'assenza di un unico protagonista e la crudezza dei temi trattati differenziano \"Engaso 0.220\" dalla maggior parte dei fumetti editi in quel periodo.\nCritiche.\nEngaso 0.220 fu spesso criticato per la qualit\u00e0 alternante delle sue uscite, la cui causa era dovuto al fatto che la Micro art srl era una societ\u00e0 di propriet\u00e0 di alcuni degli stessi autori (Caputo, Casillo e Troiano).."}
{"id": "3844791", "revid": "1772671", "url": "https://it.wikipedia.org/wiki?curid=3844791", "title": "Varuna (disambigua)", "text": ""}
{"id": "3844793", "revid": "2183875", "url": "https://it.wikipedia.org/wiki?curid=3844793", "title": "Non abbiate paura - La vita di Giovanni Paolo II", "text": "Non abbiate paura - La vita di Giovanni Paolo II (conosciuto anche come \"Non abbiate paura - La vita di Papa Giovanni Paolo II\") \u00e8 un film drammatico del 2005 diretto da Jeff Bleckner con Thomas Kretschmann.\nTrama.\nLa pellicola ripropone la vita di Giovanni Paolo II, il papa del terzo millennio. In questo spaccato della sua vita, Karol Wojty\u0142a viene eletto pontefice il 16 ottobre 1978 e comincia il difficile cammino impostogli da Dio compiendo numerosissimi viaggi nel mondo, venendo ferito nell'attentato in Piazza San Pietro il 13 maggio 1981, contribuendo al crollo del comunismo nell'Est Europa e infine morendo per la malattia di Parkinson il 2 aprile 2005."}
{"id": "3844798", "revid": "61051", "url": "https://it.wikipedia.org/wiki?curid=3844798", "title": "My Country and My People", "text": ""}
{"id": "3844805", "revid": "767487", "url": "https://it.wikipedia.org/wiki?curid=3844805", "title": "Svenska basketligan 1999-2000", "text": "La Svenska basketligan 1999-2000 \u00e8 stata la 47\u00aa edizione del massimo campionato svedese di pallacanestro maschile. La vittoria finale \u00e8 stata ad appannaggio dei Plannja Basket."}
{"id": "3844806", "revid": "137590", "url": "https://it.wikipedia.org/wiki?curid=3844806", "title": "Cesarina Bracco", "text": "Biografia.\nFin da ragazza con il CAI scalava in cordata le montagne del Biellese, in particolare il Mucrone. Comincia a lavorare in fabbrica come operaia alla filatura di Tollegno a 13 anni.\nSale in montagna con le prime formazioni partigiane, dal 19 settembre del 1943: fu prima staffetta garibaldina del distaccamento \"Bandiera\", dislocata sulla Serra, quindi membro della 2\u00aa Brigata \"Biella\" della 75\u00aa Brigata \"Giuseppe Boggiani Alpino\", successivamente inquadrata nella 5\u00aa Divisione \"Maffei\" dove rimase sino alla Liberazione. Il suo primo incontro fu con Elvo Tempia commissario politico della 75\u00aa Brigata. Coinvolse poi la cugina Neva e le amiche Nella e Liliana. Tutte e quattro sposarono partigiani delle formazioni biellesi: Cesarina il comandante Ido Festa (Ulcavo), Neva il comandante Piero Germano (Gandhi), Nella Elvo Tempia (Gim), Liliana il comandante Bruno Salza (Mastrilli).\nDopo la liberazione, la Bracco partecip\u00f2 ai primi scioperi da protagonista e si impegn\u00f2 nelle battaglie per l'emancipazione delle donne. Fu attivista a Torino del Partito Comunista con il marito.\nOnorificenze.\nAlla fine della seconda Guerra Mondiale le venne riconosciuta la qualifica di partigiana combattente. Inoltre l'esercito italiano le riconobbe il grado militare di sottotenente. Il 25 aprile del 1980 il comune di Biella le conferisce la medaglia d'argento. Riceve una medaglia di riconoscimento anche dai comuni di Vercelli e Tollegno.\nScritti.\nScrisse \"La staffetta garibaldina\", pubblicato nel 1976, in cui rievoca episodi della sua esperienza e inserisce ulteriori racconti fra cui quello del giovane di Isnello Giovanni Ortoleva, detto \"Jacon\", morto nell'eccidio di Salussola del 9 marzo 1945."}
{"id": "3844810", "revid": "228587", "url": "https://it.wikipedia.org/wiki?curid=3844810", "title": "Cristo e l'adultera", "text": ""}
{"id": "3844813", "revid": "96758", "url": "https://it.wikipedia.org/wiki?curid=3844813", "title": "Jan Oblak", "text": "Dopo aver iniziato la carriera in Slovenia, trascorre alcune stagioni in Portogallo. Nel 2014 si trasferisce all', dove vince una Supercoppa di Spagna, una UEFA Europa League, una Supercoppa UEFA e un campionato spagnolo. Dal 2012 fa parte della nazionale slovena.\nA livello individuale ha vinto per cinque volte il Trofeo Zamora e quattro volte il titolo di calciatore sloveno dell'anno; nel suo palmar\u00e8s vanta anche un premio LFP come miglior portiere della Liga e l'inserimento, in due occasioni, nella squadra della stagione della UEFA Champions League.\nBiografia.\n\u00c8 figlio dell'ex portiere Matja\u017e Oblak, oltre che fratello di Teja che \u00e8 una giocatrice di basket. Anche sua madre ha fatto parte del mondo dello sport in quanto \u00e8 stata una giocatrice di pallamano.\nCaratteristiche tecniche.\nConsiderato uno dei migliori portieri al mondo, \u00e8 dotato di leadership e di carisma, elementi che gli consentono di trasmettere tranquillit\u00e0 alla difesa, ma anche di un ottimo senso della posizione, rapidi riflessi e di una notevole agilit\u00e0.\nCarriera.\nClub.\nInizi, Benfica e prestiti.\nLa carriera da calciatore di Oblak inizia nel 1999 quando viene acquistato dal Lo\u010dan per militare nelle varie divisioni giovanili. Dopo quattro stagioni passa nelle giovanili dell'. Nel 2009, dopo aver trascorso sei stagioni nella formazione primavera, debutta in prima squadra esattamente l'8 agosto, nel match perso contro il . Conclude la sua prima stagione da calciatore professionista con 28 gol subiti in 33 partite giocate.\nA fine stagione viene acquistato a titolo definitivo per 700.000 euro dal , che dopo pochi giorni dal suo tesseramento lo presta al per fare esperienza. Debutta con gli \"Auri-negros\" il 21 novembre 2010 nel match di Ta\u00e7a de Portugal contro l'. Nella sessione invernale del calciomercato passa in prestito all' ma non trova spazio, nonostante i sei mesi di permanenza nel club di Olh\u00e3o.\nNel luglio del 2011 passa in prestito all', dopo aver fatto ritorno nel club di Lisbona. Debutta con la nuova maglia il 25 settembre nel match perso 2-1 contro la sua ex squadra, l'Olhanense. Tornato al Benfica viene nuovamente girato in prestito, questa volta al dove ottiene un posto da titolare collezionando 28 presenze in campionato.\nA fine stagione fa ritorno al Benfica, dove viene confermato per la stagione 2013-2014. Partito inizialmente come alternativa, gradualmente si guadagna la titolarit\u00e0 mettendosi in mostra come uno dei migliori talenti nel suo ruolo.\nAtl\u00e9tico Madrid.\nIl 16 luglio 2014 viene ufficializzato il suo passaggio all'. Fa il suo esordio nella prima partita a gironi della Champions League 2014-2015, in occasione della sconfitta ad Atene per 3-2 contro l'. In stagione non trova spazio in campionato, ma \u00e8 titolare in Coppa del Re. Nell'andata dei quarti di finale para un rigore a Lionel Messi, ma non riesce ad evitare la ribattuta che vale il gol partita. Il 17 marzo 2015 subentra a Miguel \u00c1ngel Moy\u00e0 durante il ritorno degli ottavi di finale di Champions League contro il . Il 21 marzo successivo fa il suo esordio nella Liga in Atl\u00e9tico Madrid- (2-0). \nNella stagione 2015-16 diventa il portiere titolare della squadra in tutte le competizioni. Il 3 maggio 2016 risulta decisivo per il passaggio in finale di Champions League, fornendo una grande prestazione contro il e parando un rigore. Il 14 maggio vince il Trofeo Zamora, eguagliando il record di Francisco Lia\u00f1o con 38 presenze e soli 18 gol subiti.\nIl 24 ottobre 2016 a Valencia, in occasione della cerimonia dei Premi LFP, Oblak viene premiato come miglior portiere della Liga della stagione precedente. Il 3 gennaio 2017 vince, per il secondo anno consecutivo, il premio come miglior calciatore sloveno dell'anno oltre a classificarsi al sesto posto nella lista dei migliori portieri dell'IFFHS. Il 22 maggio 2017 vince il suo secondo Trofeo Zamora consecutivo, eguagliando il record di Thibaut Courtois, con una media di 0,72 gol subiti a partita.\nNella stagione 2017-18 vince l'Europa League in finale contro l' (3-0), mentre a livello individuale conquista il terzo Trofeo Zamora consecutivo. Il 15 agosto 2018 vince la Supercoppa UEFA contro il (4-2 dopo i tempi supplementari). Il 6 novembre 2018, in occasione della vittoria per 2-0 contro il in Champions League, festeggia la 100\u00aa partita senza subire gol con la maglia dell'Atl\u00e9tico Madrid. Il 30 marzo 2019 gioca la sua 200\u00aa partita con i \"Colchoneros\", in occasione della partita di campionato con l' vinta per 4-0. Al termine della stagione 2018-19 vince il suo quarto Trofeo Zamora consecutivo.\nIl 6 dicembre 2019, in occasione del pareggio a reti inviolate tra e Atl\u00e9tico Madrid, Oblak gioca la sua 96\u00aa partita senza subire gol, superando il primato di 95 appartenente ad Abel Resino. L'8 maggio 2021, in occasione della partita di campionata pareggiata per 0-0 contro il , Oblak disputa la sua partita numero 300 con la maglia dell'Atl\u00e9tico. L'11 giugno 2021 viene premiato come Miglior giocatore della Liga spagnola per la stagione 2020-21. Il 15 agosto 2021, con 304 partite disputate, diventa il portiere con pi\u00f9 incontri giocati con l'Atl\u00e9tico.\nAll'edizione 2021 del Trofeo Yashin, premio per il miglior portiere dell'anno solare, si classifica terzo.\nNazionale.\nDal 2009 milita nell'Under-21 ed esordisce l'8 settembre nel match perso contro il . Debutta con la nazionale maggiore l'11 settembre 2012 contro la , in un match valido per le qualificazioni al .\nDopo il ritiro di Samir Handanovi\u010d dalla nazionale slovena nel novembre 2015, Oblak ne rileva il posto da titolare.\nIl 2018 \u00e8 stato un anno tribolato per lui in nazionale: oltre ad avere chiesto di non venire convocato per recuperare da un infortunio, viene escluso dalla nazionale dal c.t. Toma\u017e Kav\u010di\u010d che pi\u00f9 avanti lo accuser\u00e0 di essere un bugiardo e di avere mentito sulle sue condizioni fisiche; per queste dure dichiarazione Kav\u010di\u010d (che in 10 mesi alla guida non ha mai chiamato Oblak) \u00e8 stato esonerato il 17 ottobre 2018.\nIl 20 marzo 2019 torna in nazionale convocato dal ct Matja\u017e Kek.\nStatistiche.\nAl 26 febbraio 2022 Oblak ha disputato, tra club, nazionale maggiore e nazionali giovanili, 511 partite.\nPresenze e reti nei club.\n\"Statistiche aggiornate al 26 febbraio 2022.\""}
{"id": "3844824", "revid": "120020478", "url": "https://it.wikipedia.org/wiki?curid=3844824", "title": "Bruce Boudreau", "text": "Boudreau vinse il Jack Adams Award come miglior allenatore alla guida dei Washington Capitals nella stagione 2007\u201308.\nCarriera.\nClub.\nBoudreau ebbe una lunga carriera nelle leghe minori nordamericane, dove fu uno dei giocatori pi\u00f9 prolifici di sempre, soprattutto nella American Hockey League (AHL). Trascorse la sua carriera giovanile con i Toronto Marlboros, squadra della Ontario Hockey Association (OHA), mettendo a segno 365 punti in sole tre stagioni disputate. Nell'ultima stagione totalizz\u00f2 165 punti al termine della stagione regolare, mentre nei playoff raccolse 44 punti in 27 partite. Con i Marloboros conquist\u00f2 il titolo della Memorial Cup. Fu premiato inoltre con l'Eddie Powers Memorial Trophy, premio assegnato al miglior cannoniere della lega.\nNel 1975 Boudreau fu selezionato al terzo giro, in 42\u00aa posizione assoluta, dai Toronto Maple Leafs. Il giocatore tuttavia non strinse un accordo con la franchigia canadese, preferendo giocare la stagione 1975-76 con i Minnesota Fighting Saints nella World Hockey Association.\nDurante la sua permanenza con i Johnstown Jets Boudreau ricopr\u00ec un ruolo minore nel film Colpo secco, dove interpret\u00f2 il giocatore numero 7 dei Presidents, avversari dei Chiefs dei fratelli Hanson.\nA partire dalla stagione successiva entr\u00f2 a far parte dell'organizzazione dei Maple Leafs, militando soprattutto nelle formazioni affiliate nelle serie minori. Dopo alcuni trascorsi a Dallas, nel Nuovo Brunswick e a St. Catharines, Boudreau si contraddistinse nella sua permanenza con i Springfield Indians, dove vinse il John B. Sollenberger Trophy nella stagione 1987\u201388. Altre localit\u00e0 nelle quali gioc\u00f2 furono Fort Wayne e la Nuova Scozia. La principale esperienza in NHL con la maglia di Toronto fu nel 1981, quando per sostituire un giocatore infortunato gioc\u00f2 39 partite con 10 reti e 14 assist. Rimase uno dei giocatori pi\u00f9 forti delle serie minori fino al suo ritiro, avvenuto nel 1992.\nAllenatore.\nDopo aver concluso la carriera da giocatore Boudreau inizi\u00f2 la carriera da allenatore. Inizi\u00f2 nelle serie minori nordamericane con i Muskegon Fury, i Fort Wayne Komets, i Mississippi Sea Wolves, i Lowell Lock Monsters, i Manchester Monarchs e gli Hershey Bears.\nSotto la guida di Boudreau gli Hershey Bears nella stagione 2005-2006 conquistarono la Calder Cup della American Hockey League. I Bears riuscirono ad arrivare alle finali della Calder Cup anche l'anno successivo, dove tuttavia furono sconfitti dagli Hamilton Bulldogs.\nIn precedenza Boudreau aveva guidato i Mississippi Sea Wolves alla conquista del campionato dell'ECHL nel 1999, mentre alla guida dei Fort Wayne Komets era giunto nel 1994 alle finali della IHL. Boudreau fu premiato nella stagione 1993-94 con il Commissioner's Trophy come miglior allenatore della lega.\nBoudreau fece il suo esordio su una panchina della National Hockey League con i Washington Capitals il 22 novembre 2007, con un contratto ad-interim; il 26 dicembre fu confermato fino al termine della stagione. Concluse la sua prima stagione con 87 punti, mentre la squadra al momento del suo ingaggio contava 13 punti dopo 21 partite. Sotto la gestione di Boudreau nella stagione 2007-2008 i Capitals vinsero per la prima volta il titolo della Southeast Division in sette anni, riportando la formazione ai playoff dopo cinque stagioni. Al termine della stagione vinse il Jack Adams Award come miglior allenatore della NHL.\nBoudreau continu\u00f2 ad ottenere successi anche nella stagione 2008-09, chiudendo la stagione regolare con un record di 50\u201324\u20138, per un totale di 108 punti, sufficienti per vincere il secondo titolo della Southeast Division ed il secondo posto nella Eastern Conference.\nNella stagione 2009-10, la terza sulla panchina dei Capitals, Boudreau guid\u00f2 Washington ad un record di 54\u201315\u201313, per un totale di 121 punti. Oltre al terzo titolo divisionale e al primo posto nella Eastern Conference la formazione conquist\u00f2 la prima Presidents' Trophy della sua storia. Il successo della stagione regolare non si ripet\u00e9 nei playoff, dove Washington fu eliminata dai Montreal Canadiens in 7 partite, dopo essere stati in vantaggio per 3-1 nella serie. Anche nella stagione 2010-11 Washington vinse i titoli di Division e Conference, prima di essere eliminata al secondo turno dei playoff per 4-0 contro i Tampa Bay Lightning.\nDopo un inizio convincente nella stagione 2011-12, i Capitals vinsero solo 4 partite su 13 nel mese di novembre. Anche a causa del calo di prestazioni delle stelle Aleksandr Ove\u010dkin e Aleksandr S\u0451min la panchina di Boudreau fu messa in discussione, fino al suo licenziamento il 28 novembre 2011. Nell'era moderna della NHL Boudreau fu l'allenatore a raggiungere le 200 vittorie nel minor periodo di tempo. Fu sostituito dall'ex capitano dei Capitals Dale Hunter, fino ad allora allenatore dei London Knights, squadra della OHL. Due giorni pi\u00f9 tardi gli Anaheim Ducks ingaggiarono Boudreau per sostituire l'allenatore uscente Randy Carlyle. L'11 maggio 2012 ricevette un rinnovo biennale del contratto con la franchigia californiana.\nIl 29 aprile 2016 venne eliminato ai playoff in Gara-7 per la quarta volta consecutiva dopo altrettanti titoli divisionali e per questo fu licenziato dai Ducks, ma dopo pochissimi giorni il 7 maggio venne immediatamente ingaggiato dai Minnesota Wild."}
{"id": "3844830", "revid": "47767", "url": "https://it.wikipedia.org/wiki?curid=3844830", "title": "Palazzo Assessorile", "text": "Il Palazzo Assessorile di Cles \u00e8 un edificio medievale del Trentino, situato nel centro storico dell'abitato di Cles in provincia di Trento tra le due principali piazze pubbliche, Corso Dante e Piazza Granda.\nStoria.\nIl Palazzo Assessorile di Cles \u00e8 citato per la prima volta nei documenti il 2 maggio 1356, anno in cui Iosio di Enrico di Sant'Ippolito, al tempo signore di Mechel, comper\u00f2 da Giovanni di Arpone di Cles una casa-torre con cinta muraria. Tale struttura costituisce il nucleo originario del palazzo: costruita intorno al 1200, la torre, in pietra e provvista di feritoie, sorge sulle tracce archeologiche di un precedente analogo edificio, le cui fondamenta sono tuttora visibili attraverso le botole vetrate nella \"Sala della Colonna\", al piano terra del palazzo. Inizialmente la torre era adibita a ponte di comunicazione visiva e a deposito per le derrate alimentari.\nGravemente danneggiata dalle rivolte contadine del Quattrocento (1407 e 1477), che distrussero il castello dei Sant'Ippolito a Mechel, la casa-torre pass\u00f2 alla nobile famiglia de Cles, che la trasform\u00f2 nella sede del Capitano delle Valli del Noce. Si deve a Giorgio de Cles la ristrutturazione complessiva dell'edificio e l'inglobamento della casa-torre nell'attuale struttura con i volumi e l'elevazione ora visibili. Per celebrare il prestigio di famiglia, al termine dei lavori venne affrescato sulla facciata lo stemma de Cles (due leoni rampanti l'uno nell'altro, argento e rosso), datato 1484.\nNel 1538 il Principe Vescovo e Cardinale Bernardo Clesio lasci\u00f2 in eredit\u00e0 il Palazzo al nipote favorito, Ildebrando, cavaliere e nobile dell'impero, capitano delle Valli del Noce e, dal 1529, marito di Anna Wolkenstein. A tali proprietari si devono le decorazioni rinascimentali che caratterizzano ancora oggi le sale del Palazzo.\nNel corso del Seicento, il Palazzo pass\u00f2 per un breve periodo alla famiglia Thun, la quale lo cedette alla Magnifica Comunit\u00e0 di Cles il 30 dicembre 1677.\nDa questo momento in poi il Palazzo assunse funzioni amministrative e giudiziarie, come testimonia la lapide murata sopra il portale gotico nel 1679 (\u00ab...fu comperata dai clesiani acci\u00f2 il foro assessorale fosse costantemente e per sempre nel borgo di Cles, perch\u00e9 prima non aveva un luogo fisso...\u00bb). Da qui deriva il nome di Palazzo Assessorile, in quanto sede degli uffici dei giudici delle Valli di Non e di Sole, detti appunto Assessori, e delle prigioni. L'Assessore delle Valli, un notabile esperto in legge, amministrava la giustizia per conto del Capitano ed indirettamente del Principe Vescovo, applicando gli statuti del 1407.\nIn realt\u00e0 soltanto in epoca napoleonica, e pi\u00f9 precisamente nel 1814, il terzo piano venne ufficialmente adibito a carcere e tale rimase fino al 1975. La modifica costrinse ad erigere divisorie all'interno delle antiche stanze signorili e a rivestire le pareti dei locali con un doppio tavolato in legno di larice. Grazie a questo espediente gli affreschi del terzo piano, commissionati da Anna Wolkenstein a met\u00e0 del Cinquecento, sono rimasti conservati fino all'accurato restauro del palazzo, concluso nel 2009, mentre una prima campagna di scoprimento e restauro dei dipinti era gi\u00e0 stata realizzata allinizio del Novecento.\nSu pressioni delle autorit\u00e0 di tutela delle opere d'arte nel corso del Novecento l'edificio ha perso la sua funzione giudiziaria, ereditata dall'antistante settecentesco Palazzo Dal Lago de Sternberg, oggi sede del tribunale, ed \u00e8 diventato dapprima sede del municipio e del consiglio comunale, in seguito luogo per conferenze ed esposizioni d'arte.\nArchitettura.\nIl Palazzo Assessorile di Cles \u00e8 un connubio fra gotico veneto e nordico, retaggi medioevali e innesti rinascimentali.\nDell'antica casa-torre, perfettamente leggibile da terra fino al secondo piano, permangono i muri perimetrali. All'esterno se ne riconosce l'angolatura in pietra sul lato ovest e all'interno \u00e8 evidente la diversa tessitura muraria, confermata dalla presenza di due feritoie in corrispondenza della scalinata. \nSi trattava di un robusto edificio a pianta quadrata elevato su tre piani, sorretti da mensole di pietra e legno, e coronato da una merlatura alla ghibellina. L'accesso alla torre avveniva attraverso una porta che si trovava a diversi metri dal suolo mediante scala a mano. Il piano terra invece, usato come cantina e dispensa, era raggiungibile tramite una botola nel pavimento e poteva essere utilizzato anche come prigione o cisterna.\nA seguito dell'ampliamento voluto da Giorgio de Cles e terminato nel 1484, grazie all'accorpamento della casa-torre, l'edificio si trasform\u00f2 in palazzo: una massiccia costruzione, elevata su tre piani, decorata in facciata con finestre, bifore ad arco trilobo cuspidato con capitelli decorati a elementi vegetali (identiche a quelle della facciata di Castel Casez nel comune di Sanzeno) e un elegante portale ogivale. Le due bifore centrali al secondo piano rinserrano il portalino in pietra rossa, identico a quello interno al primo piano, porta d'ingresso alla stanza dell'antica torre (Sala della Colonna). Osservando tra le due bifore della parte destra di facciata si pu\u00f2 notare la traccia di una meridiana, di cui si conserva solo lo gnomone. Il periodo medioevale riecheggia all'esterno nella parte sommitale merlata, dove trovano posto feritoie ad occhiello e caditoie a naso poste sotto la linea di gronda, tipiche della tradizione difensiva nordica. Ulteriore aspetto medioevale \u00e8 dato dal torricino posto sul lato nord.\nIldebrando di Jacopo de Cles, noto anche come Aliprando, e marito di Anna Wolkenstein, eredit\u00f2 il palazzo nel 1538 dal Principe Vescovo Bernardo Clesio. Il nobile spost\u00f2 la sua residenza all'interno dell'edificio inaugurando una stagione di splendidi interventi di decoro rinascimentale. Per adornare le sale del secondo piano Ildebrando convoc\u00f2 uno dei pi\u00f9 grandi artisti trentini dell'epoca, Marcello Fogolino, gi\u00e0 autore degli affreschi di Castel Cles e del Magno Palazzo di Trento. Gli affreschi del Fogolino rivestono le pareti con motivi vegetali che racchiudono figure mitologiche, allegorie e motivi araldici.\nTra i capolavori del secondo piano vi \u00e8 la cosiddetta \"Sala del Giudizio\", detta anche \"Baronale\" o \"del Consiglio\", recante un affresco inerente all'allegoria dell'Amicizia e una serie di altre figure moraleggianti. La parete principale allude alla sublimazione dei vizi umani. La figura centrale \u00e8 quella di Diana, dea della luce e delle selve, nonch\u00e9 simbolo di castit\u00e0. In tutta la sala trionfano varie figure mitologiche (nereidi, amorini, satiri, tritoni e putti) e trovano spazio numerose scritte in greco e in latino, tra queste il lamento di Giobbe \"taedet animam meam\" (mi disgusta la mia anima).\nCuore del secondo piano \u00e8 il \"Salotto del Balcone\", illuminato dal portalino e dalla coppia di bifore. L'arte del Fogolino si esprime in tale sala nelle decorazioni a grottesca, datate 1543 e principalmente incentrate sugli animali legati al culto di Bacco (capre, lupi, draghi alati\u2026).\nUn intreccio di tralci vegetali funge da struttura portante per la decorazione e termina su tutti i lati con figure di satiri con la testa cinta d'edera. Al centro dell'affresco troneggiano i leoni rampanti simbolo del casato de Cles.\nLa \"Stanza dell'Erker\", databile tra il 1560 e il 1580 e oggi spazio per la celebrazione dei matrimoni civili, fu affrescata da un maestro di scuola fogoliniana. Le quattro lunette rappresentano le stagioni, circondate da divinit\u00e0 quali Bacco e Cerere e da varie figure mitologiche. Nei cartigli si leggono scritte quali \"Da queste luci il splendor nostro nasce\", \"Sol la tua luce lombra remove\", \"Cossi risplende divin cortese il nome\". \n\u00c8 evidente l'intento apologetico del committente, culminante nella rappresentazione del Sole e della Luna.\nCompleta l'elenco delle stanze del secondo piano il vestibolo con soffitto ligneo, pareti affrescate a bande monocolore bianche e rosse ed un complesso fregio decorato con creature ibride in parte umane ed in parte vegetali.\nNel 1551 Ildebrando lasci\u00f2 il palazzo alla moglie Anna, la quale avvi\u00f2 l'ultima fase di decorazione delle stanze site al terzo piano, che vennero affrescate da un autore nordico. Tra queste le tre stanze di facciata, quasi certamente riservate ad Anna ed Ildebrando, costituiscono il fiore all'occhiello dell'intero palazzo.\nNella cosiddetta \"Stanza degli Dei\" \u00e8 tuttora visibile l'anello superiore affrescato nello stile della grottesca, nel quale sono rappresentati animali fantastici, enormi galline, capri, mostri, amorini con frecce e fiaccole e soprattutto aggraziati levrieri bianchi e neri che rincorrono lepri lungo rami attorcigliati, il tutto su di un originale sfondo giallo puntinato. Sopra la porta e le finestre compaiono le figure mitologiche di Marte, Diana e Giove. Una quarta divinit\u00e0, posta sulla parete occidentale e molto probabilmente femminile, \u00e8 andata perduta. L'affresco propone chiari riferimenti all'ostentazione del potere ed all'esaltazione della signoria committente.\nLa \"Stanza di Anna\", la pi\u00f9 importante e preziosa del Palazzo, riporta innumerevoli volte nella tappezzeria affrescata il monogramma ANNA, intrecciato nelle decorazioni bianche e rosse. L'anello superiore, invece, \u00e8 un raro esempio di rappresentazione a monocromo, rosso, su sfondo blu. Il riquadro principale, posto sulla parete nord, rappresenta una parata trionfale della famiglia di Ildebrando de Cles e Anna Wolkenstein; i due protagonisti si riconoscono al centro della scena, con Anna significativamente ritratta in primo piano rispetto al marito; tutt'intorno la corte \u00e8 rappresentata in una scena di caccia col falcone, assistita dai levrieri. Il riquadro sulla parete sud rappresenta invece la mitica \"Uccisione del cinghiale di Calidone da parte di Meleagro\"; la scena, rara in Trentino, denota un grande dinamismo ed un'espressivit\u00e0 monumentale tipica del Rinascimento. Sulla parete ovest il terzo riquadro rappresenta una non ben definita battaglia fra soldati. Ulteriore pregio della stanza \u00e8 dato dal pavimento in battuto di calce, del quale si pu\u00f2 ancora notare traccia dell'antica colorazione rossa. \nLa \"Stanza di Apollo\" presenta un'elaboratissima tappezzeria affrescata a quadri bianchi e rossi, lavorati agli angoli e nella parte centrale. Al centro delle tre pareti, nella fascia sovrastante, troneggiano i mezzibusti del dio Apollo, di Geta (figlio dell'imperatore Settimio Severo) e di Agrippina (intendendo probabilmente la madre di Nerone), decorati da intrecci di vegetazioni a grottesca ancora una volta su sfondo giallo. Non sono ancora chiare le relazioni fra i personaggi di questa stanza e nemmeno i significati per cui sono stati scelti a campeggiare al centro delle pareti; spiccano per\u00f2 l'eroismo e lo spirito di sacrificio, affiancati dal tema della fedelt\u00e0 coniugale e della valorizzazione del ruolo della donna. Anche in questo locale troviamo l'originale pavimento in battuto di calce, gi\u00e0 visto nella Stanza di Anna.\nLe tre stanze situate entro il perimetro dell'antica torre (\"Vestibolo\", \"Stanza del Camino\" e \"Stanza del Torricino\") ospitano un originale e complesso ciclo di affreschi di ispirazione biblica e di scuola nordico-tedesca. L'intero piano mantiene lo schema della tappezzeria nella parte inferiore (principalmente una decorazione bicromatica bianca e rossa) mentre l'anello superiore presenta raffigurazioni dai colori cupi e freddi, tipici della tradizione nordica. Ulteriore elemento d'interesse \u00e8 dato dai graffiti incisi sulle pareti dai prigionieri delle carceri nel periodo antecedente la copertura lignea delle stesse. Oltre mille scritte trasmettono la sofferenza e le vicende degli occupanti e sono attualmente in fase di studio."}
{"id": "3844832", "revid": "108227912", "url": "https://it.wikipedia.org/wiki?curid=3844832", "title": "Virgilio Lai", "text": "Infanzia.\nNacque a Ulassai, in rione Coccoreddu, figlio di Potito Lai e Maria Demurtas. Primogenito di cinque figli, segu\u00ec tutte le elementari e le medie a Ulassai, mentre le superiori a Nuoro, dove si diplom\u00f2 ragioniere.\nNipote di Maria Lai, era anche fratello della scrittrice Maria Pia Lai Guaita.\nAttivit\u00e0 giornalistica e macchina fotografica.\nAll'et\u00e0 di 18 anni si trasfer\u00ec insieme al padre a Cagliari dove inizi\u00f2 a collaborare presso il giornale La Nuova Sardegna ed all'organo ufficiale del sardismo \"Il Solco\". Qui strinse amicizia con il politico Anselmo Contu, con Pietro Soggiu e con Pietro Melis. Il 15 maggio 1949 divenne il primo addetto all'ufficio stampa del Consiglio Regionale, assunto proprio da Anselmo Contu, come cronista politico.\nFondatore della Edes \"Edizioni Democratiche Sarde\".\nAll'et\u00e0 di 45 anni nel 1971 inaugur\u00f2 la \"Edes edizioni\", Edizioni Democratiche Sarde, una delle maggiori case editrici sarde. Nei vari comitati di coordinamento ci sono i giornalisti di rilievo quali Manlio Brigaglia, Nino Carrus, Graziella Sedda Delitala, Bruno Anatra, \"Giuseppe Serri\", Elena Fasano Guarini, Maria Rosa Cardia, \"ianpaolo Pisu. Ad aprile dello stesso anno la casa editrice pubblic\u00f2 \"La Rivoluzione sarda\" e \"Il Giornale di Sardegna 1795-1796\". Nel 1973 usc\u00ec \"La nostra storia per immagini\", con prefazione di Umberto Cardia, libro che ebbe buon successo e serv\u00ec per formare i documenti della Casa Museo Antonio Gramsci di Ghilarza. Nel maggio 1975 fu pubblicata una delle opere pi\u00f9 importanti di Virgilio Lai: \"Periodici democratici e numeri unici\", che lo porter\u00e0 ad una ricerca instancabile in diverse biblioteche ed archivi storici per certificare che cosa avviene nella pubblicistica e nello studio delle immagini sarde dal 1943 al 1949, anni cruciali per l'informazione pubblica. Egli riport\u00f2 cos\u00ec alla luce un numero significativo di giornali pressoch\u00e9 sconosciuti, legati indissolubilmente al movimento operaio ma anche alla crisi ideologica diffusa maggiormente nei giovani del dopoguerra. Di li a poco proporr\u00e0 un'indagine attenta e non episodica del dopoguerra, denunciando il processo di disgregazione del blocco sociale, alterato da anni di Fascismo. Negli anni Settanta usciranno i libri di Clara Gallini e Giulio Angioni.\nLa macchina fotografica fu sempre presente in tutte le attivit\u00e0: le foto da lui scattate prima con una Voitglander, poi con una Leica e una Pentax modello Reflex, serviranno a documentare tutti i suoi viaggi in tutta l'isola, divenendo uno dei documentaristi pi\u00f9 attenti della societ\u00e0 sarda del dopoguerra. \nMor\u00ec nella sua casa di Cagliari all'et\u00e0 di 83 anni.\nUna parte composta da circa 10000 fotografie, dell'enorme mole di lavoro oggi \u00e8 conservata presso il Comune di Ulassai grazie ad una donazione postmortem del parenti del fotografo."}
{"id": "3844837", "revid": "340520", "url": "https://it.wikipedia.org/wiki?curid=3844837", "title": "Frenchcore", "text": "La Frenchcore \u00e8 un sottogenere della Hardcore techno proposto soprattutto in Francia. \u00c8 un genere molto veloce e ritmato caratterizzato da sonorit\u00e0 rave. I tratti distintivi rispetto alle altre forme di hardcore sono la cassa \"dritta\" e acida e il basso in levare distorto e potente. In molti casi risulta avere influenze dall'ambiente Industrial o Tekno. Il tempo, quasi sempre in 4/4, si aggira solitamente tra i 190 e 230 BPM.\nStoria.\nLa Frenchcore \u00e8 nata, come suggerisce il nome, in Francia verso la met\u00e0 degli anni novanta. In questo periodo la musica Hardcore era molto diffusa e molti artisti francesi come Manu le Malin e Laurent H\u00f4 erano soliti suonarla. Tuttavia, alcuni produttori iniziarono a distaccarsi dalle sonorit\u00e0 tipiche di questo genere dando vita ai vari stili conosciuti oggi. La Frenchcore nasce dai sottogeneri della Hardcore pi\u00f9 ripetitivi e ballabili fortemente influenzati dal mondo dei free party.\nQuello che pu\u00f2 essere considerato a tutti gli effetti il primo progetto Frenchcore \u00e8 il duo conosciuto come Micropoint, fondato da Radium (creatore anche di Psychik Genocide, la prima etichetta discografica interamente dedicata a questo stile) e Al Core nel 1992. Il genere inizier\u00e0 a consolidarsi e a diffondersi proprio a seguito della pubblicazione del loro primo album nel 1998, Neurophonie.\nIl genere nasce fortemente improntato su effetti ritmici, percussioni e loop industriali ma nella seconda met\u00e0 degli anni 2000 inizia a svilupparsi un'altra corrente caratterizzata da arrangiamenti pi\u00f9 melodici o psichedelici e casse intonate, influenzate dalla Hard trance e dalla UK Hardcore. Questa direzione alternativa, inizialmente speriamentata da artisti come The Speed Freak, Hunterwolf e Roms, ha raggiunto la sua maturit\u00e0 con la fondazione della Peacock Records da parte di Dr. Peacock nel 2013, e viene talvolta definita \"Melodic\" o \"Euphoric\", in contrapposizione con la tradizionale Frenchcore priva di elementi melodici importanti.\n\u00c8 proprio dall'inizio degli anni 2010 che il genere comincia a guadagnare consensi e a guadagnare spazio nei maggiori eventi hardcore o in festival dedicati.\nIn tempi recenti lo stile della Frenchcore si \u00e8 sviluppato verso composizioni, armonie e ritmi pi\u00f9 complessi, affiancando al classico 4/4 tempi non binari come il 3/8 e il 5/8 oltre a influenze dalla musica classica.\nAttualmente i massimi esponenti del genere sono Dr. Peacock, Sefa, Radium, The Speed Freak, The Sickest Squad, Randy, The Braindrillerz, Adrenokrome, Sirio, Bit Reactors, X-Mind, Pattern J., Progamers, Chem D."}
{"id": "3844839", "revid": "327773", "url": "https://it.wikipedia.org/wiki?curid=3844839", "title": "Valle di San Lucano", "text": "La Valle di San Lucano \u00e8 una valle alpina del Veneto Settentrionale. Si trova nel Comune di Taibon Agordino, in provincia di Belluno. Conosciuta anche con l'appellativo di Yosemite delle Dolomiti, ospita un paesaggio particolarmente selvaggio e incontaminato ricco di boschi e sorgenti.\n\u00c8 un importante punto di accesso alle Pale di San Martino ed \u00e8 sovrastata dai gruppi montuosi delle Pale di San Lucano e dell'Agner che qui presenta la sua celebre Parete Nord: un salto verticale di oltre 1500 metri inserito nelle 7 Classiche pareti nord delle Alpi e considerato il salto roccioso verticale pi\u00f9 alto d'Europa.\nLa valle \u00e8 percorsa in tutta la sua lunghezza dal Torrente Tegnas che all'altezza di Col di Pra riceve le acque del torrente Bordina. Con un orientamento Ovest-Est confluisce poi nella Conca Agordina presso Taibon.\nCentri Abitati.\nL'abitato principale della valle \u00e8 la Frazione Col di Pra che comprendendo le case sparse Cadene, Molin e Toc conta complessivamente circa 13 abitanti stabili. Dopo la grande frana del 1908 le Frazioni Pra, Lagunaz e i Chin sono state abbandonate e oggi versano in rovina tra la vegetazione sul versante meridionale delle Pale di San Lucano. Le altre frazioni della valle sono M\u00e8zzavalle, San Lucano e Plombianch.\nFlora.\nLa vegetazione della Valle di San Lucano varia a seconda dell'altitudine. Nella parte bassa, nel lato esposto a Sud delle Pale di San Lucano, \u00e8 presente un vasto bosco di pino silverstre misto a carpino nero, mentre al fondovalle sono frequenti ontani, noccioli, frassini e aceri. I veri padroni della valle sono comunque abeti rossi, larici e faggi che formano grandi boschi misti dai 600 fino ai 1800 metri di altitudine, quota a cui si trova mediamente il limite della vegetazione di alto fusto. Oltre tale limite si estendono le praterie alpine nelle quali possiamo trovare ginepri, ontani verdi e pini mughi.\nFauna.\nLa fauna presente \u00e8 quella classica alpina: cervo, capriolo, camoscio, raro invece lo stambecco che \u00e8 presente con sporadici esemplari provenienti dai vicini tentativi di ripopolamento del Parco Naturale Paneveggio - Pale di San Martino. Da segnalare la presenza di specie relativamente rare come la lince, il francolino di monte, la pernice bianca e il fagiano di monte, il toporagno acquaiolo di Miller.\nFino alla primavera del 2013 nei pressi del villaggio di Col di Pra veniva regolarmente avvistato un rarissimo esemplare di capriolo bianco, oggi non pi\u00f9 presente.\nCollegamenti esterni.\nwww.valledisanlucano.it"}
{"id": "3844843", "revid": "1442080", "url": "https://it.wikipedia.org/wiki?curid=3844843", "title": "Avon Championships of Chicago 1979 - Singolare", "text": "Il singolare del torneo di tennis Avon Championships of Chicago 1979, facente parte del WTA Tour 1979, ha avuto come vincitrice Martina Navr\u00e1tilov\u00e1 che ha battuto in finale Tracy Austin 6\u20133, 6\u20134."}
{"id": "3844858", "revid": "1573940", "url": "https://it.wikipedia.org/wiki?curid=3844858", "title": "Djanet", "text": "Djanet \u00e8 una citt\u00e0 dell'Algeria orientale, capoluogo dell'omonimo distretto e dell'omonima municipalit\u00e0. "}
{"id": "3844863", "revid": "1442080", "url": "https://it.wikipedia.org/wiki?curid=3844863", "title": "Avon Championships of Los Angeles 1979 - Singolare", "text": "Il singolare del torneo di tennis Avon Championships of Los Angeles 1979, facente parte del WTA Tour 1979, ha avuto come vincitrice Chris Evert che ha battuto in finale Martina Navr\u00e1tilov\u00e1 6-3, 6-4."}
{"id": "3844869", "revid": "36426", "url": "https://it.wikipedia.org/wiki?curid=3844869", "title": "Greta la pazza", "text": ""}
{"id": "3844870", "revid": "36426", "url": "https://it.wikipedia.org/wiki?curid=3844870", "title": "Museum Mayer van den Bergh", "text": ""}
{"id": "3844873", "revid": "36426", "url": "https://it.wikipedia.org/wiki?curid=3844873", "title": "Institute of Arts (Detroit)", "text": ""}
{"id": "3844875", "revid": "2730", "url": "https://it.wikipedia.org/wiki?curid=3844875", "title": "Avon Championships of Detroit 1979 - Singolare", "text": "Il singolare del torneo di tennis Avon Championships of Detroit 1979, facente parte del WTA Tour 1979, ha avuto come vincitrice Wendy Turnbull che ha battuto in finale Virginia Ruzici 7\u20135, 1\u20136, 7\u20136."}
{"id": "3844876", "revid": "252732", "url": "https://it.wikipedia.org/wiki?curid=3844876", "title": "Equazioni differenziali del moto", "text": ""}
{"id": "3844879", "revid": "767487", "url": "https://it.wikipedia.org/wiki?curid=3844879", "title": "Hamlet (film 1907)", "text": "Hamlet \u00e8 un film muto del 1907 diretto ed interpretato da Georges M\u00e9li\u00e8s.\nIl film, che \u00e8 considerato perduto, \u00e8 stata la prima grande trasposizione cinematografica della tragedia shakespeariana."}
{"id": "3844880", "revid": "1442080", "url": "https://it.wikipedia.org/wiki?curid=3844880", "title": "Avon Championships of Philadelphia 1979 - Singolare", "text": "Il singolare del torneo di tennis Avon Championships of Philadelphia 1979, facente parte del WTA Tour 1979, ha avuto come vincitrice Wendy Turnbull che ha battuto in finale Virginia Wade 5-7, 6-3, 6-2."}
{"id": "3844889", "revid": "161273", "url": "https://it.wikipedia.org/wiki?curid=3844889", "title": "P/2002 VP94 LINEAR", "text": ""}
{"id": "3844893", "revid": "767487", "url": "https://it.wikipedia.org/wiki?curid=3844893", "title": "Hamlet (film 1908 Desfontaines)", "text": "Hamlet \u00e8 un film muto del 1908 diretto da Henri Desfontaines che svolge una piccola parte anche come attore.\nTrama.\nIn Danimarca Amleto viene cacciato dallo zio che uccide il fratello, il re, e sposa la vedova Gertrude. Amleto dopo aver vagato a lungo decide di riprendersi ci\u00f2 che gli spetta."}
{"id": "3844894", "revid": "1442080", "url": "https://it.wikipedia.org/wiki?curid=3844894", "title": "Avon Championships of Boston 1979 - Singolare", "text": "Il singolare del torneo di tennis Avon Championships of Boston 1979, facente parte del WTA Tour 1979, ha avuto come vincitrice Dianne Fromholtz che ha battuto in finale Sue Barker 6\u20132, 7\u20136."}
{"id": "3844896", "revid": "599013", "url": "https://it.wikipedia.org/wiki?curid=3844896", "title": "\u0160i\u0161kov", "text": ""}
{"id": "3844908", "revid": "599013", "url": "https://it.wikipedia.org/wiki?curid=3844908", "title": "Provincia di Or\u00ebl", "text": ""}
{"id": "3844917", "revid": "767487", "url": "https://it.wikipedia.org/wiki?curid=3844917", "title": "Amleto (film 1908 Comerio)", "text": "Amleto \u00e8 un film muto del 1908 diretto da Luca Comerio."}
{"id": "3844921", "revid": "287204", "url": "https://it.wikipedia.org/wiki?curid=3844921", "title": "Family Circle Cup 1979 - Singolare", "text": "Il singolare del torneo di tennis Family Circle Cup 1979, facente parte del WTA Tour 1979, ha avuto come vincitrice Tracy Austin che ha battuto in finale Kerry Reid 7-6(3), 7-6(7)."}
{"id": "3844932", "revid": "173617", "url": "https://it.wikipedia.org/wiki?curid=3844932", "title": "Internazionali d'Italia 1979 - Singolare femminile", "text": "Il singolare femminile del torneo di tennis Internazionali d'Italia 1979, facente parte del WTA Tour 1979, ha avuto come vincitrice Tracy Austin che ha battuto in finale Sylvia Hanika 6\u20134, 1\u20136, 6\u20133."}
{"id": "3844938", "revid": "27723", "url": "https://it.wikipedia.org/wiki?curid=3844938", "title": "Stazione di Classe", "text": "La stazione di Classe \u00e8 una stazione ferroviaria a servizio di Classe, frazione del comune di Ravenna. Si trova sulla linea Ferrara-Rimini.\nStoria.\nLa stazione venne inaugurata ufficialmente il 1\u00ba settembre 1884, in concomitanza con l'apertura del tronco Ravenna-Cervia della ferrovia Ferrara-Rimini.\nStrutture e impianti.\nLa gestione degli impianti \u00e8 affidata a Rete Ferroviaria Italiana (RFI), mentre la pulizia e la manutenzione degli spazi aperti al pubblico \u00e8 affidata al Comune.\nFabbricati.\nIl fabbricato viaggiatori \u00e8 una struttura in muratura a due piani. Il piano terra ospita la sede del Comitato Cittadino di Classe, la sala d'aspetto e locali tecnici non accessibili al pubblico. Il primo piano \u00e8 adibito ad abitazione privata.\nAccanto al fabbricato viaggiatori \u00e8 presente un piccolo edificio che ospita i servizi igienici, non pi\u00f9 utilizzato.\nLa stazione dispone di un piccolo scalo merci, non pi\u00f9 utilizzato.\nPiazzale binari.\nAttualmente la stazione dispone di un solo binario. Originariamente era dotata di 3 binari per il servizio passeggeri e 2 binari tronchi a servizio dello scalo merci. Il binario 2 e il relativo marciapiede, sono stati dismessi nel corso del 2011, rendendo la stazione non pi\u00f9 atta a effettuare incroci e/o precedenze.\nL'ex raccordo e il museo.\nDal binario 3 si diramava un binario di raccordo a servizio del vicino zuccherificio chiuso negli anni '80.\nIl binario, sebbene tagliato dal tracciato, \u00e8 ancora presente in alcuni tratti. Nell'area della pesa lomotive il comitato cittadino ha provveduto a riqualificare l'area creando il museo \"Vecchia Pesa\" e a collocare una locomotiva da manovra a vapore dell'epoca, restaurata.\nMovimento.\nLa stazione \u00e8 servita da treni regionali svolti da Trenitalia Tper nell'ambito del contratto di servizio stipulato con la regione Emilia-Romagna.\nIn totale sono circa trenta i treni che effettuano servizio in questa stazione, esclusivamente di categoria regionale.\nLa stazione \u00e8 impresenziata; la circolazione dei treni \u00e8 regolata dal Dirigente Centrale Operativo \"DCO Romagna\" con sede a Bologna Centrale.\nA novembre 2019, la stazione risultava frequentata da un traffico giornaliero medio di circa 59 persone (33 saliti + 26 discesi).\nServizi.\nLa stazione \u00e8 classificata da RFI nella categoria \"Bronze\".\nI viaggiatori in partenza da Classe possono acquistare il biglietto direttamente a bordo del treno, senza alcun sovrapprezzo, rivolgendosi al capotreno; sono anche presenti due biglietterie automatiche."}
{"id": "3844942", "revid": "2730", "url": "https://it.wikipedia.org/wiki?curid=3844942", "title": "WTA German Open 1979 - Singolare", "text": "Il singolare del torneo di tennis WTA German Open 1979, facente parte del WTA Tour 1979, ha avuto come vincitrice Caroline Stoll che ha battuto in finale Regina Mar\u0161\u00edkov\u00e1 7-6, 6-0."}
{"id": "3844948", "revid": "2169878", "url": "https://it.wikipedia.org/wiki?curid=3844948", "title": "Amleto (film 1908 Caserini)", "text": "Amleto \u00e8 un cortometraggio muto del 1908 diretto da Mario Caserini.\nTrama.\nAmleto sospetta che suo zio abbia ucciso suo padre, re di Danimarca, per usurparne il trono e la mano della madre, ma il principe non pu\u00f2 decidere se vendicarsi o meno."}
{"id": "3844953", "revid": "1543377", "url": "https://it.wikipedia.org/wiki?curid=3844953", "title": "Poposaurus", "text": "Il poposauro (gen. Poposaurus) \u00e8 un rettile estinto, appartenente agli arcosauri. Visse nel Triassico superiore (Norico, circa 215 milioni di anni fa) e i suoi resti fossili sono stati ritrovati in Nordamerica (Wyoming, Utah, Arizona e Texas). In passato \u00e8 stato ritenuto un dinosauro, un fitosauro e un \"rauisuco\", a causa di alcune caratteristiche insolite.\nDescrizione.\nQuesto animale doveva raggiungere i 4 metri di lunghezza, met\u00e0 dei quali spettavano alla coda. Si suppone che un esemplare adulto di \"Poposaurus\" pesasse circa 60 /75 chilogrammi, e che gli individui pi\u00f9 grandi potessero arrivare ai 100 chilogrammi. Il corpo di \"Poposaurus\" era compresso lateralmente, e la struttura del bacino era insolitamente lunga e stretta. Il pube e l'ischio erano allungati, e la parte finale del pube formava una particolare struttura a uncino, tipica di \"Poposaurus\" e di pochi altri rettili strettamente imparentati. Vi erano cinque vertebre sacrali che connettevano la spina dorsale al bacino, ovvero tre in pi\u00f9 che nella gran parte degli altri arcosauri primitivi. \nLe zampe posteriori erano lunghe circa il doppio di quelle anteriori, ed erano molto vicine fra loro. Il piede aveva cinque dita, ma il quinto era ridotto a un piccolo sperone osseo a fianco dei metatarsi. Le tre dita in mezzo erano ben sviluppate, e davano al piede un'apparenza tridattila. Il calcagno si protendeva ben al di fuori della zampa, e andava a formare un tallone ben distinto.\nClassificazione.\n\"Poposaurus\" \u00e8 un genere di arcosauri estinti, appartenenti al clade dei Poposauroidea. Questo insolito gruppo di rettili comprendeva forme acquatiche, dotate di becco e di vele dorsali. Di \"Poposaurus\" \u00e8 noto quasi tutto lo scheletro, tranne il cranio. La specie tipo, Poposaurus gracilis, venne descritta da M. G. Mehl nel 1915, mentre una seconda specie (\"P. langstoni\") venne originariamente considerata la specie tipo di un altro genere, \"Lythrosuchus\". \nStoria delle scoperte.\nI primi resti di \"Poposaurus\" vennero trovati nel 1904 nei pressi di Lander, nel Wyoming. Nel 1907, il paleontologo J. H. Lees descrisse il fossile, un ilio (parte del bacino) proveniente dalla formazione Popo Agie, e lo identific\u00f2 come appartenente al fitosauro \"Palaeorhinus bransoni\" (Lees, 1907). Nel 1915, il paleontologo M. G. Mehl descrisse materiale pi\u00f9 completo proveniente dalla stessa formazione (tra cui vertebre, bacino e ossa delle zampe) e lo denomin\u00f2 \"Poposaurus\". Mehl concluse che l'ilio descritto da Lees era in realt\u00e0 un altro esemplare di \"Poposaurus\". Lo stesso Mehl si rese anche conto che questo animale non era un fitosauro (il bacino era troppo diverso e le vertebre sacrali erano pi\u00f9 numerose). Lo studioso raffront\u00f2 \"Poposaurus\" con un altro animale descritto in precedenza, \"Dolichobrachium\", sempre del Triassico del Wyoming; quest'ultimo era conosciuto solo per alcuni denti, un omero e parte del cinto pettorale, ma Mehl sugger\u00ec comunque che il materiale di \"Poposaurus\" e \"Dolichobrachium\" potessero appartenere a un singolo animale. Mehl, infine, riscontr\u00f2 somiglianze con i dinosauri teropodi (ad esempio le ossa cave delle zampe e l'acetabolo profondo), ma non classific\u00f2 \"Poposaurus\" tra i dinosauri poich\u00e9 ogni vertebra sacrale reggeva una singola costola (i dinosauri teropodi, invece, hanno pi\u00f9 costole per ogni vertebra sacrale) (Mehl, 1915).\nNegli anni successivi, \"Poposaurus\" venne assegnato a vari gruppi di rettili. Il paleontologo ungherese Franz Nopcsa lo classific\u00f2 tra i dinosauri ornitischi nel 1921, riscontrando somiglianze con \"Iguanodon\" e \"Camptosaurus\". Lo stesso Nopcsa nel 1928 propose la nuova famiglia Poposauridae, e addirittura un nuovo sottordine chiamato Poposauroidea. Per Nopcsa, Poposauroidea era uno dei tre sottordini che costituivano l'ordine degli Ornithopoda. Successivamente numerosi paleontologi convalidarono questa classificazione; ad esempio, Oskar Kuhn consider\u00f2 \"Poposaurus\" come appartenente a un proprio sottordine (Poposauria) negli ornitischi, mentre nel 1930 Oliver Perry Hay ritenne che \"Poposaurus\" fosse un dinosauro sauropodomorfo affine ad \"Anchisaurus\". Friedrich von Huene, nel 1950, ritenne che \"Poposaurus\" fosse uno stegosauro primitivo.\nNel 1961, il paleontologo statunitense Edwin Colbert ridescrisse il materiale attribuito a \"Poposaurus\" e concluse che questo animale era un dinosauro teropode. Colbert pensava che \"Poposaurus\" non potesse essere un arcosauro primitivo a causa delle ossa cave e delle vertebre dalla struttura complessa. Lo studioso consider\u00f2 \"Poposaurus\" un membro dei carnosauri, ma poich\u00e9 l'ilio era diverso da quello di ogni altro arcosauro noto, lo classific\u00f2 in una famiglia a s\u00e9 stante, i Poposauridae. Nello stesso studio, Colbert descrisse un ilio proveniente dal Dockum Group in Texas come appartenente a \"P. gracilis\" (Colbert, 1961). Nel 1977, in uno studio sui dinosauri saurischi del Triassico superiore, Peter Galton riclassific\u00f2 \"Poposaurus\" come un tecodonte degli pseudosuchi. Galton inoltre ridescrisse ci\u00f2 che Mehl nel 1915 ritenne parte di un femore come la parte terminale delle ossa fuse del pube; lo studioso not\u00f2 somiglianze tra i bacini di \"Poposaurus\", \"Arizonasaurus\", \"Bromsgroveia\", \"Postosuchus\" e \"Teratosaurus\", e raggrupp\u00f2 tutti questi rettili triassici nella famiglia dei poposauridi (Galton, 1977).\nNel 1995 Robert Long e Philip Murry descrissero nuovi fossili di \"Poposaurus\" provenienti dalla cava a \"Placerias\" nella formazione Chinle dell'Arizona. Tra il nuovo materiale fossile vi erano parti delle zampe inferiori, comprese tibia e calcagno. Nello studio, i due paleontologi conclusero che \"Postosuchus\" non era un poposauride, poich\u00e9 il materiale sul quale era basato era in realt\u00e0 una chimera, ovvero un insieme di ossa appartenenti a diversi animali: in particolare, il pube di \"Postosuchus\" apparteneva in realt\u00e0 a \"Poposaurus\". \"Postosuchus\" venne quindi riclassificato nei rauisuchidi, mentre la famiglia dei poposauridi raggruppava quindi \"Poposaurus\", \"Bromsgroveia\" e il nuovo genere \"Lythrosuchus\" (Long e Murry, 1995). Fossili di \"Poposaurus\" sono stati ritrovati anche nella formazione Chinle in Utah, nella formazione Tecovas in Texas e nella Foresta Pietrificata dell'Arizona. Tutto il materiale venne ridescritto nel 2007 e \"Lythrosuchus\" venne considerato una specie di \"Poposaurus\" (\"P. langstoni\"), differente da \"P. gracilis\" per le maggiori dimensioni e per dettagli della struttura del bacino (Weinbaum e Hungerb\u00fchler, 2007). Nel 2011, un esemplare quasi completo di \"P. gracilis\" (noto come YPM VP 057100) \u00e8 stato ritrovato nella formazione Chinle in Utah. Esso comprende le zampe anteriori, quelle posteriori, il bacino, costole, vertebre dorsali e gran parte della coda, ma purtroppo \u00e8 sprovvisto di cranio (Schachner et al, 2011).\nFilogenesi.\n\"Poposaurus\" \u00e8 un membro dei poposauridi, ovvero parte di un gruppo pi\u00f9 grande di rettili arcosauri noto come Poposauroidea. \"Poposaurus\" \u00e8 strettamente imparentato con altri arcosauri triassici, come gli ctenosauriscidi e gli shuvosauridi. Un'analisi filogenetica effettuata nel 2011 (Gauthier et al, 2011) considera \"Poposaurus\" come il \"sister taxon\" dell'erbivoro \"Lotosaurus\" e degli shuvosauridi. Altri poposauroidi basali sono risultati essere gli ctenosauriscidi e l'acquatico \"Qianosuchus\".\nSotto \u00e8 illustrato il cladogramma da Gauthier \"et al.\" (2011):\nPaleobiologia.\nLocomozione.\nCome i dinosauri teropodi, anche \"Poposaurus\" era un bipede obbligato, che quindi camminava sulle sole zampe posteriori. Come tutti gli pseudosuchi, per\u00f2, era pi\u00f9 strettamente imparentato con i coccodrilli che con i dinosauri. Si suppone che \"Poposaurus\" abbia sviluppato questo tipo di locomozione indipendentemente, forse grazie all'abilit\u00e0 di alcuni arcosauri primitivi di camminare tenendo le zampe sotto il corpo. \nQuando M. G. Mehl denomin\u00f2 per la prima volta \"Poposaurus\" nel 1915, lo descrisse come \u201cuna creatura molto muscolosa ma leggera, forse occasionalmente bipede e quasi sicuramente rapida nei movimenti\u201d. Mehl bas\u00f2 questa descrizione sulle lunghe ossa delle zampe e sulla profondit\u00e0 dell'acetabolo, due caratteristiche che lo collegavano ai dinosauri bipedi. Dagli anni '70, per\u00f2, \"Poposaurus\" \u00e8 stato considerato un arcosauro pi\u00f9 strettamente imparentato con i coccodrilli. Gran parte dei suoi parenti (come i grandi rauisuchidi e gli ctenosauriscidi) erano quadrupedi obbligati, che non potevano spostarsi a due zampe; anche se non era noto uno scheletro completo, si riteneva quindi che anche \"Poposaurus\" fosse quadrupede. La scoperta dell'esemplare YPM VP 057100, avvenuta nel 2011, ha gettato nuova luce sulla morfologia di \"Poposaurus\". L'esemplare conferm\u00f2 le intuizioni originarie di Mehl, rivelando che questo animale era bipede. Lo scheletro conserva sia le zampe anteriori che quelle posteriori, rivelando che queste ultime erano molto pi\u00f9 lunghe delle prime.\nAnche se \"Poposaurus\" e i primi dinosauri erano entrambi bipedi, il metodo di locomozione si evolse in modo indipendente nei due gruppi. Le origini separate sono visibili attraverso alcune differenze negli scheletri di \"Poposaurus\" e dei dinosauri. Al contrario di questi ultimi, \"Poposaurus\" possedeva la caviglia tipica dei crurotarsi, di solito associata a una locomozione quadrupede. \"Poposaurus\" possedeva anche una postura \u201ceretta a colonna\u201d, in cui l'acetabolo guarda verso il basso, ed \u00e8 posizionato direttamente sopra la testa del femore. Al contrario, i dinosauri hanno una struttura del bacino \u201ceretto a contrafforte\u201d, in cui l'acetabolo guarda all'infuori e la testa del femore \u00e8 inclinata per entrarvi.\nAnche se acquisirono la postura bipede indipendentemente, sia \"Poposaurus\" che i dinosauri ereditarono una propensione per il movimento \u201ca zampe erette\u201d da un antenato arcosauro pi\u00f9 antico. La postura di questo arcosauro ancestrale pu\u00f2 essere ipotizzata grazie a un metodo noto come raggruppamento filogenetico. Gli arcosauri sono un gruppo attualmente rappresentato da coccodrilli e uccelli, e ci\u00f2 significa che il primo arcosauro era un antenato comune di tutti i coccodrilli e di tutti gli uccelli. Questi ultimi hanno una postura eretta fissa, e i coccodrilli hanno la possibilit\u00e0 di camminare con le zampe erette. Se una postura eretta \u00e8 considerata omologa in coccodrilli e uccelli, il raggruppamento filogenetico allora implica che essi hanno ereditato questo tratto dal loro antenato comune e che anche quest'ultimo aveva una postura eretta. Con questo ragionamento, si suppone che i primi arcosauri fossero in grado di camminare con le zampe al di sotto del corpo. \"Poposaurus\" e i dinosauri raggiunsero una postura bipede poich\u00e9 le loro zampe posteriori si allungarono, i loro bacini si irrobustirono e le loro spine dorsali si adattarono a una flessione dorsoventrale. Altri adattamenti che potrebbero aver facilitato la locomozione bipede includono lo sviluppo di un cuore suddiviso e polmoni con un flusso d'aria unidirezionale (tramite raggruppamento filogenetico si suppone che questi caratteri fossero presenti in \"Poposaurus\").\nLa muscolatura delle zampe posteriori di \"Poposaurus\" \u00e8 stata ricostruita in uno studio del 2011, in cui si sono esaminate le zone di inserzione dei muscoli nelle ossa delle zampe e si sono fatte ipotesi basate su analisi filogenetiche. Sono quindi stati descritti 26 muscoli, tre legamenti e due strutture di tessuto connettivo. Anche se gli ipotetici muscoli di \"Poposaurus\" condividono molti aspetti di quelli degli uccelli, sono pi\u00f9 simili a quelli dei coccodrilli. Si suppone che \"Poposaurus\" possedesse un muscolo \"puboischiotibialis\", ma questo \u00e8 assente negli uccelli e (si suppone) anche nei dinosauri non aviani. Analoga situazione si riscontra per l'estensore \"digitorum brevis\", mentre il \"puboischiofemoralis externus\" doveva essere simile a quello dei coccodrilli. Altri aspetti della muscolatura dovevano differire da quella dei coccodrilli: ad esempio, il \"puboischiofemoralis internus\" ha origine sulla spina dorsale nei coccodrilli e sul bacino in \"Poposaurus\" (Schachner et al, 2011).\nSi suppone che l'origine di questo muscolo nella zona del bacino fosse la condizione originaria negli arcosauri, poich\u00e9 \u00e8 nota anche negli uccelli e nei dinosauri (che si diversificarono precedentemente). Si presume che \"Poposaurus\" avesse muscoli adduttori ancora pi\u00f9 grandi di quelli dei dinosauri, e che la zona di inserzione di questi corresse lungo tutta la lunghezza del femore (Gauthier et al, 2011).\nRespirazione.\nLo studio del 2011 sulla muscolatura di \"Poposaurus\" ha anche suggerito una particolare forma di respirazione che avrebbe coinvolto i muscoli addominali. Lo studio ipotizza che \"Poposaurus\" avesse un muscolo \"ischiotruncus\" che decorreva dall'ischio fino alla parte posteriore del bacino, attraverso il pube e tra le costole ventrali (gastralia) nell'addome. In una forma di respirazione (nota come respirazione cuirassale) l\u2019\"ischiotruncus\" avrebbe contratto e compresso il tronco, riempiendo di aria i polmoni."}
{"id": "3844961", "revid": "212348", "url": "https://it.wikipedia.org/wiki?curid=3844961", "title": "Ornithosuchidae", "text": "Gli ornitosuchidi (Ornithosuchidae) sono un gruppo di arcosauri estinti, appartenenti ai crurotarsi. Vissero nel Triassico superiore (Carnico - Retico, circa 235 - 200 milioni di anni fa) e i loro resti fossili sono stati ritrovati in Europa e in Sudamerica. Per lungo tempo sono stati ritenuti erroneamente gli antenati dei grandi dinosauri carnivori (carnosauri).\nDescrizione.\nQuesti animali erano di dimensioni medio/grandi (2 - 3 metri di lunghezza), ed erano dotati di un cranio ampio e leggero. Le zampe posteriori erano lunghe e snelle, mentre quelle anteriori erano pi\u00f9 brevi (circa due terzi di quelle posteriori) e piuttosto gracili.\nGli ornitosuchidi possono essere identificati facilmente tra gli altri arcosauri triassici a causa della presenza di un diastema (uno spazio tra i denti) piuttosto arcuato. Quando le fauci erano chiuse, due grandi denti inferiori andavano a riempire lo spazio tra premascella e mascella. Vi erano due basse depressioni sulle pareti del diastema per permettere l'alloggio di questi denti. I grandi denti della mandibola erano posizionati dietro a un altro dente pi\u00f9 piccolo, che sporgeva all'infuori. Questo tipo di disposizione della dentatura \u00e8 unico tra gli arcosauri basali del Triassico. Un'altra caratteristica degli ornitosuchidi era data dall'insolita forma del muso, ricurvo verso il basso (in particolare nelle forme sudamericane, ma non in \"Ornithosuchus\").\nAlcune altre caratteristiche distinguevano gli ornitosuchidi da ogni altro arcosauro triassico: gli ornitosuchidi, ad esempio, possedevano una piccola finestra tra l'osso palatino e l'osso pterigoide, nella regione del palato. Inoltre, il contatto tra le ossa nasali e prefrontali era ridotto o assente, e le ossa frontali e lacrimali erano in contatto fra loro. In altri arcosauri (come i rauisuchi, gli aetosauri, gli pterosauri e i dinosauromorfi) il contatto tra le ossa nasale e prefrontale separa il frontale e il lacrimale.\nAl contrario di gran parte degli altri arcosauri primitivi, le ossa degli artigli inferiori sono compresse lateralmente. Esse sono molto profonde, pi\u00f9 alte che lunghe, acuminate e ricurve, specialmente pr quanto riguarda il dito interno. Questo tipo di artiglio non \u00e8 noto in nessun altro arcosauro eccetto che negli pterosauri.\nGran parte degli altri gruppi di arcosauri sono stati spesso classificati in base alla struttura delle loro caviglie. Nella maggior parte dei crurotarsi, l'astragalo ha una proiezione convessa che si inserisce in uno spazio concavo nel calcagno. Questa condizione \u00e8 conosciuta come \"normale caviglia da coccodrillo\". Gli ornitosuchidi sono unici tra i crurotarsi (e tra tutti gli arcosauri) nel possedere una \"caviglia da coccodrillo a rovescio\": in questa condizione, la cavit\u00e0 non \u00e8 posta nel calcagno bens\u00ec nell'astragalo. Negli ornitosuchidi, il calcagno porta una proiezione convessa analoga a quella riscontrabile nell'astragalo degli arcosauri con caviglia tipica da coccodrillo. Questa condizione \"inversa\" \u00e8 riscontrabile anche in \"Euparkeria\", un arcosauriforme basale del Triassico inferiore, classificato al di fuori dei veri arcosauri.\nClassificazione.\nGli ornitosuchidi hanno una classificazione piuttosto complicata. Inizialmente vennero considerati parte del gruppo noto come Pseudosuchia, comprendente gran parte degli arcosauri triassici di piccole dimensioni e bipedi, come \"Hesperosuchus \"e \"Saltoposuchus \"(\u00e8 ora noto che gran parte di queste forme sono crocodilomorfi basali noti come Sphenosuchia).\nIn seguito, \"Ornithosuchus \"venne riclassificato come un membro molto primitivo e arcaico dei dinosauri teropodi (Walker, 1964). In ogni caso, \"Ornithosuchus \"(come gli altri membri della sua famiglia) possedeva una quantit\u00e0 di caratteri primitivi (plesiomorfici), ad esempio una doppia fila di piastre ossee lungo il dorso (osteodermi), una pelvi corta unita alla colonna vertebrale mediante tre sole vertebre, e cinque dita su ogni zampa posteriore (nei dinosauri teropodi sono quattro, di cui uno ridotto a sperone). Queste caratteristiche sono condivise dalla maggior parte degli arcosauri basali, e dimostrano che \"Ornithosuchus \"era solo lontanamente imparentato con i dinosauri.\nDurante gli anni '80, un importante articolo (Gauthier, 1986) indic\u00f2 gli ornitosuchidi come il gruppo pi\u00f9 basale sulla linea di arcosauri che condusse ai dinosauri e agli pterosauri (Ornithodira). Negli anni '90, invece, altri studi (Sereno, 1991) determinarono l'appartenenza degli ornitosuchidi all'altro grande clade di arcosauri (Crurotarsi). Attualmente \u00e8 ancora questa la posizione che la maggior parte degli studiosi attribuisce agli ornitosuchidi.\nAlcuni hanno indicato gli ornitosuchidi come i pi\u00f9 basali fra i crurotarsi (Parrish, 1993), altri come il \"sister taxon\" dei crocodilomorfi e di altre forme come \"Gracilisuchus \"e \"Postosuchus \"(Juul, 1994), altri ancora come il \"sister group\" dei cosiddetti \"Rauisuchia\" (Benton e Walker, 2002). Attualmente vi \u00e8 consenso che gli ornitosuchidi siano parte del gruppo degli pseudosuchi, ma la loro posizione filogenetica \u00e8 tuttora dibattuta. In ogni caso, tutte le ipotesi sono d'accordo nella presenza di un \"ghost lineage\" estremamente lungo alla base del clade. La presenza di pseudosuchi derivati nel tardo Olenekiano, infatti, produce un \"ghost lineage\" di circa 18 - 16 milioni di anni per gli Ornithosuchidae; ci\u00f2 indica che soltanto la parte finale della storia evolutiva del clade \u00e8 noto nella documentazione fossile (Baczko ed Ezcurra, 2013).\nFilogenesi.\nGli ornitosuchidi sono generalmente considerati parte del grande clade dei suchi (Suchia), che include anche gli aetosauri, i rauisuchi e i crocodilomorfi. Qui sotto \u00e8 presentato un cladogramma basato sugli studi di Nesbitt e Norell (2006), Nesbitt (2007) e Brusatte et al. (2010), in cui viene illustrata la posizione degli ornitosuchidi negli arcosauri:\nPaleobiologia e paleoecologia.\nGli ornitosuchidi erano carnivori corazzati di dimensioni medio - grandi, dotati di fauci con grandi denti ricurvi. Questi animali erano chiaramente predatori attivi, e le zampe posteriori erano molto pi\u00f9 grandi delle anteriori; anche se solitamente questo fatto \u00e8 associato a una locomozione bipede, \u00e8 pi\u00f9 probabile che gli ornitosuchidi fossero solo bipedi facoltativi, che solitamente camminavano sulle quattro zampe.\nCome altri arcosauri triassici (ad esempio i fitosauri, gli aetosauri e i poposauroidi) gli ornitosuchidi sembrano essere apparsi quasi improvvisamente durante il Carnico. Erano animali veloci e attivi, con una postura eretta simile a quella dei dinosauri e dei mammiferi. \u00c8 possibile che essi abbiano sviluppato questo tipo di postura da antenati con andatura tipicamente da rettile, indipendentemente da altri gruppi dalla postura eretta. Altrimenti, se gli ornitosuchidi fossero derivati da antenati prestosuchidi (o rauisuchidi), la postura alta potrebbe essere stata \"conservata\". In ogni caso, la superiore abilit\u00e0 locomotoria confer\u00ec ovviamente agli ornitosuchidi grandi vantaggi adattativi, e si svilupp\u00f2 quindi in una quantit\u00e0 di gruppi di arcosauri solo lontanamente imparentati fra loro.\nAnche se non molto comuni (come invece ci si aspetterebbe da predatori vicini o al vertice della catena alimentare), gli ornitosuchidi erano ampiamente distribuiti: sono noti sia in Laurasia (Scozia, con \"Ornithosuchus\") sia in Gondwana (Argentina, con \"Venaticosuchus \"e \"Riojasuchus\"). Il nome ornitosuchidi (\"coccodrilli - uccello\") descrive bene le caratteristiche intermedie di questi animali, ma anche gran parte degli arcosauri del Mesozoico, che in effetti combinavano caratteri dei coccodrilli e degli uccelli.\nUno studio sulla biomeccanica delle fauci degli ornitosuchidi ha rivelato notevoli somiglianze tra questi ultimi e gli aetosauri, nonostante le grandi differenze nel tipo di dieta. La forza relativa delle fauci di \"Venaticosuchus\", in particolare, \u00e8 risultata pi\u00f9 alta rispetto a quella di altri ornitosuchidi, degli aetosauri e di \"Alligator\". Questa notevole forza, unitamente alla bassa velocit\u00e0 del morso e alla morfologia del muso ristretto, suggerirebbe caratteristiche compatibili a una dieta a base di carogne. Gli ornitosuchidi non erano quindi i superpredatori delle comunit\u00e0 continentali del tardo Triassico, ma erano pi\u00f9 probabilmente animali opportunisti o saprofagi, che forse si nutrivano di piccoli rettili quali sfenodonti, procolofonidi, giovani aetosauri, erpetosuchidi e di terapsidi come cinodonti e dicinodonti pi\u00f9 piccoli di loro (Von Baczko, 2018)."}
{"id": "3844963", "revid": "2730", "url": "https://it.wikipedia.org/wiki?curid=3844963", "title": "Torneo di Chichester 1979 - Singolare", "text": "Il singolare del torneo di tennis Torneo di Chichester 1979, facente parte del WTA Tour 1979, ha avuto come vincitrice Evonne Goolagong che ha battuto in finale Sue Barker 6-1, 6-4."}
{"id": "3844965", "revid": "1543377", "url": "https://it.wikipedia.org/wiki?curid=3844965", "title": "Chew Magna", "text": "Chew Magna (1.200 ab. ca.) \u00e8 un villaggio con \"status\" di parrocchia civile della contea inglese del Somerset (Inghilterra sud-occidentale), situato nella \"Chew Valley\" (la valle formata dai fiumi Chew ed Avon) ed appartenente - dal punto di vista amministrativo - all'autorit\u00e0 unitaria di Bath and North East Somerset. \u00c8 il pi\u00f9 grande villaggio del distretto.\nImportante centro laniero nel Medioevo, \u00e8 stato giudicato il miglior villaggio inglese nel 2011.\nEtimologia.\nIl nome del villaggio deriva da quello del fiume Chew, toponimo forse riconducibile alla parola gallese \"cyw\", che significa \"cucciolo\" o \"pollo\". In origine il villaggio si chiamava \"Chew Episcopi\" o \"Bishop's Chew\", in quanto era di propriet\u00e0 dei vescovi di Bath; fu chiamato \"Chew Magna\" a partire dal 1600 ca., in quanto maggiore villaggio della valle lungo il fiume Chew.\nGeografia fisica.\nCollocazione.\nIl villaggio Chew Magna si trova ai margini delle Mendip Hills ed \u00e8 situato a circa 16\u00a0km a sud di Bristol, a circa 24\u00a0km a nord di Wells e a circa 16\u00a0km. ad ovest di Bath.\nSociet\u00e0.\nEvoluzione demografica.\nAl censimento del 2001, la parrocchia civile di Chew Magna contava una popolazione di 1.161 abitanti.\nStoria.\nDel villaggio si hanno notizie gi\u00e0 in epoca sassone.\nDal 1062 al 1528, il feudo di Chew era di propriet\u00e0 dei vescovi di Bath.\nGli stessi vescovi costruirono, nel 1250, un palazzo vicino alla Chiesa di Sant'Andrea.\nIl villaggio possedette una dogana fino al 1880.\nTra il XIX e il XX secolo, il villaggio perse la sua importanza nel campo del commercio della lana.\nIl 10 e l'11 luglio 1968, il villaggio, come altre localit\u00e0 della Chew Valley, fu investito da una disastrosa inondazione.\nEdifici e luoghi d'interesse.\nChiesa di Sant'Andrea.\nL'edificio principale di Chew Magna \u00e8 la Chiesa di Sant'Andrea, costruita intorno al 1062 ed inserita tra gli edifici classificati di primo grado.\nTudor House.\nAltro importante edificio \u00e8 la casa di epoca Tudor (\"Tudor House\"), ricostruita in stile gotico vittoriano da John Norton nel 1874."}
{"id": "3844971", "revid": "767487", "url": "https://it.wikipedia.org/wiki?curid=3844971", "title": "Virgil Gonsalves", "text": "Dopo gli studi (al San Francisco College), debutt\u00f2 professionalmente, suonando il sax baritono, nella grande orchestra di Alvino Rey (nel 1950), l'anno seguente si un\u00ec al pianista Jack Fina, nel 1952 \u00e8 con la band del sassofonista Tex Beneke per poi formare, nel 1954, un sestetto comprendente Bob Enevoldsen (trombone), Buddy Wise (al sax tenore), Lou Levy (al piano), Harry Babasin (basso) e Larry Bunker (batteria).Successivamente, nel 1957, \u00e8 in sala d'incisione con il trombettista Rudy Salvini, nel 1959 form\u00f2, a San Francisco, una nuova band, con Leo Wright, Junior Mance ed Eddie Kahn, per poi sparire dalla scena musicale."}
{"id": "3844973", "revid": "287204", "url": "https://it.wikipedia.org/wiki?curid=3844973", "title": "San Diego Open 1979 - Singolare", "text": "Il singolare del torneo di tennis San Diego Open 1979, facente parte del WTA Tour 1979, ha avuto come vincitrice Tracy Austin che ha battuto in finale Martina Navr\u00e1tilov\u00e1 6\u20134, 6\u20132."}
{"id": "3844977", "revid": "110157", "url": "https://it.wikipedia.org/wiki?curid=3844977", "title": "1,2-bis(dimetilarsino)benzene", "text": "Il 1,2-bis(dimetilarsino)benzene, abbreviato in genere come diars, \u00e8 il composto chimico di formula C6H4(As(CH3)2)2. In condizioni normali \u00e8 un liquido incolore. Viene usato come legante chelato in chimica organometallica.\nSintesi e reattivit\u00e0.\nIl diars si prepara per reazione tra 1,2-diclorobenzene e dimetilarseniuro di sodio:\nIn presenza di ossigeno il diars reagisce formando il diossido, C6H4(As(CH3)2O)2.\nChimica di coordinazione.\nIl diars fu preparato per la prima volta nel 1939 da Joseph Chatt e Frederick Mann, ma divent\u00f2 ben noto solo dopo l'utilizzo che ne fece Ronald Nyholm per preparare complessi metallici con stati di ossidazione e numeri di coordinazione inusuali. Il diars pu\u00f2 formare complessi a numero di coordinazione elevato perch\u00e9 \u00e8 un legante piuttosto compatto e le distanze di legame As\u2013M sono lunghe, in modo da evitare l'affollamento attorno al centro metallico. Alcuni esempi significativi sono i seguenti:\nIndicazioni di sicurezza.\nIl diars non \u00e8 disponibile in commercio. Il composto non \u00e8 classificato esplicitamente nella Direttiva 67/548/CE, ma come composto dell'arsenico va considerato molto tossico e pericoloso per l'ambiente."}
{"id": "3844985", "revid": "196390", "url": "https://it.wikipedia.org/wiki?curid=3844985", "title": "Diars", "text": ""}
{"id": "3844986", "revid": "183114", "url": "https://it.wikipedia.org/wiki?curid=3844986", "title": "Summer Lighting", "text": ""}
{"id": "3844992", "revid": "287204", "url": "https://it.wikipedia.org/wiki?curid=3844992", "title": "Alberto Cavanna", "text": "Gi\u00e0 affermato dirigente di azienda, ha abbandonato la sua precedente attivit\u00e0 per dedicarsi esclusivamente all'attivit\u00e0 artistica. Vive e lavora nel piccolo paese di Polverara (comune di Ricc\u00f2 del Golfo della Spezia), nella bassa Val di Vara.\nBiografia.\nAlberto Cavanna nasce da una famiglia di artigiani dediti, da generazioni, alla lavorazione del legno a bordo di navi e imbarcazioni. Suo padre lo port\u00f2 con s\u00e9 \"a bottega\" fin dall'et\u00e0 di cinque anni ed egli crebbe alternando lo studio al lavoro in officina, sugli scali del porto di Savona, a bordo. Dai nonni, entrambi arruolati in marina nelle due guerre mondiali, eredit\u00f2 l'amore per il mare e dal padre, in particolare, quello per la vela.\nDopo la maturit\u00e0 classica entr\u00f2 a lavorare in pianta stabile nell'azienda familiare che lasci\u00f2 nel 1988 per trasferirsi a La Spezia dove divenne dirigente in diversi cantieri navali tra cui il Valdettaro (celebre per i restauri di imbarcazioni d'epoca come il \"Pacha III\" di Carolina di Monaco) e il famoso cantiere Riva di Sarnico, di cui fu direttore di produzione. Continu\u00f2 nella professione, lavorando in altre regioni e all'estero per clienti e architetti fino al 2000 quando lasci\u00f2 definitivamente la nautica da diporto. Dopo una breve parentesi nella cantieristica militare, lasci\u00f2 la sua vecchia attivit\u00e0 nel 2005.\nI suoi esordi come scrittore vedono la raccolta di racconti \"Storie di Navi, di Viaggi e di Relitti\" (2001) e il romanzo storico \"Bacicio do Tin\" (2004) con il quale si classific\u00f2 secondo al Premio Bancarella 2004, per pochi voti, dietro a Bruno Vespa.\nCon il suo secondo romanzo \"Da bosco e da riviera\" (2008) ha vinto il Premio Marincovich 2009 e il Premio Casin\u00f2 di Sanremo\u00a0\u2013 Libro del Mare 2010. Collabora stabilmente con la rivista \"Arte Navale\" sulla quale ha una rubrica di Storie di Mare che raccoglie in \"A piccoli colpi di remo\" (2011), finalista al Premio Bancarella 2011 e premiato, da Luisella Berrino di RMC, nel corso della settimana monegasca di cultura italiana, con premio per la letteratura 'L'Amaca 2011'. Nel 2012 pubblica il romanzo breve \"L'uomo che non contava i giorni\" premiato con il 'Mediterranean Award' per la narrativa e con il 'Premio ANTHIA - Miglior libro Ligure dell'anno'. Nel 2014 ha pubblicato il saggio storico \"L'ultimo viaggio dell'Imperatore - Napoleone tra Waterloo e Sant'Elena\", Collana Le Scie, Mondadori.\nNel gennaio 2015 ha pubblicato il romanzo: \"Il dolore del mare\", Nutrimenti editore, ed \u00e8 stato tra i candidati al Premio Strega 2015, presentato da Ferruccio Parazzoli e da Giuliano Montaldo, e tra quelli candidati al premio Campiello 2015.\nNel febbraio 2016 esce con il romanzo storico \"La nave delle anime perdute\", Cairo Editore, che lo porta a vincere il *Premio Marincovich 2017 e a essere finalista per la terza volta al Premio Bancarella 2016.\nNel luglio 2016 ha curato, tradotto e illustrato il romanzo \"The Rover\", di Joseph Conrad, pubblicato da Nutrimenti con il titolo \"Il filibustiere\".\nNel febbraio 2018 pubblica il romanzo storico \"Ma forse un dio\", Cairo Editore.\nA fianco dell'attivit\u00e0 letteraria coltiva anche quelle di illustratore, disegnatore e pittore.\nTutta l'opera artistica di Cavanna ha profonde radici nelle tradizioni marinare ereditate e nella cultura del lavoro, nel mestiere, concepito non come un semplice mezzo di sopravvivenza ma come un codice etico di vita. L'appartenenza a un'antica famiglia artigiana, dedita appunto a un mestiere complesso e nobile come la lavorazione del legno a bordo, lo ha portato a maturare una coscienza professionale profondamente diversa, e apertamente conflittuale, da quella corrente.\nUna concezione del lavoro, la sua, entrata in crisi profonda alla fine degli anni '90, quando la logica della speculazione, degli utili maturati non sul reddito da produzione bens\u00ec su quello finanziario, e dipendente dalle plusvalenze azionarie e non pi\u00f9 dalla bont\u00e0 del prodotto, ha completamente stravolto a livello internazionale il rapporto tra lavoro e mercato, rendendo \u2018mestiere\u2019, \u2018esperienza\u2019 e \u2018patrimonio umano\u2019 semplici parole vuote. \u00c8 in seguito alla maturazione di questa convinzione che ha abbandonato il posto di dirigente per dedicarsi esclusivamente alla attivit\u00e0 artistica.\nTutta la sua produzione verte proprio nel rivalutare i rapporti umani attraverso l'esercizio di un mestiere: in particolare il romanzo \"Da bosco e da riviera\", Rizzoli, 2008, la cui postfazione fu scritta da Luigi Angeletti allora segretario della UIL, anticipa con acume gli effetti disastrosi della crisi sull'identit\u00e0 delle piccole comunit\u00e0 liguri dedite alla cantieristica: un esempio di quello che, in breve, sarebbe successo a un intero paese e a un'intera generazione.\nSempre in quest'ottica \u00e8 da intendersi il brevissimo romanzo di denuncia: \"L'uomo che non contava i giorni\", Mondadori, 2012, con il quale affronta il difficile problema dell'immigrazione e dell'emarginazione. In seguito alla stesura di quest'opera ha assunto una posizione politica indignata, dichiarando di non sentirsi pi\u00f9 rappresentato dalle istituzioni italiane ed europee, refrattarie a considerare il problema delle migrazioni subsahariane come dramma mediterraneo, dunque pienamente comunitario.\nIl romanzo, \"Il dolore del mare\", Nutrimenti, 2015 \u00e8 un'acuta rivisitazione del dramma che vissero le famiglie in bilico tra le due guerre, non ancora uscite dai traumi della prima e in procinto di piombare nell'olocausto della seconda. Un mondo ignaro di un tempo erroneo e dell'apocalisse incombente, descritto nella vita comunitaria di una minuscola isola ligure che il potere di allora riemp\u00ec di fortezze e cannoni, come oggi riempie di banche i quartieri delle citt\u00e0.\n\"La nave delle anime perdute\", Cairo Publishing 2016, \u00e8 un'impietosa e profonda analisi dei problemi odierni (migrazioni, mutamento della georgrafia umana planetaria, deriva delle societ\u00e0 e culture occidentali).\nIl libro ha vinto il Premio Selezione Bancarella 2016 e il Premio Carlo Marincovich 2017.\n\"Ma forse un dio\", Cairo Editore, narra le vicende di due giovani nell'Italia dal 1933 al 1947: sullo sfondo l'Operazione Exodus, che vide il Golfo della Spezia diventare Porta di Sion, ai tempi della migrazione clandestina dei sopravvissuti alla Shoa verso la Palestina.\n\"A tradimento\", Cairo, 2019, una amara metafora sull\u2019Italia da sempre in procinto di crollare, \u00e8 stato l'ultimo lavoro cui \u00e8 seguito un momentaneo abbandono della narrativa per un progetto grafico.\nDopo un grave incidente, ha ripreso e ha pubblicato \"\u2026nessuno\" un nuovo romanzo, seguito di \"Bacicio do Tin\", con Mursia."}
{"id": "3844993", "revid": "121170393", "url": "https://it.wikipedia.org/wiki?curid=3844993", "title": "Gracht", "text": "La parola gracht (al plurale \"grachten\") \u00e8 un termine olandese che si riferisce a dei canali circolari collegati tra loro da circa un centinaio di canali pi\u00f9 piccoli trasversali, in modo da racchiudere una citt\u00e0. I \"grachten\" sono presenti per lo pi\u00f9 nei Paesi Bassi.\nTre termini correlati.\nI \"singel\" quindi circondano solo alcune parti di una citt\u00e0 e di solito sono le pi\u00f9 antiche. Mentre un \"gracht\" circonda interamente essa racchiudendola.\nFunzione e storia.\nI \"grachten\" erano le linee di vita nelle citt\u00e0 fiamminghe e tedesche. Sono stati usati per molti scopi: per il trasporto, per il drenaggio, come acquedotto e come fogne, tutto allo stesso tempo. In citt\u00e0 molto popolate queste funzioni combinate ripetutamente hanno dimostrato di essere dannose per la salute pubblica.\nLa maggior parte delle citt\u00e0 anseatiche hanno dei \"grachten\" utili al trasporto e al carico delle merci. A volte i \"grachten\" sono dei vecchi corsi d'acqua, come a Groninga. Il fiume Drentse Aa \u00e8 stato usato come un \"gracht\".\nA Delft il \"gracht\" principale (De Oude Delft) \u00e8 stato utilizzato come un canale di drenaggio per la bonifica della terra in un ambiente paludoso.\nUna funzione in quasi ogni citt\u00e0 \u00e8 stata quella del drenaggio. L'acqua piovana scorreva attraverso queste citt\u00e0-canali. Di solito sono stati utilizzati anche come una fogna. Poich\u00e9 queste funzioni non sono pi\u00f9 necessarie, molti \"grachten\" sono stati bonificati per consentire l'accesso al traffico stradale. I nomi di queste nuove strade prendono il nome, tuttavia, dal nome del \"gracht\" su cui passano."}
{"id": "3844997", "revid": "648716", "url": "https://it.wikipedia.org/wiki?curid=3844997", "title": "Marettimo (goletta)", "text": "La Marettimo \u00e8 stata una goletta ad elica della Regia Marina. \nCaratteristiche.\nScafo in legno con carena ricoperta di rame, la nave apparteneva ad una classe di cinque unit\u00e0, costruite tra il 1866 ed il 1869 in seguito ad uno stanziamento straordinario votato nel 1864. Progettate come piccole ed economiche unit\u00e0 per compiti di guardia costiera \u2013 necessit\u00e0 sentita soprattutto nel Sud Italia, per contrastare il brigantaggio, la pesca abusiva, la guerriglia filoborbonica, la fuga in Africa dei renitenti alla leva, l'emigrazione clandestina, lo sviluppo della criminalit\u00e0 organizzata ed il contrabbando \u2013, le golette della classe Ischia erano navi di modeste prestazioni, destinate inizialmente alla vigilanza doganale per conto dell'Amministrazione Finanziaria. Mediante tali unit\u00e0 venne costituito un servizio permanente di sorveglianza delle coste da Venezia a Porto Empedocle.\nL'apparato propulsivo, prodotto dalla Ditta Ansaldo di Genova Sampierdarena, consisteva in una macchina alternativa a vapore di scarsa potenza (la macchina della \"Marettimo\", la meno potente, sviluppava 152\u00a0hp o 112\u00a0kW) che, alimentata da due caldaie parallelepipede a ritorno di fiamma (che scaricavano i loro fumi di combustione mediante un alto fumaiolo sistemato subito a proravia dell'albero maestro), azionava una singola elica, permettendo il raggiungimento di una velocit\u00e0 massima di otto nodi. Le unit\u00e0 della classe Ischia avevano inoltre una ridotta velatura, costituita da due alberi (trinchetto e maestra) attrezzati a vele auriche (armamento velico a goletta).\nLe golette della classe Ischia disponevano anche di un limitato armamento, la cui entit\u00e0 iniziale non \u00e8 nota, ma che nel 1887 venne sostituito da due cannoni da 80 mm.\nStoria.\nImpostata nei cantieri di Castellammare di Stabia nel 1866, la \"Marettimo\" venne varata nel gennaio 1867 e completata nel 1868. Nei primi anni quattro anni di servizio, fino al 1872, la nave, al pari delle unit\u00e0 gemelle, disimpegn\u00f2 servizio per conto dell'Amministrazione delle Finanze, adempiendo a compiti di guardia costiera in Sud Italia, a contrasto del brigantaggio e della piccola pirateria e con ispezioni delle navi in navigazione alla volta di Tunisi, e pi\u00f9 generalmente dell'Africa Settentrionale, per accertare che non avessero a bordo disertori o renitenti alla leva.\nPosta sotto il controllo totale della Regia Marina nel gennaio 1873, la \"Marettimo\" venne adibita a servizi idrografici in Mare Adriatico. Tre anni dopo, nel 1876, la goletta fu assegnata alla Squadra Permanente (composta all'epoca dalle \"Tino\", \"Gorgona\" e \"Tremiti\", da un'altra unit\u00e0 minore, la \"Calatafimi\", dall'avviso \"Authion\" e dalle pirofregate corazzate \"Ancona\", \"Venezia\", \"Castelfidardo\", \"Conte Verde\", \"Palestro\" e \"Regina Maria Pia\"), nella quale venne impiegata in compiti ausiliari.\nNel 1879 la goletta venne utilizzata per la sorveglianza sanitaria presso il Lazzaretto di Nisida, venendo in seguito dislocata a Palermo (e successivamente a Cagliari) in qualit\u00e0 di stazionaria.\nDisarmata temporaneamente a Napoli, nel 1884 la \"Marettimo\" venne trasferita a Livorno come unit\u00e0 stazionaria, mentre dal 1885 al 1887 fu adibita alla sorveglianza della Polveriera di Panigaglia.\nTrasferita a La Spezia per uso locale nel 1890, la goletta cambi\u00f2 base con Napoli nel 1893, continuando a svolgere servizi locali anche nella nuova base.\nNel 1899 la \"Marettimo\" venne disalberata e trasformata in pontone semovente. Radiata il 30 agosto 1903 unitamente alle gemelle \"Gorgona\", \"Tino\" e \"Tremiti\", la nave venne ancora impiegata per qualche tempo a Napoli per il trasporto di materiali, prima della demolizione."}
{"id": "3844999", "revid": "37401", "url": "https://it.wikipedia.org/wiki?curid=3844999", "title": "Lisandro (disambigua)", "text": ""}
{"id": "3845000", "revid": "1501558", "url": "https://it.wikipedia.org/wiki?curid=3845000", "title": "Crusader Kings", "text": "Crusader Kings \u00e8 un videogioco strategico in tempo reale sviluppato e pubblicato da Paradox Interactive. Ambientato nell'Europa del Medioevo, il gioco \u00e8 incentrato su tre eventi storici: la battaglia di Hastings, la terza crociata e la guerra dei cent'anni."}
{"id": "3845001", "revid": "37401", "url": "https://it.wikipedia.org/wiki?curid=3845001", "title": "Origine (filosofia)", "text": ""}
{"id": "3845002", "revid": "1782831", "url": "https://it.wikipedia.org/wiki?curid=3845002", "title": "Il pellicano di Blandings", "text": "Il pellicano di Blandings (titolo originale in lingua inglese: \"A Pelican at Blandings\") \u00e8 un romanzo umoristico di Pelham Grenville Wodehouse, pubblicato in lingua inglese nel 1969 e in lingua italiana nel 1970.\nTrama.\nLa pace di Lord Emsworth al Castello di Blandings viene turbata da arrivi spiacevoli: da New York giunge inattesa Lady Constance, l'autoritaria sorella del conte. Poco dopo con una telefonata, Alaric, il detestato duca di Dunstable, uomo prepotente e gretto, preannuncia il suo prossimo arrivo al castello in compagnia della nipote Linda Gilpin; Lord Emsworth, che non conosce Linda, immagina che sia \"tale e quale lo zio, una di quelle femmine bisbetiche e arcigne che lo avevano sempre terrorizzato\". Il Castello si riempie di numerosi altri ospiti, per lo pi\u00f9 senza credenziali. Disperato, Lord Emsworth chiede aiuto al fratello minore, Galahad Threepwood, il \"Pellicano\", un vivace cinquantenne che \"nella sua dissipata giovent\u00f9 partecipava a quasi tutte le serate del Pelican Club\". Galahad promette al fratello di raggiungerlo al pi\u00f9 presto.\nGalahad deve preoccuparsi anche del morale del proprio figlioccio Johnny Halliday, brillante avvocato ventisettenne, comproprietario con Joe Bender di una galleria d'arte e fidanzato di Linda. La quale Linda, tuttavia, \u00e8 sotto tutela legale di Alaric. Alaric, avendo saputo che Wilbur Trout, un ricco americano, vuole acquistare per motivi sentimentali un dipinto esposto nella galleria Bender, lo anticipa nell'acquisto e invita Trout a Blandings per avere l'opportunit\u00e0 di rivendergli il quadro a un pi\u00f9 alto prezzo di affezione. Nel Castello di Blandings, Trout incontra Vanessa Polk, una simpatica americana invitata al castello da Lady Constance. Vanessa suggerisce a Trout di rubare il quadro. Nel frattempo Joe Bender e Johnny scoprono che il quadro venduto ad Alaric \u00e8 un falso e progettano di sostituirlo furtivamente con il quadro autentico, anch'esso in loro possesso. Gally riuscir\u00e0 a risolvere tutti i problemi e a far tornare la pace a Blandings."}
{"id": "3845013", "revid": "1305772", "url": "https://it.wikipedia.org/wiki?curid=3845013", "title": "Crusader Kings II", "text": "Crusader Kings II \u00e8 un videogioco strategico in tempo reale sviluppato da Paradox Interactive, sequel di \"Crusader Kings\". \u00c8 stato pubblicato per Microsoft Windows il 14 febbraio 2012, mentre una versione per macOS \u00e8 stata distribuita il 24 maggio dello stesso anno, ottenendo recensioni molto favorevoli. La versione per Linux, annunciata verso la fine del 2012, \u00e8 stata pubblicata ufficialmente il 15 gennaio 2013.\nModalit\u00e0 di gioco.\nIl gioco \u00e8 un simulatore dinastico in cui il giocatore controlla una dinastia medievale in un periodo compreso tra il 1066, anno della salita al trono d'Inghilterra di Guglielmo il Conquistatore, (867 se si possiede il DLC The Old Gods o 769 se si possiede il DLC Charlemagne), e il 1453, anno della caduta dell'Impero bizantino. Attraverso l'accorto uso di guerre, matrimoni, intrighi di corte e assassinii, il giocatore cerca di portare la propria dinastia al successo elevando di rango il titolo nobiliare, allargando il proprio dominio e facendo in modo che la linea dinastica non si estingua. La simulazione \u00e8 a finale aperto, perci\u00f2 la definizione di \"successo\" \u00e8 a totale discrezione del giocatore. Notare come la classifica finale mostri il punteggio ottenuto da tutta la dinastia: \u00e8 pi\u00f9 vantaggioso ai fini della classifica quindi avere ad esempio pi\u00f9 regni sotto la propria dinastia che un unico grande impero.\nNel gioco \u00e8 implementato un sistema genetico e educazionale che permette ai bambini di ereditare tratti, cultura, religione e alcune caratteristiche dei loro genitori e educatori: ci\u00f2 aggiunge un aspetto strategico anche nei matrimoni, dove il giocatore tenta di generare gli individui migliori per massimizzare la qualit\u00e0 della prole e quindi dei futuri governanti.\nEsistono cinque classi nobiliari nel gioco: \"Barone\" (non controllabile dal giocatore), \"Conte\", \"Duca\", \"Re\" e \"Imperatore\". Ognuna di queste classi ha il suo omologo nella gerarchia del clero e delle repubbliche.\nEspansioni e DLC.\nCome per la maggior parte dei videogiochi Paradox recenti, \"Crusader Kings II\" \u00e8 stato aggiornato attraverso patch e DLC tramite la piattaforma \"Steam\". I contenuti extra comprendono musica, unit\u00e0, ritratti dei personaggi e un \"Ruler Designer\", che permette al giocatore di personalizzare il proprio personaggio.\nDi seguito l'elenco delle espansioni con relative date di uscita:\nSword of Islam.\nAggiunge dei sistemi tipici della religione islamica:\nLegacy of Rome.\nLegacy of Rome aggiunge nuove meccaniche principalmente riguardanti il mondo ortodosso e bizantino.\nSunset Invasion.\nSunset Invasion \u00e8 un'espansione non correttamente storica che aggiunge un punto variabile nella storia nel quale da occidente partir\u00e0 un'invasione azteca.\nSe si possiede The Old Gods si spiegher\u00e0 che l'invasione \u00e8 partita da dei furti di navi vichinghe praticate dal violento popolo degli Aztechi che trasmettono con la loro invasione anche una pericolosissima malattia.\nThe Republic.\nThe Republic aggiunge la possibilit\u00e0 di prendere il comando di una repubblica mercantile scegliendo una famiglia patrizia. A differenza dei normali regni la successione avviene tramite elezione. Il candidato con pi\u00f9 punti vince, per aumentarli si possono stanziare finanziamenti, aumentare il prestigio del candidato, concedergli titoli.\nLe varie repubbliche mercantili possono costruire un certo numero di basi commerciali in ogni provincia costiera, se per\u00f2 questa non \u00e8 gi\u00e0 occupata da una base di un'altra repubblica.\nA lungo andare i guadagni diventano molto alti, questo permette di sopperire la mancanza di leve (data la ridotta quantit\u00e0 di territorio posseduto da una repubblica) con l'assoldare dei mercenari.\n\"Crusader Kings: The Board Game\".\nIl 19 maggio 2018 viene lanciata su Kickstarter una campagna di raccolta fondi per \"Crusader Kings: The Board Game\", gioco da tavolo con meccaniche ispirate a \"Crusader Kings II\". La campagna, terminata il 19 giugno seguente e che si prefiggeva di raggiungere 500.000 kr (circa 45.000 \u20ac), ha raccolto 4.660.842 kr (circa 419.475,78 \u20ac) finanziando il progetto con il 932% della somma inizialmente prefissata."}
{"id": "3845018", "revid": "670021", "url": "https://it.wikipedia.org/wiki?curid=3845018", "title": "Unione dei comuni Savena-Idice", "text": "L'Unione dei Comuni Savena-Idice \u00e8 un'unione di comuni nella citt\u00e0 metropolitana di Bologna, che si estende tra le valli dei fiumi Idice e Savena.\n\u00c8 stata formata nel 2009 come risultato del processo di scioglimento della Comunit\u00e0 montana Cinque Valli Bolognesi.\n\u00c8 costituita dai comuni di:\nLa sede dell'Unione \u00e8 nel comune di Pianoro. La superficie totale dell'unione \u00e8 di 422.76\u00a0km\u00b2, gli abitanti complessivi sono 77.228.\nNel territorio dell'Unione ricadono, in parte, la Riserva naturale Contrafforte Pliocenico ed il Parco regionale dei Gessi Bolognesi e Calanchi dell'Abbadessa.\nStoria.\nNel 2008 la legge regionale n. 10 della Regione Emilia-Romagna propone lo scioglimento della Comunit\u00e0 montana Cinque Valli Bolognesi e una riorganizzazione territoriale come segue:\nIl 31 ottobre 2009 il processo di scioglimento si completa e si delinea il nuovo assetto proposto dalla Regione, e vede cos\u00ec la luce la nuova Unione montana Valli Savena-Idice.\nSuccessivamente con l'ingresso dei comuni di San Lazzaro di Savena e Ozzano dell'Emilia da \"unione montana\" diventa semplicemente unione di comuni.\nil 18 giugno 2015 il comune di San Lazzaro annuncia di voler lasciare l'unione."}
{"id": "3845022", "revid": "1573940", "url": "https://it.wikipedia.org/wiki?curid=3845022", "title": "Desmomys", "text": "Desmomys () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Desmomys appartengono roditori di piccole dimensioni, con lunghezza della testa e del corpo tra 110 e 155\u00a0mm, la lunghezza della coda tra 105 e 150\u00a0mm e un peso fino a 100\u00a0g.\nCaratteristiche craniche e dentarie.\nIl cranio \u00e8 delicato, arcuato e presenta un rostro corto e la regione inter-orbitale molto stretta. Gli incisivi sono attraversati longitudinalmente da un solco superficiale.\nSono caratterizzati dalla seguente formula dentaria:\nAspetto.\nLa pelliccia pu\u00f2 essere ispida oppure soffice. Le parti dorsali variano dal brunastro al bruno-nerastro mentre quelle ventrali sono bianche o bianco-grigiastre. Le orecchie sono arrotondate. Le zampe anteriori hanno quattro dita funzionali, il pollice \u00e8 mancante e il mignolo \u00e8 ridotto, i piedi hanno le due dita all'estremit\u00e0 ridotte. La coda \u00e8 pi\u00f9 lunga della testa e del corpo, \u00e8 scura sopra, chiara sotto ed \u00e8 ricoperta finemente di peli. \nDistribuzione.\nQuesto genere \u00e8 endemico dell'Etiopia.\nTassonomia.\nIl genere comprende 2 specie."}
{"id": "3845023", "revid": "1573940", "url": "https://it.wikipedia.org/wiki?curid=3845023", "title": "Hylomyscus", "text": "Hylomyscus () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Hylomyscus appartengono roditori di piccole dimensioni, con lunghezza della testa e del corpo tra 54 e 127\u00a0mm, la lunghezza della coda tra 90 e 172\u00a0mm e un peso fino a 42\u00a0g.\nCaratteristiche craniche e dentarie.\nIl cranio \u00e8 lungo con un rostro corto e stretto, presenta le arcate zigomatiche sottili e il palato lungo con i fori palatali lunghi e sottili che terminano ben prima del primo molare superiore. La bolla timpanica \u00e8 piccola. Gli incisivi superiori possono assumere diverse inclinazioni a seconda delle varie specie (\"Fig.1\").\nSono caratterizzati dalla seguente formula dentaria:\nAspetto.\nIl corpo \u00e8 simile a quello di un topo, con la testa relativamente piccola. La pelliccia \u00e8 soffice, le parti dorsali variano dal bruno-rossastro al bruno-grigiastro, mentre quelle ventrali sono bianco-grigiastre. Il muso \u00e8 appuntito e le orecchie sono molto grandi e rotonde. I piedi sono corti e larghi, adattati ad una vita prevalentemente arboricola, il quinto dito del piede \u00e8 parzialmente o del tutto opponibile. La coda \u00e8 molto pi\u00f9 lunga della testa e del corpo ed \u00e8 cosparsa di pochi peli. Le femmine hanno 3-4 paia di mammelle.\nDistribuzione.\nSi tratta di piccoli roditori arboricoli diffusi nell'Africa subsahariana.\nTassonomia.\nIl genere comprende 12 specie:"}
{"id": "3845027", "revid": "1573940", "url": "https://it.wikipedia.org/wiki?curid=3845027", "title": "Lemniscomys", "text": "Lemniscomys () \u00e8 un genere di Roditori della famiglia dei Muridi, comunemente noti come \"topi striati\".\nDescrizione.\nDimensioni.\nAl genere Lemniscomys appartengono roditori di piccole dimensioni, con lunghezza della testa e del corpo tra 90 e 142\u00a0mm, la lunghezza della coda tra 92 e 155\u00a0mm e un peso fino a 68\u00a0g.\nCaratteristiche craniche e dentarie.\nIl cranio \u00e8 leggermente curvato lateralmente, presenta creste sopra-orbitali e sopra-occipitali ben sviluppate. Gli incisivi superiori sono opistodonti, ovvero con le punte rivolte verso l'interno della bocca, sono corti, lisci e di colore arancione.\nSono caratterizzati dalla seguente formula dentaria:\nAspetto.\nLa pelliccia \u00e8 ruvida. Il genere \u00e8 caratterizzato da una serie di strisce chiare che si estendono lungo tutto il dorso ed i fianchi. Alcune specie hanno delle serie di macchie al posto delle striature, mentre altre ancora hanno una sola striscia dorsale nera. La coda \u00e8 generalmente pi\u00f9 lunga della testa e del corpo ed \u00e8 ricoperta fittamente di peli. La testa \u00e8 stretta, il muso appuntito, gli occhi sono grandi e le orecchie sono grandi e arrotondate. I piedi sono sottili, le tre dita centrali sono allungate mentre le due esterne sono fortemente ridotte. Le zampe anteriori hanno il mignolo senza artiglio e rudimentale. Le femmine hanno un paio di mammelle pettorali, un paio post-ascellari e due paia inguinali.\nDistribuzione.\nQuesto genere \u00e8 diffuso nell'Africa subsahariana.\nTassonomia.\nIl genere comprende 11 specie."}
{"id": "3845028", "revid": "1573940", "url": "https://it.wikipedia.org/wiki?curid=3845028", "title": "Malacomys", "text": "Malacomys () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Malacomys appartengono roditori di piccole dimensioni, con lunghezza della testa e del corpo tra 107 e 183\u00a0mm, la lunghezza della coda tra 121 e 209\u00a0mm e un peso fino a 130\u00a0g.\nCaratteristiche craniche e dentarie.\nIl cranio \u00e8 lungo e sottile, con un rostro allungato. La scatola cranica non \u00e8 molto pi\u00f9 larga del rostro stesso. Le creste sopra-orbitali sono poco sviluppate. I fori incisivi sono corti. La bolla timpanica \u00e8 piccola.\nSono caratterizzati dalla seguente formula dentaria:\nAspetto.\nLa pelliccia \u00e8 densa, soffice e vellutata. Il muso \u00e8 allungato. Le orecchie sono grandi. La coda \u00e8 lunga e cosparsa di pochi peli. I piedi sono sottili e alquanto allungati. Il quinto dito \u00e8 lungo, l'alluce \u00e8 pi\u00f9 lungo del normale. Sono presenti solo 5 cuscinetti sulla pianta dei piedi. Le femmine hanno un paio di mammelle pettorali e due paia inguinali.\nDistribuzione.\nQuesto genere \u00e8 diffuso nell'Africa subsahariana.\nTassonomia.\nIl genere comprende 3 specie."}
{"id": "3845029", "revid": "621682", "url": "https://it.wikipedia.org/wiki?curid=3845029", "title": "Leoncino Unzain", "text": ""}
{"id": "3845033", "revid": "260676", "url": "https://it.wikipedia.org/wiki?curid=3845033", "title": "Palazzo Piacentini (Messina)", "text": "Palazzo Piacentini o Palazzo di Giustizia di Messina fu edificato sull'area del Grande Ospedale distrutto nel terremoto del 1908.\nProfilo e storia dell'architettura.\nLa costruzione fu approvata nel 1912 su progetto di Marcello Piacentini: fu scelta per la costruzione l'impresa Porcheddu ma l'inizio della Grande Guerra sospese l'edificazione.\nNel 1923 i lavori ripresero, affidati all'impresa Carmelo Salvato e figli. Piacentini rivide il progetto che mantenne invariata la parte strutturale, riformul\u00f2 la veste architettonica la quale pass\u00f2 dalla maniera neorinascimentale alla rivisitazione di modelli neoclassici tedeschi adottando l'ordine dorico ispirandosi alla Porta di Brandeburgo e all'architettura dei templi dorici siciliani. La \"Quadriga\" \u00e8 opera dello scultore Ercole Drei.\nI lavori furono ultimati nel 1927 e l'inaugurazione avvenne nel 1928.\nSull'attico dell'edificio \u00e8 posta la grande quadriga condotta dalla dea Minerva realizzata da Ercole Drei in lega di bronzo e alluminio."}
{"id": "3845036", "revid": "1573940", "url": "https://it.wikipedia.org/wiki?curid=3845036", "title": "Stenocephalemys", "text": "Stenocephalemys () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Stenocephalemys appartengono roditori di piccole dimensioni, con lunghezza della testa e del corpo tra 103 e 190\u00a0mm, la lunghezza della coda tra 112 e 194\u00a0mm e un peso fino a 93\u00a0g.\nCaratteristiche craniche e dentarie.\nIl cranio presenta una scatola cranica tondeggiante, le placche zigomatiche ben sviluppate e le arcate zigomatiche ampie e robuste. I fori palatali sono lunghi, la regione inter-orbitale \u00e8 notevolmente stretta e allungata, tale da spostare gli occhi su una posizione pi\u00f9 dorsale e ravvicinata rispetto agli altri piccoli roditori. Questo adattamento \u00e8 dovuto probabilmente alla necessit\u00e0 di avere un campo visivo pi\u00f9 efficace verso l'alto per individuare e sfuggire agli attacchi di uccelli rapaci nelle distese erbose degli altopiani etiopici. Gli incisivi sono lisci ed ortodonti, ovvero con le punte rivolte verso il basso, i molari sono cuspidati.\nSono caratterizzati dalla seguente formula dentaria:\nAspetto.\nLa pelliccia \u00e8 lunga, densa e soffice. Il colore generale del corpo \u00e8 bruno-giallastro, mentre le parti ventrali sono pi\u00f9 chiare. Il muso \u00e8 appuntito, gli occhi sono grandi e spesso circondati da anelli pi\u00f9 scuri. Le orecchie sono grandi, rotonde e delicate. Il pollice \u00e8 ridotto e munito di un'unghia. I piedi sono lunghi e stretti, adattati ad una vita terricola. La coda \u00e8 solitamente lunga quanto la testa ed il corpo ed \u00e8 ricoperta fittamente di peli. \nDistribuzione.\nSono roditori terricoli endemici dell'Etiopia.\nTassonomia.\nIl genere comprende 4 specie."}
{"id": "3845043", "revid": "57342", "url": "https://it.wikipedia.org/wiki?curid=3845043", "title": "Giuseppe La Ganga", "text": ""}
{"id": "3845049", "revid": "446353", "url": "https://it.wikipedia.org/wiki?curid=3845049", "title": "Kn\u00e2z Suvorov", "text": "La Kn\u00e2z Suvorov o Knyaz Suvorov () fu una nave da battaglia della Voenno Morskoj Flot Rossijskoj Imperii, appartenente alla classe Borodino. L'unica azione bellica a cui prese parte fu la battaglia di Tsushima, in cui era la nave ammiraglia del comandante della flotta russa, l'ammiraglio Zinovij Petrovi\u010d Ro\u017eestvenskij. Il nome della nave significava \"Principe Suvorov\", ed era un omaggio a Aleksandr Vasil'evi\u010d Suvorov, principe d'Italia.\nStoria.\nLa \"Kn\u00e2z Suvorov\" ebbe una breve esistenza operativa, servendo per meno di 9 mesi nella Voenno Morskoj Flot Rossijskoj Imperii. Fu completata all'inizio del settembre 1904 ed entr\u00f2 in servizio senza aver effettuato test completi in mare. Di conseguenza, l'equipaggio aveva scarsa conoscenza della nave.\nIl 26 settembre 1904 la \"Kn\u00e2z Suvorov\" partecip\u00f2 ad una dimostrazione per lo zar. Il 2 ottobre lasci\u00f2 il Mar Baltico in direzione dell'Estremo oriente assieme al resto del \"Secondo Squadrone del Pacifico\" ai comandi dell'ammiraglio Zinovij Petrovi\u010d Ro\u017eestvenskij, che scelse la \"Kn\u00e2z Suvorov\" come nave ammiraglia. Il viaggio, lungo e ricco di insidie, sarebbe durato 9 mesi e avrebbe portato le navi russe lungo la costa occidentale dell'Africa.\nLa flotta arriv\u00f2 in Danimarca il 4 ottobre, dove si ferm\u00f2 per riparazioni. La rompighiaccio \"Yermak\", nell'avvicinarsi al porto danese inizi\u00f2 ad effettuare manovre pericolose, tanto che le altre navi spararono numerosi colpi davanti alla sua prua finch\u00e9 non si ferm\u00f2. La \"Yermak\" torn\u00f2 a Liep\u0101ja.\nA Madagascar le navi della flotta si sovraccaricarono di carbone per ordine di Ro\u017eestvenskij, che non voleva perdere tempo a rifornirsi da navi neutrali durante il viaggio in Asia. Le navi si trovarono con un dislocamento superiore a quello di progetto, tanto che la parte di scafo maggiormente corazzata sprofond\u00f2 sotto la linea di galleggiamento, lasciano esposta solo la parte meno difesa. Questo si sarebbe rivelato fatale nel corso della successiva battaglia di Tsushima: la maggior parte dei colpi sparati dalle navi giapponesi colp\u00ec proprio la parte di scafo pi\u00f9 debole, quella al di sopra della linea di galleggiamento: le corazzature erano sott'acqua.\nDurante la \"battaglia di Tsushima\" la \"Kn\u00e2z Suvorov\", come nave ammiraglia di Ro\u017eestvenskij, guidava la linea di battaglia russa ed apr\u00ec il fuoco con la torretta di prua contro la \"Mikasa\", l'ammiraglia della flotta avversaria, riuscendo a mettere a segno i primi colpi della battaglia. Il comandante della flotta giapponese, l'ammiraglio T\u014dg\u014d Heihachir\u014d, ordin\u00f2 alla \"Mikasa\" ed alla \"Asahi\" di aprire il fuoco contro \"Kn\u00e2z Suvorov\", che a causa della sua posizione in testa alla linea di battaglia russa era un obiettivo importante. La \"Kn\u00e2z Suvorov\" fu centrata da un colpo da 305\u00a0mm (12\"), che distrusse una delle torrette principali e inond\u00f2 di schegge il ponte di comando, causando il ferimento e la morte di molti ufficiali. Il colpo inoltre recise le condotte del sistema antincendio della nave. Circa un'ora dopo l'inizio della battaglia, un altro colpo giapponese danneggi\u00f2 il sistema di virata della nave, costringendo la \"Kn\u00e2z Suvorov\" ad eseguire una brusca virata tanto da rischiare l'urto con le navi che la seguivano, la \"Sissoi Veliky\" e la \"Navarin\", per poi riuscire a portarsi fuori dalla linea di battaglia con un movimento circolare. Circa un quarto d'ora dopo, un ulteriore colpo centr\u00f2 la torre di comando, ferendo il capitano, uccidendo il timoniere e lasciando Ro\u017eestvenskij privo di sensi.\nLa \"Kn\u00e2z Suvorov\" inizi\u00f2 ad allontanarsi in direzione sud-ovest, procedendo a circa 9 nodi (17\u00a0km/h), ma presto cadde nuovamente sotto il fuoco di diverse navi giapponesi.\nIl capitano della \"Imperator Aleksndr III\" decise di ripetere la manovra eseguita dalla \"Retvizan\" durante la battaglia del Mar Giallo nel tentativo di salvare la \"Cesarevi\u010d \", e vir\u00f2 in direzione della linea di battaglia giapponese. Tale manovra riusc\u00ec a distrarre le navi nemiche, consentendo alla \"Kn\u00e2z Suvorov\" di nascondersi nella nebbia ed al suo equipaggio di lottare contro gli incendi. Con la \"3\u00aa Divisione\" dell'ammiraglio Nikolai Nebogatov, vecchie navi da difesa costiera, a tenere occupati gli incrociatori corazzati giapponesi che T\u014dg\u014d aveva inviato ad affondare le rimanenti navi da battaglia russe, la \"Kn\u00e2z Suvorov\" e la \"Imperator Aleksandr III\" riuscirono ad estinguere gli incendi. Poco dopo, la \"Kn\u00e2z Suvorov\" si ricongiunse alla coda della linea di battaglia russa, ma non potendo rimanere a lungo in formazione, si stacc\u00f2 nuovamente e si avvi\u00f2 in direzione sud. Alcuni minuti dopo, in suo soccorso arriv\u00f2 il cacciatorpediniere \"Bychok\", che prese a bordo la maggioranza degli ufficiali della \"Kn\u00e2z Suvorov\" tra cui lo stesso Ro\u017eestvenskij, lasciando al comando della nave un aspirante guardiamarina, per poi andare a soccorrere l'equipaggio della \"Oslyabya\". Mentre la \"Bychok\" si allontanava all'orizzonte, quattro torpediniere del \"11\u00aa Squadriglia siluranti\" giapponese circondarono la \"Kn\u00e2z Suvorov\", che in quel momento si trovava a 15\u00a0km dal resto della flotta russa. L'aspirante guardiamarina al comando della \"Kn\u00e2z Suvorov\" cerc\u00f2 di respingere le torpediniere con l'unica arma ancora funzionante, un cannone da 75\u00a0mm (3\") posto a poppa della nave. Gravemente ferito, l'aspirante guardiamarina trasport\u00f2 lui stesso a braccia i proiettili dal magazzino al cannone, ma non riusc\u00ec a fermare l'attacco. Nei momenti successivi, un siluro da 450\u00a0mm (18\") e dai due ai quattro da 360\u00a0mm (14\") colpirono la nave. La \"Kn\u00e2z Suvorov\" fu avvolta da fumo giallo ed inizi\u00f2 ad affondare. Sopravvissero 20 uomini dell'equipaggio, oltre a quelli gi\u00e0 salvati dalla \"Bychok\"."}
{"id": "3845055", "revid": "1938224", "url": "https://it.wikipedia.org/wiki?curid=3845055", "title": "Cotrasportatore Na-K-Cl", "text": "Il cotrasportatore Na-K-Cl (NKCC) \u00e8 una proteina canale di membrana presente sul lato apicale dell'epitelio dell'ansa di Henle, permette il simporto attivo di uno ione potassio, uno ione sodio e due ioni cloruro (Na+/K+/2Cl-) dal lume del segmento all'interno della cellula epiteliale, la sua azione \u00e8 essenziale nella regolazione degli equilibri ionici e nell'osmolarit\u00e0 delle urine. Nell'uomo ci sono due isoforme di questa proteina di trasporto della membrana, NKCC1 e NKCC2, codificate da due geni diversi (rispettivamente SLC12A2 e SLC12A1). Due isoforme del gene NKCC1 / Slc12a2 derivano dal mantenimento (isoforma 1) o dallo skip (isoforma 2) dell'esone 21 nel prodotto genico finale. Un secondo tipo di questo cotrasportatore \u00e8 presente nella stria vascolare della coclea, fondamentale per la formazione di una differenza di potenziale tra endolinfa e cellule sensoriali nell'Organo del Corti. La furosemide \u00e8 un inibitore del NKCC e comporta quindi un'aumentata perdita di liquidi e di sali (diuresi) pi\u00f9 difficolt\u00e0 uditive a livello dell'orecchio interno.\nNKCC1 \u00e8 ampiamente distribuito in tutto il corpo umano; ha importanti funzioni negli organi che secernono fluidi. L'isoforma NKCC2 si trova specificamente nel rene, dove serve per estrarre sodio, potassio e cloruro dalle urine in modo che possano essere riassorbiti nel sangue.\nFunzione.\nLe proteine NKCC sono proteine di trasporto della membrana che trasportano ioni sodio (Na), potassio (K) e cloruro (Cl) attraverso la membrana cellulare. Poich\u00e9 muovono ciascun soluto nella stessa direzione, le proteine NKCC sono considerate simulatori. Mantengono l'elettroneutralit\u00e0 spostando due soluti caricati positivamente (sodio e potassio) accanto a due parti di un soluto caricato negativamente (cloruro). Pertanto la stechiometria dei soluti trasportati \u00e8 1Na: 1K: 2Cl. Tuttavia, esiste una notevole eccezione nell'assone gigante di calamari poich\u00e9 il simporto in questa speciale cellula ha una stechiometria di 2Na: 1K: 3Cl, sebbene l'elettroneutralit\u00e0 sia ancora mantenuta.\nNKCC1.\nGhiandole esocrine.\nNKCC1 \u00e8 ampiamente distribuito in tutto il corpo, specialmente nelle ghiandole esocrine. Nelle cellule di questi organi, l'NKCC1 si trova comunemente nella membrana basolaterale, la parte della membrana cellulare pi\u00f9 vicina ai vasi sanguigni. La porzione basolaterale della NKCC1 d\u00e0 la capacit\u00e0 di trasportare sodio, potassio e cloruro dal sangue nella cellula. Altri trasportatori permettono il movimento di questi soluti fuori dalla cellula attraverso la sua superficie apicale. Il risultato finale \u00e8 che i soluti dal sangue, in particolare il cloruro, vengono secreti nel lume di queste ghiandole esocrine, aumentando la concentrazione luminale dei soluti e causando la secrezione di acqua per osmosi.\nCoclea.\nOltre alle ghiandole esocrine, NKCC1 \u00e8 necessario per rendere ricca di potassio l'endolinfa ,presente nella coclea, un organo necessario per l'udito. L'inibizione di NKCC1, come nel caso della furosemide o di altri diuretici dell'ansa, pu\u00f2 provocare sordit\u00e0.\nCervello.\nNKCC1 \u00e8 anche espresso in molte regioni del cervello durante lo sviluppo iniziale, ma non in et\u00e0 adulta. Questo cambiamento nella presenza di NKCC1 sembra essere responsabile dell'alterazione delle risposte ai neurotrasmettitori GABA e glicina da eccitatori a inibitori, che \u00e8 stato suggerito essere importanti per lo sviluppo neuronale precoce. Finch\u00e9 i trasportatori di NKCC1 sono prevalentemente attivi, le concentrazioni interne di cloruro nei neuroni vengono aumentate rispetto alle concentrazioni di cloruro mature, che \u00e8 importante per le risposte di GABA e glicina, poich\u00e9 i rispettivi canali anionici legati al ligando sono permeabili al cloruro. Con concentrazioni interne di cloruro pi\u00f9 elevate, la forza motrice esterna di questo ione aumenta e quindi l'apertura del canale porta al cloro che lascia la cellula, depolarizzandola in tal modo. In altre parole, l'aumento della concentrazione interna di cloruro aumenta il potenziale di inversione del cloruro, dato dall' equazione di Nernst. Pi\u00f9 tardi nello sviluppo l'espressione di NKCC1 viene ridotta, mentre aumenta l'espressione di un trasportatore KCC2 K-Cl, portando cos\u00ec la concentrazione interna di cloruro nei neuroni a valori normali negli adulti.\nNKCC2.\nNKCC2 si trova specificamente nelle cellule dell' segmento ascendente spesso dell'ansa di Henle e della macula densa nei nefroni, le unit\u00e0 funzionali di base del rene. All'interno di queste cellule, la NKCC2 \u00e8 presente nella membrana apicale sul versante del lume del nefrone, che \u00e8 lo spazio vuoto contenente l'urina. La NKCC2 \u00e8 utile sia nell'assorbimento del sodio che nel feedback tubuloglomerulare.\nIl segmento spesso ascendente dell'ansa di Henle inizia nella parte pi\u00f9 profonda del midollo esterno renale. Qui, l'urina ha una concentrazione di sodio relativamente alta. Mentre l'urina si sposta verso la porzione pi\u00f9 superficiale del segmento spesso ascendente, NKCC2 \u00e8 la principale proteina di trasporto mediante la quale il sodio viene riassorbito dall'urina. Questo movimento verso l'esterno del sodio e la mancanza di permeabilit\u00e0 all'acqua nel tratto ascendente spesso creano un'urina pi\u00f9 diluita. Secondo la stechiometria delineata sopra, ogni Na+ riassorbito porta un K+ e due Cl-. Il sodio continua ad essere riassorbito nel sangue, dove contribuisce al mantenimento della pressione sanguigna.\nFurosemide e altri diuretici dell'ansa inibiscono l'attivit\u00e0 di NKCC2, compromettendo cos\u00ec il riassorbimento del sodio nel segmento spesso ascendente dell'ansa di Henle.\nIl riassorbimento di sodio alterato aumenta la diuresi con tre meccanismi:\nPertanto i diuretici dell'ansa alla fine provocano una riduzione della pressione sanguigna.\nL'ormone vasopressina, stimola l'attivit\u00e0 di NKCC2. La vasopressina stimola il riassorbimento del cloruro di sodio nel segmento ascendente spesso del nefrone attivando le vie di segnalazione. La vasopressina aumenta il traffico di NKCC2 verso la membrana e fosforila alcuni siti serinici e treoninici sul N-terminale citoplasmatico di NKCC2 situato nella membrana, aumentandone l'attivit\u00e0. L'aumentata attivit\u00e0 di NKCC2 aiuta il riassorbimento di acqua nel condotto di raccolta attraverso i canali dell'acquaporina 2 creando un filtrato ipo-osmotico.\nGenetica.\nNKCC1 e NKCC2 sono rispettivamente codificati dai geni sui bracci lunghi dei cromosomi 15 e 5. Una mutazione di perdita di funzione di NKCC2 produce la sindrome di Bartter, un disturbo autosomico recessivo caratterizzato da alcalosi metabolica ipopotassiemica con pressione sanguigna con valori normali o bassi.\nCinetica.\nIl trasporto \u00e8 di tipo attivo secondario ed utilizza il sodio come ione motore, il gradiente del sodio \u00e8 generato dalla pompa sodio-potassio posizionata sulla membrana basolaterale della cellula stessa. Il gradiente elettrochimico del sodio \u00e8 stabilito dall'ATPasi Na-K, che \u00e8 un enzima ATP-dipendente. Poich\u00e9 le proteine NKCC usano il gradiente di sodio, la loro attivit\u00e0 dipende indirettamente dall'ATP; per questo motivo, si dice che le proteine NKCC muovono i soluti attraverso il trasporto attivo secondario. Esistono tre isoforme di NKCC2 create mediante splicing alternativo (NKCC2 A, B e F). \nOgnuna di queste isoforme \u00e8 espressa in porzioni diverse dell'segmento spesso ascendente e hanno affinit\u00e0 diverse per il sodio che si correla con la sua localizzazione. L'isoforma F \u00e8 pi\u00f9 predominante nella porzione pi\u00f9 profonda dell'segmento spesso ascendente, dove la concentrazione di sodio \u00e8 molto elevata. NKCC2F \u00e8 l'isoforma con la pi\u00f9 bassa affinit\u00e0 per il sodio e ci\u00f2 consente al trasportatore di lavorare in questo ambiente ricco di sodio. Al contrario, NKCC2B \u00e8 espresso nella porzione pi\u00f9 superficiale dell' segmento spesso ascendente e della macula densa e ha la pi\u00f9 alta affinit\u00e0 per il sodio. Ci\u00f2 consente a NKCC2B di funzionare in questo ambiente povero di sodio senza saturare. L'isoforma NKCC2A mostra una distribuzione intermedia e affinit\u00e0 per il sodio.\nIn questo modo, NKCC2 \u00e8 in grado di funzionare correttamente lungo la gamma di concentrazioni di sodio rilevate lungo l'segmento ascendente spesso."}
{"id": "3845061", "revid": "767487", "url": "https://it.wikipedia.org/wiki?curid=3845061", "title": "Attilio Felice Riva", "text": "Carabiniere italiano, noto per essere stato, insieme al collega Torquato Cremonesi, il consigliere militare inviato dal Governo italiano presso il governo cileno per l'organizzazione del locale Cuerpo de carabineros de Chile.\nBiografia.\nAttilio Felice Riva entra come sottufficiale nell'Arma dei Carabinieri nel 1895, e svolge, fra l'altro, le funzioni di istruttore di cavalleria presso la celebre Scuola di Pinerolo, dove \u00e8 fra i primi discepoli di Federico Caprilli. Sar\u00e0, successivamente, anche istruttore di cavalleria dei giovani della famiglia Savoia-Aosta.\nNel 1909 viene inviato dall'Arma dei carabinieri in missione in Cile, insieme al collega Torquato Cremonesi, con la missione di fornire istruzione e assistenza al Cuerpo de carabineros cileno, ispirato al modello italiano, ma al quale la grande distanza e una \"certa inesperienza degli stessi organizzatori locali\" avevano impedito di conseguire l'efficienza riconosciute internazionalmente all'omologo italiano.\nI due sottufficiali, che rivestivano allora entrambi il grado di maresciallo maggiore, partirono da Napoli (naturalmente via mare) il 9 agosto 1909, e giunsero in Cile dopo trenta giorni di viaggio.\nDurante la missione cilena furono entrambi inquadrati come alferez (sottotenente), secondo l'uso delle missioni straniere di conferire il grado immediatamente superiore, con una ferma vincolata di due anni. Furono quindi assegnati alla Scuola carabinieri di Santiago del Cile, dove svolsero sia il ruolo di istruttori, sia quello di consulenti per l'interpretazione e l'applicazione dei regolamenti che via via venivano emanati per la migliore organizzazione del Cuerpo. Accompagnavano, inoltre, il Comandante generale del Cuerpo nelle sue frequenti visite ai Comandi e Reparti locali, esercitando cos\u00ec anche una funzione ispettiva o di supervisione\nNell'agosto del 1911, al momento del congedo, il Governo cileno concesse ai due carabinieri la pi\u00f9 alta onorificenza militare prevista da quell'ordinamento: la Croce al Merito.\nAl rientro in Italia il sottufficiale riprende il grado precedente alla missione, ma presto supera il concorso per ufficiale e viene inquadrato come tenente, per terminare poi la sua carriera, dopo alcuni anni, come maggiore.\nNel 1912 Attilio Felice Riva viene inviato in missione di collegamento sotto copertura a Costantinopoli (Istanbul), allora capitale dell'Impero ottomano, dove si muove sotto le mentite spoglie di un esercente una bottega di carbonaio nei pressi della Sublime Porta.\nAllo scoppio della Prima Guerra mondiale, viene richiamato in patria dove, con il grado di Capitano, \u00e8 destinato a comandare la Compagnia carabinieri di Carlentini (SR), dal 1913. Alla fine della guerra si congeda con il grado di maggiore e si stabilisce a Messina, citt\u00e0 nella quale si era sposato e aveva stabilito la sua famiglia.\nMuore nel 1954 ed \u00e8 sepolto nella Cappella dell'Arciconfraternita dei Catalani presso il Cimitero monumentale di Messina.\nRecentemente, il 3-5 maggio 2011, la missione cilena dei carabinieri Riva e Cremonesi \u00e8 stata commemorata dai comandanti generali dell'Arma dei carabinieri italiana e del Cuerpo de carabineros cileno, nell'ambito di una \"tre giorni\" di celebrazioni della secolare collaborazione fra le due istituzioni."}
{"id": "3845069", "revid": "767487", "url": "https://it.wikipedia.org/wiki?curid=3845069", "title": "XI Giochi panarabi", "text": "Gli XI Giochi panarabi si sono svolti dall'11 al 26 novembre 2007 a Il Cairo, in Egitto. All'evento hanno partecipato un totale di 6.222 atleti, rappresentanti 22 nazioni del mondo arabo, i quali si sono sfidati in 33 sport.\nCerimonia d'apertura.\nLa cerimonia d'apertura degli XI Giochi panarabi \u00e8 incominciata con l'esibizione cantante egiziano Tamer Hasny, che ha cantato una nuova canzone sull'unit\u00e0 del popolo arabo per l'ingresso dei vari leader di paesi che hanno partecipato alla competizione, come ad esempio il presidente egiziano Hosni Mubarak, il presidente palestinese Mahmoud Abbas, il presidente iracheno Jalal Talabani, il presidente yemenita 'Ali 'Abd Allah Saleh e il principe ereditario e vice-primo ministro saudita Sultan bin 'Abd al-'Aziz Al Sa'ud. \u00c8 seguito poi l'ingresso delle 22 delegazioni; alla cerimonia ha preso parte anche il presidente del Comitato Olimpico Internazionale, Jacques Rogge.\nLa cerimonia \u00e8 stata suddivisa in varie parti: il viaggio di Abramo nel deserto, la fondazione di Ka\u02bfba e La Mecca, la nascita dell'unit\u00e0 araba sotto l'Islam e la forza delle parole del Corano. Sono seguiti poi spettacoli di danza e rappresentazioni del mondo arabo nella filosofia, matematica, astronomia, medicina, giardinaggio e musica. Dopo la lettura di diversi passi del Corano, la cerimonia si \u00e8 conclusa con l'esecuzione dell'inno nazionale d'Egitto e della canzone egiziana \"Amgad Ya Arab\".\nLa mascotte dei giochi \u00e8 stato un gatto nero di razza mau egiziano, chiamata \"Bastet\", nome ispirato dall'omonima divinit\u00e0 egizia ed indossava un nemes colorato in rosso, nero e bianco, ossia i colori della bandiera egiziana."}
{"id": "3845083", "revid": "227910", "url": "https://it.wikipedia.org/wiki?curid=3845083", "title": "Egberto di Treviri", "text": "Origine.\nSecondo il documento n\u00b0 33a della \"Chronologia Johannes de Beke\" era il figlio secondogenito del terzo Conte d'Olanda, Teodorico II e della moglie (come confermano gli \"Annales Egmundani\", la moglie di Teodorico II si chiamava Hildegarda), Hildegarda di Fiandra, come confermano sia la \"Caroli Magni Progenies\" a pagina 138 (non consultata) sia le \"Europ\u00e4ische Stammtafeln\", vol II, 5 (non consultate).Hildegarda di Fiandra ([prima del 933-10 aprile 990, sempre secondo le \"Europ\u00e4ische Stammtafeln\", vol II, 5 (non consultate) era figlia del Conte di Fiandra, Arnolfo I, e della sua seconda moglie, Adele di Vermandois, ma secondo alcuni storici, tra cui Gerhard R\u00f6sch, era figlia di Arnolfo I di Fiandra e della sua prima moglie di cui non si conoscono n\u00e9 il nome n\u00e9 gli ascendenti, citata sempre nelle \"Europ\u00e4ische Stammtafeln\", vol II, 5 (non consultate).Teodorico II d'Olanda, secondo il documento n\u00b0 28a della \"Chronologia Johannes de Beke\" era l'unico figlio del secondo Conte d'Olanda, Teodorico I e della moglie (come confermano gli \"Annales Egmundani\", la moglie di Teodorico I si chiamava Geva), Geva, di cui non si conoscono gli ascendenti, ma di nobili origini (\"habens in uxorem matronam nobilem, nomine Ghevam\").\nBiografia.\nEgberto, come ci conferma il documento n\u00b0 33a della \"Chronologia Johannes de Beke\" era il figlio secondogenito ed era fratello di Arnolfo d'Olanda, il primogenito, e proprio col fratello, Arnolfo ed i genitori, viene citato, come testimone di una donazione, nel documento n\u00b0 87 del \"Liber traditionum sancti Petri Blandiniensis\", datato 974, e, poi, sempre in quel periodo, viene citato nel documento n\u00b0 45, di data imprecisata, del \"Oorkondenboek Holland\", assieme al padre, alla madre e al fratello, Arnolfo.\nEgberto era stato avviato alla vita religiosa, e, nell'\"Ex vita et miraculis Sancti Adalberti Egmondani\" viene narrato un episodio della sua vita giovanile, quando fu assalito da forte febbre ed era in condizioni quasi disperate, un intervento miracoloso lo salv\u00f2.\nTerminata la sua formazione nel convento di Egmond, Egberto divenne, nel 976, cancelliere dell'imperatore Ottone II che nel 977 lo nomin\u00f2 arcivescovo di Treviri, affinch\u00e9 garantisse, in questa carica, gl'interessi del regno ottoniano.Le \"Gesta Treverorum\" riportano che Egberto, nel 977, succedette come arcivescovo di Treviri a Teodorico, morto in quello stesso anno ed ebbe l'appoggio dell'imperatore, Ottone II.\nEgberto, ricordato come arcivescovo di Treviri, fece una donazione alla chiesa di san Paolo a Treviri, come risulta dal documento n\u00b0 255, datato 981, del \"mittelrheinisches urkundenbuch\" (non consultato), sottoscritto anche dal padre, Teodorico II, conte d'Olanda.\nNel 983 Egberto prese parte ad una riunione della corte imperiale a Verona.Dal documento n\u00b0 88 del \"Oorkondenboek Holland\", datato 1083, risulta che Egberto, arcivescovo di Treviri, fece una grossa donazione all'abbazia di Egmond, consistente in oggetti d'oro, preziosi paramenti, molti libri ed uno scrigno d'argento, contenente delle reliquie.\nNel 984 Egberto segu\u00ec Enrico II di Baviera ma nel 985 si sottopose nuovamente all'autorit\u00e0 dell'impero.Col documento n\u00b0 19 del \"Kaiserkunden Otto III\", datato 25 agosto 985, l'Imperatore del Sacro Romano Impero, Ottone III di Sassonia, riconobbe a suo padre, Teodorico II (\"fideli nostro Theoderico comiti\") la propriet\u00e0 su alcune contee (in comitatibus Masalant, Kinhem, Texla), corrispondenti oggi alla zona compresa tra Hoek van Holland (dove poi sorse Rotterdam) e Gouda, il Kennemerland vicino a Haarlem, e l'isola di Texel nel nord dell'Olanda.\nEgli fu noto come mecenate di scienze ed arti. Sotto il suo vescovato a Treviri, probabilmente nell'Abbazia di San Massimino, si svilupp\u00f2 uno \"Scriptorium\" molto attivo, nell'ambito del quale si operava uno dei pi\u00f9 eccellenti miniaturisti della bibliofilia ottoniana, il cosiddetto Maestro del \"Registrum Gregorii \". In collaborazione con questo \"Scriptorium\" gli amanuensi dell'Abbazia di Reichenau realizzarono per Egberto un evangelistario, il \"Codex Egberti\", che Egberto don\u00f2 all'Abbazia di San Paolino di Treviri (Biblioteca Civica di Treviri, Ms. 24).\nPer Egberto fu redatto anche un famoso salterio, il \"Salterio di Egberto\", oggi conservato nel Museo Archeologico Nazionale di Cividale del Friuli (Cod. 136).\nGli \"Annales Egmundani\" riportano la morte di Egberto, arcivescovo di Treviri e fratello di Arnolfo, conte d'Olanda, nel 994, mentre, secondo le \"Gesta Treverorum\", nel dicembre del 993, Egberto si rec\u00f2 sulle sponde del torrente Olevia, affluente della Mosa, presso Treviri, dove si ammal\u00f2 gravemente e mor\u00ec senza poter fare ritorno all'arcivescovado. Fu sepolto nello stesso luogo dove mor\u00ec, in una piccola chiesa dedicata a sant'Andrea, che lo stesso Egberto aveva fatto costruire.Come arcivescovo di Treviri gli succedette Ludolfo.\nIl laboratorio di oreficeria.\nDa Egberto prende il nome anche il cosiddetto \"Laboratorio di Egberto\", che \u00e8 uno dei pi\u00f9 significativi laboratori di oreficeria ottoniana e che \u00e8 noto soprattutto per i suoi smalti.\nCapolavori che fanno riferimento ad Egberto sono il cosiddetto \"Andreas-Tragaltar\", uno scrigno reliquiario, conservato oggi nel tesoro del Duomo di Treviri, il Bastone pastorale di san Pietro, altra opera di oreficeria oggi conservata nel Tesoro del Duomo di Limburgo ed il \"Codex aureus Epternacensis\", un evangeliario miniato in volume unico, oggi conservato nel Museo Nazionale Germanico di Norimberga.\nIl laboratorio eseguiva opere anche su ordinazione di altri principi.\nDa lettere giunte fino ad oggi, risulta che Gerberto di Aurillac, il futuro papa Silvestro II, come segretario di Adalberone di Reims, avesse scritto in proposito ad Egberto.\nDal questo laboratorio provenivano anche la Croce di Ottone e Matilde, una croce pettorale, e la \"Madonna d'oro di Essen\", una statuetta in oro raffigurante la Madonna con il bimbo in braccio, che si trovano nel tesoro della cattedrale di Essen.\nAl Laboratorio di Egberto vengo attribuite anche la \"Cornice di Berlino\", una cornice in oro conservata oggi presso il Museo delle Arti e Mestieri di Berlino, e la \"Croce di San Servazio\", una croce pettorale in oro con pietre preziose, oggi conservata presso la Basilica di San Servizio a Maastricht: tuttavia l'attribuzione di queste ultime due opere ala Laboratorio di Egberto \u00e8 controversa.\nPoich\u00e9 non risultano altre opere del Laboratorio realizzate dopo il decesso di Egberto, le ricerche indicano, che la badessa dell'abbazia di Essen, Matilde II di Essen, dopo la morte dell'arcivescovo abbia portato il laboratorio ad Essen, ove poco dopo, con gli smalti dei perduti reliquiario di San Marsus e Grande croce con pendaglio, \u00e8 provata la produzione di smalti."}
{"id": "3845092", "revid": "1305772", "url": "https://it.wikipedia.org/wiki?curid=3845092", "title": "Isola di Vil'kickij", "text": "Diverse isole della Russia portano il nome \"Vil'kickij\" tra cui:"}
{"id": "3845094", "revid": "767487", "url": "https://it.wikipedia.org/wiki?curid=3845094", "title": "Edward Sharpe and the Magnetic Zeros", "text": "Edward Sharpe and the Magnetic Zeros \u00e8 una band statunitense guidata da Alex Ebert, ex-cantante del gruppo power pop Ima Robot. Il gruppo, che deve il suo nome ad una figura messianica ideata da Ebert stesso, \u00e8 formato da numerosi componenti (fino a 12) che ne fanno parte in modo pi\u00f9 o meno stabile. Le loro canzoni, caratterizzate da elementi rock, folk, gospel, fino al rock psichedelico, nonch\u00e9 il loro stile richiamano fortemente il movimento hippie che ha caratterizzato gli anni sessanta e settanta.\nStoria.\nDopo aver rotto la relazione con la sua fidanzata, Ebert inizi\u00f2 a scrivere un libro che trattava di una figura messianica chiamata Edward Sharpe. Secondo Ebert, Sharpe \u00abera stato mandato sulla Terra per guarire e salvare l'umanit\u00e0... ma continuava a farsi distrarre dalle donne e a innamorarsi\u00bb. Successivamente Ebert incontr\u00f2 la cantante Jade Castrinos in un caff\u00e8 di Los Angeles. Nell'estate del 2009, con il nome Edward Sharpe &amp; the Magnetic Zeros, Ebert, Castrinos, e un gruppo di musicisti gir\u00f2 l'intero paese su un bus. La band ha registrato l'album di debutto, \"Up from Below\", a Laurel Canyon, prodotto da Aaron Older e Nico Aglietti. L'album \u00e8 uscito il 7 luglio 2009.\nIl 29 maggio 2012 esce il secondo album \"Here\", presentato come il precedente al David Letterman Show, mentre il 23 luglio 2013 viene pubblicato il terzo album con titolo omonimo, \"Edward Sharpe and the Magnetic Zeros\"."}
{"id": "3845102", "revid": "1573940", "url": "https://it.wikipedia.org/wiki?curid=3845102", "title": "Sciurillus pusillus", "text": "Lo scoiattolo pigmeo neotropicale (Sciurillus pusillus ), unica specie del genere Sciurillus , \u00e8 un piccolo scoiattolo arboricolo poco conosciuto delle foreste tropicali del Sudamerica; costituisce da solo la sottofamiglia degli Sciurillini (Sciurillinae ).\nTassonomia.\nLa posizione sistematica dello scoiattolo pigmeo neotropicale \u00e8 incerta. \u00c8 stato per lungo tempo considerato uno stretto parente degli scoiattoli nani del Nuovo Mondo (genere \"Microsciurus\"), ma McKenna e Bell, invece, lo ritennero abbastanza distinto da considerarlo un \"sister group\" di tutti gli altri gruppi di scoiattoli arboricoli. Nuove analisi cladistiche hanno dimostrato che questa specie non \u00e8 affatto imparentata con gli scoiattoli arboricoli, ma rappresenta un ramo distinto della famiglia degli Sciuridi. Per questo motivo, Carleton e Musser lo hanno inserito in una sottofamiglia distinta, gli Sciurillini.\nAttualmente, gli studiosi riconoscono tre sottospecie di scoiattolo pigmeo neotropicale:\nDescrizione.\nCon una lunghezza testa-corpo di 10 cm e una coda di 12 cm, lo scoiattolo pigmeo neotropicale \u00e8 la seconda specie di scoiattolo pi\u00f9 piccola del mondo. Ha un mantello di colore marrone.\nDistribuzione e habitat.\nLo scoiattolo pigmeo neotropicale \u00e8 diffuso, con quattro popolazioni principali disgiunte, in Per\u00f9, Colombia, Brasile centro-orientale, e Brasile nord-orientale, Guiana Francese, Suriname e Guyana.\n\u00c8 una specie propria delle foreste tropicali amazzoniche.\nBiologia.\nAbita sulle cime degli alberi delle foreste pluviali tropicali, dove corre in modo frenetico alla ricerca di frutta, noci e corteccia. Una caratteristica sorprendente di questo animale \u00e8 il grido stridulo, che ricorda il frinire di una cavalletta.\nConservazione.\nLa principale minaccia per la sopravvivenza di \"S. pusillus\" \u00e8 la deforestazione, ma le notizie inerenti questa specie sono cos\u00ec poche che la IUCN la inserisce tra quelle a status indeterminato."}
{"id": "3845103", "revid": "637734", "url": "https://it.wikipedia.org/wiki?curid=3845103", "title": "Sciurillus", "text": ""}
{"id": "3845104", "revid": "637734", "url": "https://it.wikipedia.org/wiki?curid=3845104", "title": "Sciurillinae", "text": ""}
{"id": "3845105", "revid": "1305772", "url": "https://it.wikipedia.org/wiki?curid=3845105", "title": "San Vivaldo", "text": ""}
{"id": "3845110", "revid": "1494169", "url": "https://it.wikipedia.org/wiki?curid=3845110", "title": "Imperator Aleksandr III", "text": "Imperator Aleksandr III \u00e8 stato il nome di due navi da battaglia della marina imperiale russa:"}
{"id": "3845112", "revid": "125061576", "url": "https://it.wikipedia.org/wiki?curid=3845112", "title": "Cesare Sighinolfi", "text": "Biografia.\nFrequenta la Accademia di belle arti di Firenze dove entra in contatto con Pietro Cantini.\nIn Italia.\nD\u00e0 prova delle sue capacit\u00e0 di scultore con le seguenti opere:\nAll'estero.\nLa sua fama travalica i confini venendo nominato scultore della corona portoghese per cui realizza dei busti della famiglia reale portoghese.\nGi\u00e0 affermato scultore, Cesare Sighinolfi arriva a Bogot\u00e0 in Colombia negli anni '80 del 1800 su invito dell'architetto Pietro Cantini nell'ambito del progetto pi\u00f9 importante che si stava realizzando in quel tempo: la costruzione e relativa decorazione del Teatro Cristobal Colon, progettato dallo stesso Pietro Cantini. Il contratto sottoscritto dal Cantini con il Governo Colombiano prevedeva che lui e i suoi collaboratori si dedicassero anche all'insegnamento delle rispettive materie al fine di formare maestranze qualificate da impiegare nel progetto stesso.\nPer quel teatro realizz\u00f2 le decorazioni della terza fila di palchi nel 1893 e il monumento a Cristoforo Colombo e Isabella la Cattolica, un'opera questa modellata a Bogot\u00e0 ma fusa in Italia a Pistoia, inaugurata nel 1906.\nA Bogot\u00e0 Cesare Sighinolfi fu il successore di Alberto Urdaneta, fondatore e direttore della Scuola di Belle Arti di Bogot\u00e0: \"si pu\u00f2 affermare che la scultura nasce in Colombia a partire dal 1886 quando Urdaneta fonda la Scuola di Belle Arti, la seconda in ordine di antichit\u00e0 del Continente Sud Americano, dove Cesare Sighinolfi insegnava scultura, Luigi Ramelli ornamentazione e Pietro Cantini architettura\". Ci\u00f2 dimostra l'importanza che ebbe Sighinolfi nel panorama artistico e culturale di Bogot\u00e0 dove era tradizione dare l\"'\u2019incarico di opere a scultori francesi o italiani\"\"\nTra i suoi allievi ci fu Dionisio Cort\u00e9s (1863-1934), segretario oltre che studente della Scuola di Belle Arti, che per primo in Colombia install\u00f2 una fonderia di statue di bronzo a Bogot\u00e0 dove nel 1896 fuse il busto di Rafael Reyes.\nMassone, fu iniziato il 14 dicembre 1863 nella loggia \"Concordia\" di Firenze."}
{"id": "3845127", "revid": "287204", "url": "https://it.wikipedia.org/wiki?curid=3845127", "title": "Central Fidelity Bank International 1979 - Singolare", "text": "Il singolare del torneo di tennis Central Fidelity Bank International 1979, facente parte del WTA Tour 1979, ha avuto come vincitrice Martina Navr\u00e1tilov\u00e1 che ha battuto in finale Kathy Jordan 6-1, 6-3."}
{"id": "3845130", "revid": "1442080", "url": "https://it.wikipedia.org/wiki?curid=3845130", "title": "WTA New Jersey 1979 - Singolare", "text": "Il singolare del torneo di tennis WTA New Jersey 1979, facente parte del WTA Tour 1979, ha avuto come vincitrice Chris Evert-Lloyd che ha battuto in finale Tracy Austin 6\u20137, 6\u20134, 6\u20131."}
{"id": "3845132", "revid": "17654", "url": "https://it.wikipedia.org/wiki?curid=3845132", "title": "Grachten", "text": ""}
{"id": "3845136", "revid": "767487", "url": "https://it.wikipedia.org/wiki?curid=3845136", "title": "Salome of the Tenements", "text": "Salome of the Tenements \u00e8 un film muto del 1925 diretto da Sidney Olcott. La storia si ispira a quella di Rose Pastor Stokes (1879\u20131933), attivista socialista, scrittrice, avvocato e femminista. raccontando la vita degli immigrati ebrei nell'East Side di New York. La sceneggiatura si basa sul romanzo \"Salome of the Tenements\" di Anzia Yezierska pubblicato a New York nel 1923.\nTrama.\nSonya Mendel, soprannominata Salome a causa degli scalpi che usa esibire legati alla cintura, \u00e8 figlia di poveri immigrati ebrei del Lower East Side di New York. Intelligente e carina, lavora come reporter per il \"Jewish News\". Mettendosi sulle sue tracce, incontra John Manning, un ricco gentile che ha condotto una campagna contro il quartiere. I due si innamorano e si sposano, ma Sonya si trova a dover affrontare degli strozzini cui deve del denaro.\nProduzione.\nIl film fu prodotto dalla Famous Players-Lasky Corporation.\nDistribuzione.\nIl copyright del film, richiesto dalla Famous Players-Lasky Corp., fu registrato il 3 marzo 1925 con il numero LP21209.\nDistribuito dalla Paramount Pictures, il film - presentato da Jesse L. Lasky e da Adolph Zukor - usc\u00ec nelle sale cinematografiche USA il 23 febbraio 1925 dopo essere stato presentato a New York il giorno precedente.\nNon si conoscono copie ancora esistenti della pellicola che viene considerata presumibilmente perduta."}
{"id": "3845137", "revid": "726373", "url": "https://it.wikipedia.org/wiki?curid=3845137", "title": "Rob (serie televisiva)", "text": "Rob (conosciuta anche come \u00a1Rob!) \u00e8 una serie televisiva statunitense creata da Rob Schneider e Lewis Morton e con protagonista lo stesso Schneider. La serie \u00e8 stata mandata in onda in prima visione assoluta sul canale statunitense CBS dal 12 gennaio al 1\u00ba marzo 2012.\nTrama.\nLa serie segue le vicende di Rob, un ex scapolo incallito che dopo essersi sposato con Maggie dovr\u00e0 fare i conti anche con la famiglia di origini messicano-statunitense della donna, una famiglia davvero molto unita.\nProduzione.\nIl progetto della serie venne sviluppato da Rob Schneider nel corso del 2010. Nell'ottobre di quell'anno l'attore decise di presentare il progetto alla CBS, che il 4 febbraio 2011 decise di ordinare l'episodio pilota scritto da Rob Schneider e Lewis Morton e che venne diretto da James Widdoes. La serie \u00e8 prodotta dalla The Tannenbaum Company e dal CBS Television Studios.\nPer la prima stagione della serie vennero ordinati otto episodi, trasmessi su CBS dal 12 gennaio al 1\u00ba marzo 2012. Il 13 maggio 2012 la serie \u00e8 stata infine cancellata."}
{"id": "3845138", "revid": "2730", "url": "https://it.wikipedia.org/wiki?curid=3845138", "title": "Toray Pan Pacific Open 1979 - Singolare", "text": "Il singolare del torneo di tennis Toray Pan Pacific Open 1979, facente parte del WTA Tour 1979, ha avuto come vincitrice Billie Jean King che ha battuto in finale Evonne Goolagong 6-4, 7-5."}
{"id": "3845139", "revid": "188116", "url": "https://it.wikipedia.org/wiki?curid=3845139", "title": "Manuel Fraga", "text": ""}
{"id": "3845140", "revid": "1442080", "url": "https://it.wikipedia.org/wiki?curid=3845140", "title": "Toyota Classic 1979 - Singolare", "text": "Il singolare del torneo di tennis Toyota Classic 1979, facente parte del WTA Tour 1979, ha avuto come vincitrice Martina Navr\u00e1tilov\u00e1 che ha battuto in finale Wendy Turnbull 7-6, 6-4."}
{"id": "3845143", "revid": "1442080", "url": "https://it.wikipedia.org/wiki?curid=3845143", "title": "US Indoors 1979 - Singolare", "text": "Il singolare del torneo di tennis US Indoors 1979, facente parte del WTA Tour 1979, ha avuto come vincitrice Evonne Goolagong che ha battuto in finale Dianne Fromholtz 6\u20133, 6\u20134."}
{"id": "3845149", "revid": "2730", "url": "https://it.wikipedia.org/wiki?curid=3845149", "title": "Thunderbird Classic 1979 - Singolare", "text": "Il singolare del torneo di tennis Thunderbird Classic 1979, facente parte del WTA Tour 1979, ha avuto come vincitrice Martina Navr\u00e1tilov\u00e1 che ha battuto in finale Chris Evert-Lloyd 6-1, 6-3."}
{"id": "3845153", "revid": "287204", "url": "https://it.wikipedia.org/wiki?curid=3845153", "title": "Episodi di Rob", "text": "La prima ed unica stagione della serie televisiva Rob \u00e8 stata trasmessa sul canale statunitense CBS dal 12 gennaio al 1\u00ba marzo 2012.\nIn Italia \u00e8 inedita."}
{"id": "3845155", "revid": "1442080", "url": "https://it.wikipedia.org/wiki?curid=3845155", "title": "Eckerd Tennis Open 1979 - Singolare", "text": "Il singolare del torneo di tennis Eckerd Tennis Open 1979, facente parte del WTA Tour 1979, ha avuto come vincitrice Evonne Goolagong che ha battuto in finale Virginia Wade 6\u20130, 6\u20133."}
{"id": "3845161", "revid": "1442080", "url": "https://it.wikipedia.org/wiki?curid=3845161", "title": "Porsche Tennis Grand Prix 1979 - Singolare", "text": "Il singolare del torneo di tennis Porsche Tennis Grand Prix 1979, facente parte del WTA Tour 1979, ha avuto come vincitrice Tracy Austin che ha battuto in finale Martina Navr\u00e1tilov\u00e1 6\u20133, 6\u20132."}
{"id": "3845168", "revid": "1442080", "url": "https://it.wikipedia.org/wiki?curid=3845168", "title": "Brighton International 1979 - Singolare", "text": "Il singolare del torneo di tennis Brighton International 1979, facente parte del WTA Tour 1979, ha avuto come vincitrice Martina Navr\u00e1tilov\u00e1 che ha battuto in finale Chris Evert-Lloyd 6\u20133, 6\u20133."}
{"id": "3845169", "revid": "1718925", "url": "https://it.wikipedia.org/wiki?curid=3845169", "title": "Pallone da calcio a 5", "text": "Un pallone da calcio a 5 \u00e8 un pallone sferico utilizzato per poter disputare gli incontri di Calcio a 5.\nPalloni da calcio usati in competizioni ufficiali.\nMolte aziende in tutto il mondo fabbricano palloni da calcio a 5 i pi\u00f9 diffusi sono Select, Mondo, Gems, Molten, Agla e Joma. Solo Adidas, per\u00f2, \u00e8 il fornitore ufficiale di tutte le partite organizzate da FIFA e UEFA.\nMolten, invece, \u00e8 il fornitore ufficiale dei palloni della Serie A, Serie A2, Serie B, Under 21, dei Campionati Femminile e Juniores , della Coppa Italia e della Supercoppa Italiana (a partire dalla stagione 2011-2012, grazie ad un accordo biennale siglato con la Divisione Calcio a 5).Prima si usavano nella maggioranza delle partite palloni dell'Agla.\nCampionato mondiale di calcio a 5.\nQui di seguito viene riportata una tabella riepilogativa dei palloni ufficiali dei campionati mondiali di calcio a 5.\nCampionato europeo di calcio a 5.\nQui di seguito viene riportata una tabella riepilogativa dei palloni ufficiali del campionato europeo di calcio a 5, a partire dall'edizione del 1996."}
{"id": "3845170", "revid": "599013", "url": "https://it.wikipedia.org/wiki?curid=3845170", "title": "Sunsmart Victorian Open 1979 - Singolare", "text": "Il singolare del torneo di tennis Sunsmart Victorian Open 1979, facente parte del WTA Tour 1979, ha avuto come vincitrice Hana Mandl\u00edkov\u00e1 che ha battuto in finale Wendy Turnbull 6-3, 6-2."}
{"id": "3845176", "revid": "729019", "url": "https://it.wikipedia.org/wiki?curid=3845176", "title": "Andrea Belli", "text": "Biografia.\nFiglio del medico Giuseppe Batta Belli e di Francesca Romano, fu uno dei maggiori architetti barocchi maltesi e, al contempo, fu attivo come industriale, viaggiatore, impresario e mercante di schiavi. Nelle isole gli furono regolarmente commissionati lavori dall'Ordine di Malta. Notevoli, fra tutti, il Teatro Manoel e la ristrutturazione dell'Albergo di Castiglia; suoi sono anche il Palazzo dell'Ammiragliato e la Curia Arcivescovile.\nBelli fu anche proprietario della prima segheria di Medina e, a cominciare dal 26 marzo 1760, grazie all'influenza di suo fratello Gabriele, allora Uditore (braccio destro) del Gran Maestro Pinto, gli venne concesso il monopolio delle esportazioni. Da quel momento cominci\u00f2 ad esportare la pietra maltese e altri manufatti in pietra in altri paesi europei."}
{"id": "3845184", "revid": "11959", "url": "https://it.wikipedia.org/wiki?curid=3845184", "title": "Governatorato di Menufia", "text": ""}
{"id": "3845199", "revid": "2730", "url": "https://it.wikipedia.org/wiki?curid=3845199", "title": "New South Wales Open 1979 - Singolare femminile", "text": "Il singolare femminile del torneo di tennis New South Wales Open 1979, facente parte del WTA Tour 1979, ha avuto come vincitrice Hana Mandl\u00edkov\u00e1 che ha battuto in finale Bettina Bunge 6-3, 3-6, 6-3."}
{"id": "3845205", "revid": "727616", "url": "https://it.wikipedia.org/wiki?curid=3845205", "title": "Godefroy Engelmann", "text": "Biografia.\nNacque in un'antica famiglia che aveva dato due borgomastri alla citt\u00e0 di Mulhouse. Al tempo della sua nascita la Citt\u00e0 era una piccola Repubblica tedesca associata alla Confederazione Elvetica, ma che, dieci anni dopo, nel 1798, fu annessa alla Francia.\nEngelmann studi\u00f2 inizialmente in Svizzera e in Francia, a La Rochelle e a Bordeaux, quindi si trasfer\u00ec a Parigi per studiare disegno e pittura, presso l'atelier di Jean-Baptiste Regnault. Nell'estate del 1814 lavor\u00f2 a Monaco, per imparare la litografia, che era un'invenzione tedesca, nonch\u00e9 il disegno e l'arte litografica. Un anno dopo fond\u00f2 nella sua citt\u00e0 la \"\"Societ\u00e0 Litografica di Mulhouse\", aprendo poi anche una bottega-laboratorio a Parigi.\nEngelmann fu uno dei principali artisti, assieme a Louis-Fran\u00e7ois Lejeune, che introdussero la litografia in Francia. Mise a punto anche numerosi perfezionamenti tecnici, come l'acquarello litografico nel 1819 e, soprattutto, l'invenzione della cromolitografia, sempre nel 1819, che fu in seguito perfezionata da altri pionieri di questa tecnica espressiva, come l'austriaco Peter Fendi. Per la cromolitografia in particolare, Engelmann ottenne in Inghilterra anche un brevetto.\nDurante la sua carriera produsse numerosissime stampe, ma ebbe sempre una visione pi\u00f9 vasta e lungimirante della propria attivit\u00e0. Fu infatti l'ideatore della \"Soci\u00e9t\u00e9 Industrielle de Mulhouse\" (SIM), di cui lanci\u00f2 l'idea gi\u00e0 nel 1812.\nMa l'opera di Engelmann non fu solo applicativa.\nEgli pubblic\u00f2 importanti testi di teoria e di didattica, come ad esempio: \nSi fece conoscere anche come miniaturista e disegn\u00f2 una serie di numerose tavole per il barone Isidore-Justin S\u00e9verin Taylor's, notissimo collezionista di arte litografica, intitolata \"Voyages pittoresques et romantiques dans l'ancienne France\"\".\nEngelmann si spense a Mulhouse a 51 anni, per un tumore al collo, e la sua \"Societ\u00e0 di Stampa\" che aveva fondato a Parigi, col nome di \"\"Engelmann et Graf\", pass\u00f2 a suo figlio Godefroy Engelmann II, nato nel 1819, il quale prosegu\u00ec l'attivit\u00e0 paterna mantenendo la stessa qualit\u00e0 tecnica e artistica, finch\u00e9 mor\u00ec nel 1897."}
{"id": "3845209", "revid": "11959", "url": "https://it.wikipedia.org/wiki?curid=3845209", "title": "Governatorato di al-Menufiyya", "text": ""}
{"id": "3845213", "revid": "729019", "url": "https://it.wikipedia.org/wiki?curid=3845213", "title": "Isole di Vil'kickij (Mare di Laptev)", "text": "Le isole di Vil'kickij (in russo \u041e\u0441\u0442\u0440\u043e\u0432\u0430 \u0412\u0438\u043b\u044c\u043a\u0438\u0446\u043a\u043e\u0433\u043e, \"ostrov Vil'kickogo\") sono un gruppo di isole russe bagnate dal mare di Laptev. Portano il nome di Boris Andreevi\u010d Vil'kickij esploratore dell'oceano Artico. \nAmministrativamente fanno parte del distretto di Tajmyr del Territorio di Krasnojarsk, nel Circondario federale della Siberia.\nGeografia.\nLe isole sono situate nella parte nord-orientale della penisola del Tajmyr, a nord dell'imboccatura del golfo di Tereza Klavenes (\u0437\u0430\u043b\u0438\u0432 \u0422\u0435\u0440\u0435\u0437\u044b \u041a\u043b\u0430\u0432\u0435\u043d\u0435\u0441, \"zaliv Terezy Klavenes\") e ad ovest delle isole Komsomolskaja Pravda.\nIn particolare, le isole del gruppo sono:"}
{"id": "3845225", "revid": "1573940", "url": "https://it.wikipedia.org/wiki?curid=3845225", "title": "Drepanotylus", "text": "Drepanotylus \u00e8 un genere di ragni appartenente alla famiglia Linyphiidae.\nDistribuzione.\nLe cinque specie oggi attribuite a questo genere sono diffuse in varie zone della regione paleartica\nTassonomia.\nLe caratteristiche del genere sono state descritte da Holm in base agli esemplari tipo di \"Hilaria uncata\" ; questo genere \u00e8 stato inoltre rimosso dalla sinonimia con Notiomaso , a seguito di un lavoro degli aracnologi Merrett, Locket &amp; Millidge del 1985, \"contra\" un altro studio di Wunderlich del 1978.\nA dicembre 2011, si compone di cinque specie:"}
{"id": "3845233", "revid": "343572", "url": "https://it.wikipedia.org/wiki?curid=3845233", "title": "Teatro Concordia (Cremona)", "text": ""}
{"id": "3845234", "revid": "767487", "url": "https://it.wikipedia.org/wiki?curid=3845234", "title": "Matador (film 1925)", "text": "Matador (\"The Spaniard\") \u00e8 un film muto del 1925 diretto da Raoul Walsh. La sceneggiatura si basa su \"The Spaniard\", romanzo di Juanita Savage che venne pubblicato a New York nel 1924.\nIn ruoli minori, ambedue nei panni di torero, appaiono due giovani attori ispanici, Don Alvarado e Gilbert Roland, all'inizio della loro carriera che sarebbe in seguito proseguita facendoli diventare due popolari latin lover dello schermo.\nTrama.\nIn visita in Inghilterra, il Grande di Spagna don Pedro de Barrego si innamora di Dolores Annesley, una bellissima giovane inglese che per\u00f2 rifiuta le avances dell'uomo. Barrego, deluso, ritorna in Spagna dove riprende la sua carriera di torero. Qualche tempo dopo, Dolores si reca in Spagna, dove, a Siviglia, assiste ai combattimenti di don Pedro. A causa di una tempesta tre le montagne, la giovane \u00e8 costretta a cercare rifugio nel castello che appartiene proprio all'uomo che, ancora innamorato di lei, si rifiuta di lasciarla andare. Dolores cerca allora di fuggire aiutata da Gomez, il valletto, ma il piano dei due viene scoperto. Quando la giovane donna riesce alla fine a scappare, Barrego la insegue. Bench\u00e9 ferito dopo la caduta del suo cavallo, salva Dolores che sta per soccombere all'aggressione di Gomez. Davanti al coraggio di don Pedro, Dolores finalmente ammette di amare il nobile spagnolo e accetta di diventare la sua sposa.\nProduzione.\nIl film fu prodotto dalla Famous Players-Lasky Corporation.\nDistribuzione.\nDistribuito dalla Paramount Pictures, il film usc\u00ec nelle sale cinematografiche USA il 4 maggio 1925."}
{"id": "3845241", "revid": "61051", "url": "https://it.wikipedia.org/wiki?curid=3845241", "title": "Arado Flugzeugwerke GmbH", "text": ""}
{"id": "3845242", "revid": "1543377", "url": "https://it.wikipedia.org/wiki?curid=3845242", "title": "Electrochemical Society", "text": "L'Electrochemical Society (o ECS) \u00e8 un'organizzazione internazionale no-profit che conta oltre 100 societ\u00e0 e 8000 membri individuali specializzati nell'ambito dell'elettrochimica e della fisica dello stato solido.\nL'\"American Electrochemical Society\" venne fondata nel 1902 e nel 1930 l'organizzazione assunse la denominazione attuale (Electrochemical Society).\nAttivit\u00e0.\nTra le attivit\u00e0 svolte dall'Electrochemical Society si ricordano:\nTra le pubblicazioni dell'Electrochemical Society si annoverano:\nPersone legate all'ECS.\nAlcuni personaggi famosi che hanno preso parte all'Electrochemical Society sono: Edward Goodrich Acheson (che commercializz\u00f2 il carburo di silicio), Herbert Henry Dow (fondatore della Dow Chemical Company), Charles Martin Hall (co-inventore del processo di Hall-H\u00e9roult per la produzione di alluminio), Edward Weston (fondatore della Weston Instruments e inventore della pila Weston) e Thomas Edison (detentore di 1.093 brevetti)."}
{"id": "3845244", "revid": "1564910", "url": "https://it.wikipedia.org/wiki?curid=3845244", "title": "Governo Rajoy I", "text": "Il Governo Rajoy I \u00e8 stato in carica dal 21 dicembre 2011 al 31 ottobre 2016. Il 21 dicembre 2011 Mariano Rajoy giur\u00f2 come Presidente del Governo di fronte al Re Juan Carlos I. Il 22 dicembre 2011 tutti i ministri entrarono in carica, formando il \"Consejo de Ministros de Espa\u00f1a\".\nDopo le successive elezioni del dicembre 2015 (XI legislatura) \u00e8 rimasto in carica per gli affari correnti, anche dopo le elezioni del giugno 2016, fino alla nuova fiducia al presidente Rajoy del 29 ottobre 2016."}
{"id": "3845247", "revid": "1404372", "url": "https://it.wikipedia.org/wiki?curid=3845247", "title": "Muhammad Sharif Pasci\u00e0", "text": " \nMu\u1e25ammad Shar\u012bf Pasci\u00e0, che proveniva da Kavala, nel nord dell'attuale Grecia (luogo natale di Mehmet Ali), ricopr\u00ec numerosi incarichi amministrativi sotto Sa'id Pasci\u00e0 e Ism\u0101\u02bf\u012bl Pasci\u00e0. Era assai pi\u00f9 istruito della media dei suoi colleghi e forse anche per questo gli era stata concessa la mano della figlia dal Colonnello S\u00e8ves, giunto a suo tempo con Napoleone Bonaparte in Egitto, convertitosi all'Islam e protagonista di una splendida carriera militare nella sua nuova patria.\nCome ministro degli Esteri rese grandi servigi a Isma'il Pasci\u00e0, che us\u00f2 l'apparente bonomia di Mu\u1e25ammad Shar\u012bf Pasci\u00e0 per occultare numerose sue proposte cariche d'insidie. Di carattere tendente all'indolenza, egli possedeva nondimeno un notevole tatto politico e ben poteva apparire l'equivalente egiziano di Lord Melbourne, la cui politica era quella di far decantare le situazioni pi\u00f9 tese, lasciando ogni cosa a se stessa.\nL'argomento preferito da Mu\u1e25ammad Shar\u012bf contro ogni riforma era quello di ricordare le Piramidi come un'immancabile prova di solidit\u00e0 dell'Egitto, sia sotto il profilo delle finanze e della politica. Il suo esiziale ottimismo lo rende ampiamente responsabile del collasso del credito egiziano che port\u00f2 quasi al crollo del regno di Ism\u0101\u02bf\u012bl Pasci\u00e0.\nDopo l'insurrezione militare del settembre del 1881, guidata a \u02bfOr\u0101b\u012b Pasci\u00e0, Mu\u1e25ammad Shar\u012bf fu incaricato dal Chediv\u00e8 Tawf\u012bq di formare un nuovo governo. L'impossibilit\u00e0 di conciliare le richieste di riordino finanziario del Partito Nazionale con le pretese britanniche e francesi di sottoporre l'Egitto a un diretto stretto controllo delle finanze dello Stato e del suo debito pubblico, lo costrinsero alle dimissioni nel successivo mese di febbraio.\nDopo la repressione del movimento insurrezionale patriottico di \u02bfOr\u0101b\u012b, fu ancora una volta chiamato da a costituire una compagine governativa nell'agosto del 1882) da Tawf\u012bq, ma nel gennaio del 1884 egli fu indotto a dimettersi piuttosto che sanzionare il ritiro delle forze egiziane dal Sudan, senza aver mai avuto piena consapevolezza delle reali radici del movimento nazionalista e patriottico del Mahdi. Quando ai primi del 1883 gli fu chiesto da Sir Evelyn Baring (Lord Cromer) di abbandonare con urgenza alcune delle parti pi\u00f9 remote del Sudan, egli replic\u00f2 con la sua caratteristica leggerezza di modi: \"Ne discuteremo pi\u00f9 tardi; intanto andiamo a dare una buona batosta a questo signore\". La spedizione di Hicks Pasci\u00e0 stava in quel momento preparandosi a marciare su el-Obeid (al-Ubayyi\u1e0d).\nMu\u1e25ammad Shar\u012bf Pasci\u00e0 mor\u00ec a Graz (Austria-Ungheria)."}
{"id": "3845251", "revid": "89398", "url": "https://it.wikipedia.org/wiki?curid=3845251", "title": "Gerarchia aziendale", "text": ""}
{"id": "3845255", "revid": "287204", "url": "https://it.wikipedia.org/wiki?curid=3845255", "title": "National Football League 2012 (Figi)", "text": "La NewWorld National Football League 2012 \u00e8 la 36\u00aa edizione del massimo campionato di calcio delle Figi chiamata anche Fiji Sun/Weet-Bix National Football League. La stagione inizier\u00e0 il 21 gennaio 2012 e terminer\u00e0 il 17 giugno 2012. Le gare si disputano alternatamente fra le 10 squadre al sabato e alla domenica.\nLa vincitrice del trofeo otterr\u00e0 la diretta qualificazione alla prossima edizione della principale coppa continentale ovvero OFC Champions League.\nMentre l'ultima piazzata dovr\u00e0 disputare gli spareggi annuali per la retrocessione contro la prima classificata della seconda categoria."}
{"id": "3845256", "revid": "124894960", "url": "https://it.wikipedia.org/wiki?curid=3845256", "title": "Alison Steadman", "text": "Biografia.\nNata a Liverpool, in Inghilterra, \u00e8 la pi\u00f9 giovane di tre sorelle e figlia di Marjorie Evans e George Percival Steadman.\nHa studiato alla \"Childwall Valley High School for Girls\", un liceo statale in un sobborgo di Liverpool, Childwall, e in seguito all'accademia teatrale \"East 15 Acting School\" dove, durante il suo secondo anno, ha conosciuto Mike Leigh.\nTeatro.\nDopo aver lasciato l'accademia a Loughton, ha lavorato in vari teatri regionali, a partire da Lincoln, dove il suo primo ruolo fu quello della studentessa seducente Sandy in \"La strana voglia di Jean\". Cre\u00f2 il ruolo della mostruosa Beverly in \"Abigail's Party\" di Mike Leigh, dove fu ripreso il cast originale televisivo. La Steadman apparve anche in \"The Rise and Fall of Little Voice\", \"La gatta sul tetto che scotta\", \"Entertaining Mr Sloane\", \"La stanza di Marvin\", \"Hotel Paradiso\", e lavor\u00f2 in altri teatri come il Royal Court Theatre, l'Old Vic, the l'Hampstead Theatre, il Nottingham Playhouse, l'Everyman Theatre di Liverpool e il Royal National Theatre. Ha interpretato il ruolo di Elmira nella produzione della Royal Shakespeare Company Il Tartufo di Moli\u00e8re. \nTelevisione.\nHa lavorato in molti film TV e serie televisive britanniche tra cui \"The Singing Detective\" del 1986 e \"Orgoglio e pregiudizio\" del 1995, entrambe trasmesse con successo da BBC One."}
{"id": "3845257", "revid": "78480", "url": "https://it.wikipedia.org/wiki?curid=3845257", "title": "Alessandria sull'Oxo", "text": ""}
{"id": "3845262", "revid": "124197761", "url": "https://it.wikipedia.org/wiki?curid=3845262", "title": "Dr. Zaius", "text": "Il Dr. Zaius (noto anche come il Professor Zaius) \u00e8 un orango immaginario, antagonista de \"Il pianeta delle scimmie\". Fece il suo debutto nel romanzo \"Il pianeta delle scimmie\" di Pierre Boulle come personaggio minore, per poi apparire come antagonista principale dell'adattamento cinematografico del 1968, interpretato da Maurice Evans, che riassunse il ruolo come antagonista secondario nel seguito, \"L'altra faccia del pianeta delle scimmie\".\nApparizioni.\nLetteratura.\nIl personaggio, sotto il nome di Mi Zaius, essendo \"Mi\" un titolo onorifico, fece il suo debutto nel romanzo, \"Il pianeta delle scimmie,\" di Pierre Boulle, in cui viene rappresentato come capo dell'istituto di ricerche del pianeta Soror, un mondo in cui le scimmie, nominate \"Simius sapiens\", sono la specie dominante, e gli umani ridotti allo stato di bestie mute. Essendo un orango, condivide con i suoi simili un'ottima memoria, ma un'elasticit\u00e0 mentale limitata dal conservatorismo, tratti che lo pongono in contrasto con i suoi colleghi scimpanz\u00e9, noti per la loro curiosit\u00e0 ed ingegnosit\u00e0.\nZaius non condivide le idee del suo impiegato, la dottoressa Zira, che ritiene che gli umani abbiano un'anima. Quando Zaius incontra il terrestre Ulisse M\u00e9rou, attribuisce l'intelletto elevato dell'uomo all'addestramento invece che all'intelligenza innata. Zaius viene umiliato da quest'ultimo, quando egli impara la lingua delle scimmie e fa un discorso eloquente ad una conferenza scientifica. Zaius viene poi espulso dall'istituto e rimpiazzato con Cornelius, suo collega.\nDopo una rivelazione scioccante da parte delle ricerche di Cornelius, rivelando che gli umani furono in passato la specie dominante del pianeta, Zaius inizia a complottare con gli altri oranghi per far s\u00ec che questa scoperta non diventi di dominio pubblico. Con la nascita di Sirius, figlio di M\u00e9rou e di una umana di Soror, Zaius tenta di convincere il grande consiglio delle scimmie di consegnare il bambino a lui, per impedire l'ascesa d'una nuova razza umana intelligente.\nFilm.\nSerie originale.\n\"Il pianeta delle scimmie\".\nNel 3978 d.c., Zaius svolge un doppio ruolo nella societ\u00e0 delle scimmie, sia come il ministro della scienza che difensore della fede. Crede che i dogmi della religione e le teorie della scienza siano in perfetta armonia, ma solo se gli ultimi non contraddicono la narrativa stabilita dalle Pergamene sacre. Zaius infatti \u00e8 fra le uniche scimmie a sapere che gli umani erano i precedenti padroni del pianeta, un segreto che lui spera di proteggere. Con l'arrivo dell'astronauta Taylor, un uomo proveniente dal passato, Zaius lo vede come una minaccia alla sua cultura, per cui tenta di scoprire se vi siano altri umani come lui. Infine, Zaius lascia andare Taylor nella Zona Proibita, in realt\u00e0 le rovine di New York, e condanna le scimmie che l'hanno aiutato per eresia.\n\"L'altra faccia del pianeta delle scimmie\".\nZaius si reca quindi alla Zona Proibita insieme a un esercito di gorilla per sterminare una popolazione di umani mutanti. Durante la battaglia successiva, Zaius incontra di nuovo Taylor, ormai morente. Taylor implora Zaius di aiutarlo a impedire la detonazione d'un ordigno nucleare, ma Zaius rifiuta, deprecando con lungo sproloquio la malvagit\u00e0 dell'umanit\u00e0. Cos\u00ec, come ultimo atto, Taylor attiva l'ordigno, attuando la distruzione totale della Terra.\nAccoglienza e interpretazioni.\nIl personaggio \u00e8 stato generalmente ben ricevuto, sia dai recensori, che dagli appassionati di fantascienza. Il filosofo Travis Timmerman definisce Zaius, \"l'antagonista perfetto\", essendo intelligente, complesso e quasi simpatico, ma con il difetto di essere un incorreggibile specista. Il paleontologo statunitense Donald Prothero paragona la distruzione da parte di Zaius dei reperti arceologici che smentiscono la narrativa dei testi sacri, ai tentativi dei creazionisti di costringere i Musei Nazionali del Kenya di sbarazzarsi delle sue mostre, siccome contraddicevano la narrativa della storia della creazione in Genesi. I paralleli con i fondamentalisti religiosi furono anche notati dallo scrittore John Weaver, che paragon\u00f2 Zaius ai creazionisti nel film, \"...e l'uomo cre\u00f2 Satana\", sebbene osserv\u00f2 che il fondamentalismo di Zaius non sia dovuto alla sua piet\u00e0, ma alla conoscenza di ci\u00f2 che gli umani fecero al pianeta, destino che potrebbe ripetersi. L'accademico Eric Greene nota come, sebbene sia un personaggio minaccioso, le paure di Zaius verso le capacit\u00e0 distruttive degli umani non sono infondate. Nota infatti come Taylor, ascoltando la descrizione peggiorativa dell'uomo rappresentato nelle Pergamene sacre, non la smentisce."}
{"id": "3845267", "revid": "619191", "url": "https://it.wikipedia.org/wiki?curid=3845267", "title": "Alessandria Arachosia", "text": ""}
{"id": "3845268", "revid": "78480", "url": "https://it.wikipedia.org/wiki?curid=3845268", "title": "Alessandria Ariana", "text": ""}
{"id": "3845271", "revid": "78480", "url": "https://it.wikipedia.org/wiki?curid=3845271", "title": "Alessandria in Margiana", "text": ""}
{"id": "3845273", "revid": "78480", "url": "https://it.wikipedia.org/wiki?curid=3845273", "title": "Alessandria in Susiana", "text": ""}
{"id": "3845279", "revid": "78480", "url": "https://it.wikipedia.org/wiki?curid=3845279", "title": "Alessandria sull'Indo", "text": ""}
{"id": "3845280", "revid": "1993636", "url": "https://it.wikipedia.org/wiki?curid=3845280", "title": "Massacro di Maragha", "text": "Il massacro di Maragha (anche Maraga, Maraghar) avvenne il 10 aprile 1992 nell'omonimo villaggio della provincia di Martakert, estremo lembo nord orientale della Repubblica del Nagorno Karabakh. Al termine della guerra il villaggio si \u00e8 trovato sotto controllo azero, prossimo alla linea di confine tra i due territori.\nI fatti.\nForze speciali azere, gli OMON, penetrarono nel villaggio e compirono atti di violenza contro la popolazione armena dello stesso. L'incursione avvenne alle prime luci dell'alba e secondo alcuni testimoni oculari i soldati azeri erano spalleggiati da carri armati guidati da soldati russi. Le forze armene di resistenza erano nettamente inferiori e tardarono a lanciare la richiesta di soccorso.\nDopo alcune ore di combattimento gli armeni, grazie ai rinforzi nel frattempo sopraggiunti, riuscirono a rioccupare il villaggio ma si trovarono di fronte ad una carneficina.\nBilancio del massacro.\nUna preliminare indagine di HRM ed un successivo dossier di Amnesty International concordano nell'indicare in quarantatr\u00e9 i civili uccisi nel massacro. Molti cadaveri riportavano mutilazioni. Una cinquantina sarebbero stati rapiti e di loro si \u00e8 persa ogni traccia.\nRivendicazione.\n\u00c8 opinione comune ritenere che il massacro di Maragha fu una vendetta per il massacro di Khojaly avvenuto due mesi prima.\nA capo del battaglione azero Gurtulush vi era Shanin Talib Tagiyev che il 23 giugno 1992 fu insignito con il titolo di \u201ceroe nazionale dell'Azerbaigian\".\nTestimonianza della baronessa Cox.\nLa baronessa inglese Caroline Cox ha condotto una delegazione di osservatori per verificare i danni ed intervistare i testimoni oculari dei fatti. Secondo un rapporto edito da \u201cSolidariet\u00e0 cristiana nel mondo\u201d furono rapiti un centinaio di donne e bambini. Cox defin\u00ec Maragha come \u201cun moderno Golgota ripetuto molte volte\u201d. ."}
{"id": "3845288", "revid": "767487", "url": "https://it.wikipedia.org/wiki?curid=3845288", "title": "Vittore Benzon", "text": "Poteva vantare illustri origini sia da parte paterna che materna, in quanto figlio del conte Pietro Benzoni e di Marina Querini. La madre era la \"biondina in gondoleta\" che ispir\u00f2 la celebre canzone di Anton Maria Lamberti ed era notissima in citt\u00e0 come donna bellissima e libertina, nonch\u00e9 animatrice di un salotto letterario in concorrenza con quelli di Isabella Teotochi Albrizzi e Giustina Renier Michiel.\nLa vicinanza agli ambienti culturali gli permise di dare prova delle sue capacit\u00e0 precocemente: esord\u00ec pubblicando tre sonetti nell\"'Annopoetico\" (una pubblicazione annuale di poesie di autori contemporanei) del 1798, e altri due nell'edizione del 1799. La sua produzione letteraria rimase per\u00f2 molto limitata a causa della salute cagionevole e dei suoi coinvolgimenti nella vita mondana che gli impedirono di sviluppare appieno le sue doti.\nSi dedic\u00f2 per un periodo alla recitazione ed ebbe successo sia nel teatro in italiano che in lingua francese.\nNel 1810 il padre riusc\u00ec a collocarlo presso il Consiglio di Stato del Regno d'Italia come assistente. Trasferitosi dunque a Milano, strinse amicizia con numerose personalit\u00e0 del mondo letterario, fra cui Ugo Foscolo e Vincenzo Monti. Quest'ultimo lo spron\u00f2 nella sua attivit\u00e0 poetica e infatti, dopo aver pubblicato qualche componimento sul \"Poligrafo\", torn\u00f2 a Venezia dove, nel 1812, edit\u00f2 un\"'Epistola a Ippolito Pindemonte\" dove si accenna anche a una certa malinconia, chiaro richiamo al romanticismo inglese. Altri sonetti comparvero nel \"Poligrafo\" e in opuscoli tra il 1813 e il 1820. Tent\u00f2 inoltre una traduzione di Tibullo e la stesura di un dramma storico, ma non riusc\u00ec a completare nessuna delle due opere.\nNel 1816 ebbe modo di conoscere Byron, ospite presso la madre. Quattro anni dopo pubblicava il poemetto \"Nella\", ispirato al \"Childe Harold\", riguardante la gloria e la decadenza di Venezia viste con gli occhi di un nobile esiliato. L'opera appare molto elegante ed espressiva, ma risulta in molti punti eccessiva, con l'utilizzo di una sterile erudizione e di un linguaggio cos\u00ec forbito da risultare poco chiaro. Invero i contemporanei, primo fra tutti il Monti, ne furono entusiasti."}
{"id": "3845289", "revid": "1305772", "url": "https://it.wikipedia.org/wiki?curid=3845289", "title": "Daiei", "text": ""}
{"id": "3845293", "revid": "767487", "url": "https://it.wikipedia.org/wiki?curid=3845293", "title": "Tremellomycetidae", "text": "Tremellomycetidae \u00e8 una sottoclasse di funghi della classe Tremellomycetes.\nLa sottoclasse Tremellomycetidae comprende i seguenti ordini:"}
{"id": "3845294", "revid": "380654", "url": "https://it.wikipedia.org/wiki?curid=3845294", "title": "Lupin III - the Last Job", "text": ""}
{"id": "3845297", "revid": "1305772", "url": "https://it.wikipedia.org/wiki?curid=3845297", "title": "Baby You Don't Wanna Know", "text": "Baby You Don't Wanna Know \u00e8 un singolo dei Sum 41, il secondo estratto dal loro quinto album in studio \"Screaming Bloody Murder\", pubblicato il 15 giugno 2011.\nVideo musicale.\nIl video, pubblicato il 3 agosto 2011 in anteprima sul sito tedesco Myvideo.de, \u00e8 stato registrato in Germania con una troupe locale a basso budget e consiste in alcuni spezzoni della band in concerto e in visita della citt\u00e0 in cui erano in tour."}
{"id": "3845298", "revid": "707755", "url": "https://it.wikipedia.org/wiki?curid=3845298", "title": "Tremellomycetes", "text": ""}
{"id": "3845303", "revid": "8660", "url": "https://it.wikipedia.org/wiki?curid=3845303", "title": "Valencia Firebats", "text": "I Valencia Firebats sono una squadra di football americano di Valencia. Partecipano alla LNFA Serie A.\nStoria.\nIl club viene fondato nell'aprile del 1993 come Valencia Bats, dopo una scissione dei Giants de Cullera al termine della stagione 1992-93.\nPartecipa alla prima stagione (1993-94) all'estinta American Football League (AFL), dove riesce a classificarsi al quinto posto.\nNella stagione 1994-95, le due differenti competizioni spagnole (AFL e Catalana) si unificano in una sola, organizzata dalla AEFA (Agrupaci\u00f3n Espa\u00f1ola de F\u00fatbol Americano). Il campionato viene cos\u00ec diviso in due divisioni, la 1\u00aa e la 2\u00aa. I Bats vengono inseriti nella Primera Divisi\u00f3n.\nNella stagione 1997-98 riesce a raggiungere le semifinali ed a qualificarsi cos\u00ec per la prima volta ad una competizione europea, la Federations Cup Non vi prender\u00e0 per\u00f2 parte, per mancanza di fondi.\nAl termine della stagione verr\u00e0 adottato il nome Valencia Firebats, e proprio da quella stagione tutte le partite interne verranno giocate all'Estadio Municipal Jard\u00edn del Turia.\nIl debutto europeo avviene quindi al termine della stagione 2002, dopo aver raggiunto le semifinali per il secondo anno consecutivo. Prende infatti parte alla EFAF Cup, inserita nel girone con i Marines Lazio e con i Badalona Dracs.\nNel 2005 raggiunge la finale di Copa de Espa\u00f1a, persa contro i L'Hospitalet Pioners.\nIl primo successo della squadra si registra nella stagione 2006, quando conquista il suo primo titolo di campione di Primera Division, laureandosi campione di Spagna. Nella finale della LNFA (Liga Nacional de F\u00fatbol Americano) disputata a Gij\u00f3n, i valenciani si impongono sui catalani dei L'Hospitalet Pioners per 13-0. La stagione seguente partecipano all'Eurobowl, venendo inserita nel girone con i Lions Bergamo e gli austriaci Tirol Raiders, le due squadre pi\u00f9 titolate d'Europa.\nNella stagione 2007, i valenciani vincono il loro secondo campionato, subendo una sola sconfitta in tutta la stagione (7-1). In finale incrociano i Badalona Dracs, ed Ezequiel Mart\u00ed, con 5 touchdown e tre intercetti risulta l'MVP della finale.\nIn Eurobowl, i Valencia Firebats conseguono solo due sconfitte: con i Tirol Raiders (6-37) e con i Lions Bergamo (41-8).\nLa categoria junior del club partecipa per la prima volta alla LNFA Junior, vincendo la divisi\u00f3n centro partecipando alla Final Four di Granollers, concludendo al quarto posto al debutto assoluto nella categoria.\nLa stagione 2008, culmina con una sconfitta nella finale di campionato, contro i L'Hospitalet Pioners, per 17-36 a Siviglia. In Europa Valencia venne inserita nel girone con britannici dei Coventry Jets e i norvegesi degli Oslo Vikings. I juniors partecipano nuovamente alla Final Four, non riuscendo a vincere per\u00f2 il titolo nazionale.\nNella stagione 2008-2009, raggiunge la finale, disputata proprio a Valencia, per la prima volta ripresa dalle telecamere televisive contro i Badalona Dracs. Si laureano campioni nazionale per la terza volta vincendo per 29 a 10."}
{"id": "3845317", "revid": "599013", "url": "https://it.wikipedia.org/wiki?curid=3845317", "title": "Lucas Di Grazia", "text": "Carriera.\nLa sua carriera professionistica comincia in Argentina con l'All Boys.\nStatistiche.\nPresenze e reti subite nei club.\n\"Statistiche aggiornate al 12 gennaio 2012.\""}
{"id": "3845318", "revid": "573567", "url": "https://it.wikipedia.org/wiki?curid=3845318", "title": "Autorobot", "text": ""}
{"id": "3845319", "revid": "1573940", "url": "https://it.wikipedia.org/wiki?curid=3845319", "title": "Upeneus", "text": "Il genere Upeneus comprende 34 specie di pesci d'acqua salata appartenenti alla famiglia Mullidae, e conosciuti in italiano come triglie tropicali.\nDistribuzione e habitat.\nQueste specie sono diffuse nelle acque dell'Oceano Indo-Pacifico."}
{"id": "3845320", "revid": "131358", "url": "https://it.wikipedia.org/wiki?curid=3845320", "title": "Supersport United Football Club", "text": ""}
{"id": "3845322", "revid": "573567", "url": "https://it.wikipedia.org/wiki?curid=3845322", "title": "Distructor", "text": ""}
{"id": "3845330", "revid": "1543377", "url": "https://it.wikipedia.org/wiki?curid=3845330", "title": "Distretto di Acopia", "text": "Il distretto di Acopia \u00e8 un distretto del Per\u00f9 nella provincia di Acomayo (regione di Cusco) con 2.557 abitanti al censimento 2007.\n\u00c8 stato istituito l'11 novembre 1944."}
{"id": "3845332", "revid": "110157", "url": "https://it.wikipedia.org/wiki?curid=3845332", "title": "Lomonosovskij (Mosca)", "text": "Il quartiere Lomonosovskij () \u00e8 un quartiere di Mosca sito nel Distretto Sud-occidentale.\nSull'area sorgeva l'abitato di Sem\u00ebnovskoe che nel 1935 era al confine della citt\u00e0. Viene incluso nella citt\u00e0 nel 1940 (secondo altre fonti nel 1958) e negli anni 1950 avviene la maggior parte dello sviluppo residenziale moderno. Nel 1960, con l'estensione dei confini cittadini fino all'MKAD, la zona viene inclusa nei quartieri Leninskij e Oktjabr'skij.\nGli attuali confini del quartiere sono stati definiti con la riforma amministrativa del 1991."}
{"id": "3845333", "revid": "2208340", "url": "https://it.wikipedia.org/wiki?curid=3845333", "title": "Battaglia di Ueno", "text": "La avvenne il 4 luglio 1868 (\"Meiji 1, 15\u00ba giorno del 5\u00ba mese\"), durante la Guerra Boshin, fra le truppe dello Sh\u014dgitai sotto il comando di Shibusawa Seiichir\u014d e di Amano Hachir\u014d, e le truppe imperiali del \"Kangun\".\nAnche se lo Sh\u014dgitai era formato principalmente da ex servitori di Tokugawa e da residenti delle province circostanti, alcuni domini sostenevano lo Sh\u014dgitai, come lo \"han\" di Takada (Provincia di Echigo, 150.000 \"koku\"), lo \"han\" di Obama (Provincia di Wakasa, 103.000 \"koku\"), lo \"han\" di Takasaki (Provincia di K\u014dzuke, 52.000 \"koku\") e lo \"han\" di Y\u016bki (Provincia di Shimosa, 18.000 \"koku\").\nDi fronte a loro c'erano le forze combinate dei domini di Ch\u014dsh\u016b, \u014cmura, Sadowara, Hizen, Chikugo, Owari, Bizen, Tsu, Inaba e Higo, sotto il comando generale di \u014cmura Masujir\u014d di Ch\u014dsh\u016b.\nShibusawa e Amano fecero insediare inizialmente a Ueno lo Sh\u014dgitai forte di 2.000 uomini per proteggere Tokugawa Yoshinobu, che era, al tempo, in un confino autoimposto nel Tempio di Kan'ei-ji a Ueno, nonch\u00e9 il principe Rinn\u014dji no Miya Yoshihisa, che era l'abate del tempio, e doveva diventare il nuovo condottiero dinastico della resistenza Tokugawa come \"imperatore T\u014dbu\".\nDalla loro base, gli Sh\u014dgitai avevano continuato a incalzare le truppe imperiali, creando problemi a Edo e costringendo quindi il lato imperiale, bench\u00e9 inferiore di numero, a passare all'azione.\nGli Sh\u014dgitai si impadronirono delle posizioni intorno a Kan'ei-ji (\u5bdb\u6c38\u5bfa; un importante tempio della famiglia Tokugawa) e del vicino Santuario di Nezu (\u6839\u6d25\u795e\u793e). Quando la battaglia incominci\u00f2, le forze di Satsuma, guidate da Saig\u014d Takamori, attaccarono a testa bassa presso la porta, ma furono fermate dalle forze dello Sh\u014dgitai, che erano superiori di numero. Le forze di Satsuma subirono pesanti perdite, fino a quando le forze di Ch\u014dshu riuscirono a sferrare un secondo attacco dalle retrovie, che sblocc\u00f2 lo stallo tattico. Mentre gli Sh\u014dgitai organizzavano una strenua resistenza, le truppe di Tosa usarono anche i cannoni Armstrong e Snider con effetti devastanti, ponendo cos\u00ec termine all'ultimo centro di resistenza a Edo. Secondo Saig\u014d Takamori:\nRinn\u014dji no Miya fugg\u00ec, raggiungendo la nave da guerra \"Chogei-maru\" di Enomoto Takeaki e venendo sbarcato pi\u00f9 a nord, sulla costa del Pacifico. Si dice che Harada Sanosuke dello Shinsengumi si fosse unito allo Sh\u014dgitai e che mor\u00ec subito dopo questa battaglia. Si dice anche circa 300 Sh\u014dgitai siano periti nella battaglia, oltre a un migliaio di case circostanti che presero fuoco come danni collaterali."}
{"id": "3845334", "revid": "838137", "url": "https://it.wikipedia.org/wiki?curid=3845334", "title": "Scott Touzinsky", "text": "Giocava nel ruolo di schiacciatore.\nCarriera.\nLa carriera di Scott Touzinsky inizia nel 2001, nella squadra della sua universit\u00e0, la California State University, Long Beach; durante l'ultimo anno coi \"49ers\" giunge fino alla finale della NCAA Division I, dove per\u00f2 viene sconfitto dalla Brigham Young University. Nel 2003 viene convocato da Armond Ball (padre del pallavolista Lloy), insieme ai compagni di squadra David Lee e Tyler Hildebrand, alla XXII Universiade, dove vince la medaglia di bronzo.\nNel 2004 inizia la carriera da professionista coi Rebeldes de Moca, nella Liga de Voleibol Superior Masculino. Sempre nello stesso anno viene ingaggiato dal Mil\u014dn, nel campionato greco; nel corso della stagione si rompe il legamento crociato anteriore, cos\u00ec \u00e8 costretto a sottoporsi a un intervento chirurgico. Nonostante fossero molto basse le possibilit\u00e0 che potesse tornare a giocare a livello professionistico, dopo soli sei mesi viene ingaggiato dall'Asse-Lennik nel campionato belga.\nNella stagione 2006-07 torna a giocare in Grecia nel Patr\u014dn, ma a met\u00e0 stagione si trasferisce in Spagna al Teruel. Sempre nel 2007 ritorna a giocare a Porto Rico per i Neuvos Gigantes de Carolina. Durante l'estate esordisce con la nazionale maggiore, vincendo la medaglia d'oro al campionato nordamericano. Nella 2007-08 gioca per l'ACH Volley Bled, con cui vince il campionato, Coppa di Slovenia e Middle European League.\nNell'estate del 2008 vince la medaglia d'oro alla World League e, soprattutto, ai Giochi della XXIX Olimpiade. Viene ingaggiato per due stagioni in Turchia dall'\u0130stanbul BB, con cui si aggiudica un campionato e una Supercoppa turca. Dopo una stagione in Germania allo Charlottenburg, viene ingaggiato dai , con cui vince il campionato portoricano. Nella stagione 2012-2013 ritorna allo Charlottenburg, con cui vince due scudetti.\nNel campionato 2015-16 approda nella Chinese Volleyball League, dove difende i colori dello Shanghai, vincendo lo scudetto; nel campionato seguente invece gioca in Polonia, disputando la Polska Liga Siatk\u00f3wki col Jastrz\u0119bski W\u0119giel: nel gennaio 2017 annuncia il proprio ritiro a causa di un infortunio al ginocchio."}
{"id": "3845335", "revid": "1543377", "url": "https://it.wikipedia.org/wiki?curid=3845335", "title": "Distretto di Acos", "text": "Il distretto di Acos \u00e8 un distretto del Per\u00f9 nella provincia di Acomayo (regione di Cusco) con 2.545 abitanti al censimento 2007.\n\u00c8 stato istituito il 2 gennaio 1857."}
{"id": "3845340", "revid": "288300", "url": "https://it.wikipedia.org/wiki?curid=3845340", "title": "Sabino Cavone", "text": ""}
{"id": "3845341", "revid": "125348313", "url": "https://it.wikipedia.org/wiki?curid=3845341", "title": "Segnaletica stradale in Irlanda", "text": "I segnali stradali in Irlanda sono diversi da quelli utilizzati nel resto d'Europa. I segnali di direzione sono simili a quelli del Regno Unito, ma con la differenza della presenza della lingua gaelica come prima indicazione. Oltre a quelli di direzione, gli unici segnali che sono regolamentati dalle norme sono quelli di divieto di base come, ad esempio, \"divieto di svolta a sinistra\" e \"divieto di svolta a destra a destra\". \nI segnali di pericolo, quelli pi\u00f9 diffusi, sono con la forma romboidale (o a diamante) come quelli utilizzati negli Stati Uniti d'America, in Canada, Australia e in altri Paesi del Commonwealth, ma in nessun altro Paese in Europa. Nonostante questo, i pittogrammi utilizzati su di essi assomigliano di pi\u00f9 a quelli utilizzati nel resto d'Europa rispetto a quelli presenti negli Stati Uniti. Il 20 gennaio 2005 l'Irlanda ha adottato i limiti di velocit\u00e0 col sistema metrico abbandonando definitivamente il sistema di misura imperiale (utilizzato nel Regno Unito): circa 35\u00a0000 segnali esistenti sono stati sostituiti e altri 23\u00a0000 nuovi segnali recano il limite di velocit\u00e0 in chilometri orari. Per evitare confusione con la segnaletica vecchia, ogni segnale di limite di velocit\u00e0 riporta attualmente la dicitura \"km/h\" sotto i numeri.\nLa segnaletica stradale in Irlanda \u00e8 regolata dal \"Traffic Signs Manual 2010\" (Manuale per i segnali stradali del 2010 - TSM), a cura del Ministero dei Trasporti irlandese. Quello pubblicato alla fine del 2010 sostituisce la versione precedente del 1996.\nDei regolamenti successivi sono stati pubblicati per aggiornare e migliorare il TSM, anche se molti segnali, in particolar modo quelli di direzione, non hanno ancora alcun regolamento legislativo. Le norme fondamentali derivano dal \"United Kingdom Traffic Signs Manual\" (Regolamento della segnaletica stradale nel Regno Unito), a sua volta regolato dal \"Traffic Signs Regulations and General Directions\" (Regolamento generale sulla segnaletica stradale nel Regno Unito).\nSegnali di regolamentazione.\nI segnali di regolamentazione in Irlanda sono per lo pi\u00f9 rotondi e con le scritte nere su sfondo bianco con un bordo rosso. Se il segnale indica un divieto ha una linea rossa diagonale che taglia il segno riportato. Questo tipo di segnali stradali \u00e8 stato introdotto con il \"Regolamento dei segnali stradali\" del 1956, e alcuni segnali sono stati aggiunti in seguito.\nIn Irlanda, il cartello di \"dare la precedenza\", triangolare come nel resto d'Europa, riporta la scritta \"Yield\" (sui segnali installati prima del 1997: \"Yield Right of Way\") o, nelle aree in lingua gaelica (denominate \"Gaeltacht\"), \"G\u00e9ill Sl\u00ed\". Il segnale col triangolo rovesciato vuoto era stato previsto nella normativa vigente tra il 1956 e il 1961 ma poi \u00e8 stato successivamente abolito. Invece il segnale \"fermarsi e dare la precedenza\" ha la classica forma ottagonale con la scritta \"Stop\".\nI segnali di limite di velocit\u00e0 hanno la velocit\u00e0 indicata con, nella riga sottostante, la dicitura \"km/h\". Il limite di 120\u00a0km/h viene utilizzato sulle autostrade e le strade a doppia carreggiata, quello di 100\u00a0km/h sulle strade nazionali primarie e secondarie, quello di 80\u00a0km/h sulle strade regionali e locali. I limiti di 60, 50 e 30\u00a0km/h sono utilizzati nelle aree urbane e nelle aree edificate. Non sono pi\u00f9 previsti i segnali di \"fine del limite di velocit\u00e0\" (un cerchio bianco con una linea diagonale come nel resto dell'Europa) anche se un segnale simile ora viene utilizzato per indicare l'inizio del limite di velocit\u00e0 lungo le strade rurali.\nL'originario segnale \"no entry\", il segnale con una freccia rivolta verso l'alto e barrata diagonalmente in rosso, \u00e8 stato sostituito con il disco rosso standard internazionale del \"divieto di accesso\", ma la versione precedente, ora chiamata \"no straight ahead\", pu\u00f2 essere ancora utilizzata in combinazione con un pannello integrativo indicante il periodo di tempo o altre restrizioni.\nSegnali di pericolo.\nI segnali di pericolo in Irlanda sono simili ai segnali degli Stati Uniti d'America in quanto hanno forma romboidale con sfondo color ambra. I segnali di pericolo per cantieri temporanei sono di colore arancione-rossastro. Questo tipo di segnale stradale \u00e8 stato introdotto con il \"Regolamento dei segnali stradali\" del 1956, e alcuni sono stati aggiunti pi\u00f9 tardi. Con il \"TSM 2010\" sono stati aboliti i segnali riguardanti gli incroci tra strade aventi la stessa importanza, dato che, per ragioni di sicurezza, a ogni incrocio dovrebbe essere stabilito quale strada goda del diritto di precedenza. Con la nuova pubblicazione sono anche stati cambiati i segnali di pericolo in corrispondenza dei passaggi a livello, in particolare abolendo il segnale di passaggio a livello senza barriere.\nIl segnale di \"ponte basso\" fu l'ultimo stabilito con la misura imperiale ed \u00e8 stato sostituito con una versione metrica solo con la pubblicazione del \"TSM 2010\". Per questo, la maggior parte dei segnali attualmente presenti lungo le strade irlandesi hanno ancora la doppia versione imperiale-metrico, mentre quelli con solo la versione imperiale sono presenti solo in alcune localit\u00e0 pi\u00f9 remote.\nSegnali per lavori.\nI segnali temporanei per cantieri hanno la stessa forma romboidale o rettangolare dei segnali di pericolo ma colore di sfondo arancione invece che giallo. "}
{"id": "3845344", "revid": "767487", "url": "https://it.wikipedia.org/wiki?curid=3845344", "title": "Gevork Andreevi\u010d Vartanjan", "text": "Ancora diciannovenne ricevette l'incarico di seguire ed eventualmente neutralizzare gli inviati tedeschi che avrebbero dovuto eliminare Stalin, Churchill e Roosevelt alla Conferenza di Teheran.\nVartanjan fece sorvegliare strettamente il quartier generale dei tedeschi e questi rinunciarono all'operazione."}
{"id": "3845345", "revid": "767487", "url": "https://it.wikipedia.org/wiki?curid=3845345", "title": "Obru\u010devskij", "text": "Il quartiere Obru\u010devskij () \u00e8 un quartiere di Mosca sito nel Distretto Sud-occidentale.\nDeve il nome alla propria via principale, via Obru\u010dev, a sua volta intitolata a Vladimir Afanas'evi\u010d Obru\u010dev. Nella parte settentrionale dell'area lungo la via Kalu\u017eskaja si trovava la villa Voroncovo, con annesso parco, che dopo la Rivoluzione d'Ottobre fu convertita in un \"sovchoz\".\nL'area viene inclusa nel territorio di Mosca nell'agosto del 1960."}
{"id": "3845348", "revid": "1418004", "url": "https://it.wikipedia.org/wiki?curid=3845348", "title": "Jo\u00e3o Paulo Borges Coelho", "text": "Nato in Portogallo, ma cresciuto nel Mozambico coloniale, dove ha deciso di rimanere dopo l'Indipendenza, adottando la cittadinanza mozambicana, affianca all'attivit\u00e0 letteraria la docenza universitaria e la ricerca nel campo della storia del Mozambico e dell'Africa australe.\nLa sua multiforme \u2013 bench\u00e9 ancora non vastissima\u00a0\u2013 opera letteraria, composta di romanzi, racconti e romanzi brevi (novelas) \u00e8 da considerarsi un unicum nel panorama delle lettere mozambicane e africane in generale. All'insegna, da un lato, di una varia sperimentazione tematica e, dall'altro, di una scrittura curata fin nel minimo dettaglio e, a suo modo, tradizionale, Borges Coelho possiede le doti del grande narratore e del grande prosatore."}
{"id": "3845361", "revid": "110157", "url": "https://it.wikipedia.org/wiki?curid=3845361", "title": "Severnoe Butovo", "text": "Il quartiere Severnoe Butovo (, Butovo settentrionale) \u00e8 un quartiere di Mosca sito nel Distretto Sud-occidentale, posto oltre l'MKAD.\nInsieme a Ju\u017enoe Butovo occupa l'area dove in passato sorgeva l'abitato di Butovo. L'area viene aggregata al territorio cittadino di Mosca nel 1985, la divisione nei due quartieri \u00e8 successiva alla riforma amministrativa del 1991."}
{"id": "3845366", "revid": "400694", "url": "https://it.wikipedia.org/wiki?curid=3845366", "title": "Amy Farrah Fowler", "text": "Amy Farrah Fowler (coniugata Cooper) \u00e8 un personaggio della sitcom \"The Big Bang Theory\", interpretata da Mayim Bialik e doppiata in italiano da Emilia Costa.\nIl personaggio.\nAmy Farrah Fowler \u00e8 una neurobiologa, prima amica, poi fidanzata e infine moglie di Sheldon, che ha conosciuto su un sito di incontri online per via di un profilo falso creato da Howard e Raj. Non viene mai esplicitamente detto quale sia la sua citt\u00e0 natale (tuttavia, in un episodio della quinta stagione, Sheldon la definisce \"sofisticata pupa di Glendale\").\nIl suo carattere pu\u00f2 essere facilmente paragonabile ad una versione femminile di Sheldon. Con il tempo, per\u00f2, al contrario di Sheldon, Amy comincia a relazionarsi con gli altri del gruppo, in particolare Penny e Bernadette. Ha un PhD in neurobiologia, e si interessa specialmente di studi sui vertebrati e sul particolare esperimento di testare la dipendenza da nicotina e droghe sulle scimmie: tiene infatti nel suo appartamento una scimmia fumatrice. Vive nell'appartamento 314 di un edificio a Pasadena, ma nella decima stagione si trasferisce con Sheldon nell'appartamento di Penny. Suona l'arpa per hobby, non ha alcun senso della moda e ha un rapporto conflittuale con la madre, che l'ha cresciuta impedendole di crearsi delle amicizie per paura che la portassero sulla cattiva strada, mentre va d'accordo con il padre, essendo entrambi succubi della donna.\n\u00c8 una fan del cantante Neil Diamond. Inoltre \u00e8 un'amante della poesia medievale e della letteratura. Il suo romanzo preferito \u00e8 \"Orgoglio e pregiudizio\" ed \u00e8 un'appassionata della serie tv \"La casa nella prateria\". Non sopporta le serie di \"Guerre stellari\" e \"Star Trek\", non tanto perch\u00e9 non sia interessata alla fantascienza, ma perch\u00e9 molto spesso rappresentano un ostacolo nella sua relazione con Sheldon, fino a quando quest'ultimo sceglie di passare la sua prima notte d'amore con lei piuttosto che andare a vedere il nuovo film di \"Star Wars\".\nRapporti con altri personaggi.\nSheldon.\nNonostante dalla quarta stagione Amy e Sheldon stringano un rapporto abbastanza stretto, per tutta la durata di essa Sheldon insiste fortemente e in maniera risoluta che Amy sia solo sua amica e non la sua ragazza.\nAl termine della quarta stagione, dopo una serata in un locale con Penny, Bernadette e Sheldon, Amy \u2013 visibilmente ubriaca \u2013 invita quest'ultimo a casa sua e lo bacia, gesto che lo scienziato commenta con un \"affascinante\". La mattina dopo, Amy si scusa in videochat per l'accaduto e i due decidono di riprendere il loro rapporto da \"un punto di ripristino\", tipica frase del gergo informatico. Successivamente Sheldon chiede ad Amy di diventare la sua fidanzata, dopo che lei lo aveva fatto ingelosire. Amy accetta e Sheldon le fa firmare il \"Contratto tra fidanzati\", simile al \"Contratto tra coinquilini\" firmato con Leonard. Quasi sempre Sheldon usa il contratto per obbligare Amy a soddisfare le sue esigenze, dato che Sheldon lo ha redatto per indicare a Amy quali comportamenti e codici di condotta adottare nella loro storia. Lei, spesso rassegnata, si vede costretta ad assecondarlo.\nAl contrario di Sheldon, Amy ha delle pulsioni sessuali che si manifestano, anche se agli inizi raramente. Ad esempio, nell'episodio della quinta stagione \"La permutazione dell'isolamento\", Amy pretende attenzioni sessuali sotto forma di \"una notte infuocata che mi scaldi l'anima e mi infiammi i lombi\": Sheldon contropropone \"carezze sulla testa e un t\u00e8 caldo\". Parte cos\u00ec una contrattazione che si conclude con \"sette minuti di coccole\". Successivamente, soprattutto da quando diventa ufficialmente la fidanzata di Sheldon, Amy inizia a mostrare sempre di pi\u00f9 queste pulsioni e in particolare un forte desiderio sessuale nei confronti di Sheldon, tanto da diventare parte del lato comico del personaggio. Le difficolt\u00e0 del ragazzo nell'adattarsi alle convenzioni sociali renderanno lento l'evolversi del loro rapporto, ma gradualmente le cose cambieranno; infatti nella settima stagione (durante la festa di San Valentino) Sheldon bacer\u00e0 Amy, mentre nell'ottava confesser\u00e0 alla fidanzata di amarla.\nNel finale dell'ottava stagione Amy decide di prendersi una pausa di riflessione dalla loro relazione, sentendo che le cose tra lei e il suo fidanzato vanno troppo a rilento, ignara che lui nel frattempo aveva comprato un anello di fidanzamento; nella nona invece Amy, nonostante ami tanto Sheldon, lo lascia definitivamente perch\u00e9 non riesce pi\u00f9 a sopportare la sua immaturit\u00e0 e il suo egoismo, ma nella decima puntata della stagione la coppia si riunisce, dato che Sheldon finalmente capir\u00e0 quanto Amy lo abbia cambiato positivamente (grazie alla canzone \"Darlin\"' dei The Beach Boys), confessandole tutto il suo amore. Inoltre, nel giorno del suo compleanno, lei passer\u00e0 la tanto attesa prima notte d'amore con il ragazzo.\nNella decima stagione, a causa di un problema con le tubature, Amy non pu\u00f2 stare a casa sua per cinque settimane e Penny e Leonard le propongono di provare a vivere insieme a Sheldon nell'appartamento di Penny; la convivenza va talmente bene che i due decidono di trasferirsi definitivamente. Nell'ultimo episodio della stessa stagione, Amy ricever\u00e0 inaspettatamente una proposta di matrimonio da Sheldon e dar\u00e0 una risposta positiva nel primo episodio della stagione successiva, che si concluder\u00e0 con il matrimonio della coppia.\nNell'ultima stagione, vince il Premio Nobel per la fisica insieme al marito. Poco prima della cerimonia di assegnazione, compie l'impresa, forse addirittura pi\u00f9 straordinaria della vittoria del premio, di far capire al marito il proprio egoismo, spingendolo a compiere un gesto di reale e profonda amicizia nei confronti di tutti coloro che lo hanno sopportato negli anni.\nPenny.\nNei confronti di Penny, Amy prova un ambiguo sentimento di profonda stima e, talvolta, persino di attrazione fisica, che si manifesta sotto forma di battute e allusioni sessuali saffiche. Nonostante il fatto che inizialmente fosse molto indifferente e prevenuta nei confronti dell'attrice, con il passare del tempo, sentendosi sempre pi\u00f9 parte del gruppo, inizia a considerarla la sua migliore amica (le affibbia infatti dei nomignoli come \"migliore amica\" o \"amica del cuore\"), anche se Penny, pur volendole bene, a volte \u00e8 un po' imbarazzata da lei. Amy sostiene che Penny sia il fulcro della sua vita sociale, e che \u00e8 stato proprio merito di Penny se ora lei ha degli amici, facendola uscire dal suo guscio. Per questo la sceglier\u00e0 come damigella d'onore, e questo \u00e8 l'evento che confermer\u00e0 come anche Penny, col tempo, abbia iniziato anche lei a considerare la neurobiologa la propria migliore amica, in quanto \u00e8 l'iniziale scelta di Amy sull'avere Bernadette come damigella a offendere Penny, che si considerava una scelta ovvia.\nBernadette.\nSe da una parte Amy ha un buon rapporto d'amicizia con Bernadette, dovuto ai loro quozienti intellettivi pi\u00f9 alti rispetto a quello di Penny, dall'altra, soprattutto nei primi tempi, la vede come una rivale nel suo ruolo di migliore amica di Penny. Infatti, molto spesso Penny e Bernadette si vedono da sole perch\u00e9 trovano Amy noiosa e imbarazzante. Alla fine della quinta stagione, Amy fa da damigella d'onore alle nozze di Bernadette e Howard, coronando un suo sogno e saziando la sua mania di protagonismo e da quel momento la sua amicizia con Bernadette migliorer\u00e0 sempre di pi\u00f9."}
{"id": "3845368", "revid": "1305772", "url": "https://it.wikipedia.org/wiki?curid=3845368", "title": "Ju\u017enoe Butovo", "text": "Il quartiere Ju\u017enoe Butovo (, Butovo meridionale) \u00e8 un quartiere di Mosca sito nel Distretto Sud-occidentale, posto oltre l'MKAD.\nInsieme a Severnoe Butovo occupa l'area dove in passato sorgeva l'abitato di Butovo. L'area viene aggregata al territorio cittadino di Mosca nel 1985, la divisione nei due quartieri \u00e8 successiva alla riforma amministrativa del 1991."}
{"id": "3845370", "revid": "1442080", "url": "https://it.wikipedia.org/wiki?curid=3845370", "title": "Mondial Australian Women's Hardcourts 2007 - Doppio", "text": "Il doppio del torneo di tennis Mondial Australian Women's Hardcourts 2007, facente parte del WTA Tour 2007, ha avuto come vincitrici Dinara Safina e Katarina Srebotnik che hanno battuto in finale Iveta Bene\u0161ov\u00e1 e Galina Voskoboeva 6\u20133, 6\u20134"}
{"id": "3845371", "revid": "709565", "url": "https://it.wikipedia.org/wiki?curid=3845371", "title": "I diari delle streghe - L'iniziazione", "text": "I diari delle streghe - L'iniziazione \u00e8 il 1\u00ba libro della saga \"I diari delle streghe\" di Lisa J. Smith, pubblicato nel 1992 negli Stati Uniti e il 4 giugno 2009 in italiano.\nTrama.\nCassandra \"Cassie\" Blake \u00e8 una sedicenne in vacanza a Cape Code, che per\u00f2 non vede l'ora di tornare a casa per non dover pi\u00f9 sopportare Portia, una ragazza che parla sempre di s\u00e9 e dei suoi talentuosi fratelli. Durante il soggiorno a Cape Code, Cassie aiuta un misterioso ragazzo a sfuggire dai fratelli armati di Portia, a cui si sente legata da uno strano filo d'argento, cos\u00ec egli le regala una rosa di calcedonio nella speranza che, in futuro, se lei si dovesse trovare in pericolo, stringendola e pensando a lui, possa chiedergli aiuto.\nAlla fine della vacanza, Cassie viene costretta dalla madre Alexandra a lasciare la sua casa di Reseda, per poi trasferirsi a New Salem dalla nonna materna, che non ha mai conosciuto. Qui, la ragazza si iscrive al liceo locale e scopre che l'istituto \u00e8 controllato da un club esclusivo di giovani, composto da: Diana e Faye; Nick e Deborah, che sono cugini; Melanie, Suzan, Laurel, Sean; Chris e Doug, due fratelli gemelli; ed un undicesimo e sconosciuto ragazzo.\nCassie riesce subito ad inimicarsi Faye, potente membro del club e sua vicina di casa, che inizia a tormentarla. La ragazza viene per\u00f2 aiutata da Diana, leader del club e cugina di Faye, che la prende sotto la propria ala protettrice e le presenta gli altri membri del gruppo.\nLa mattina del 22 settembre, Cassie trova, in fondo alla scalinata della scuola, il cadavere di Kori Henderson, sorella minore dei gemelli Chris e Doug, che sarebbe dovuta diventare, quella sera stessa, il dodicesimo ed ultimo membro del club. Al suo posto, viene iniziata proprio Cassie, che apprende cos\u00ec il motivo per il quale gli altri undici ragazzi siano cos\u00ec temuti a scuola: in realt\u00e0 essi sono streghe, discendenti della vecchia congrega che, anni or sono, scamp\u00f2 ai roghi di Salem, e anche lei \u00e8 una di loro. Terminata l'iniziazione, la giovane conosce l'undicesimo membro del Circolo Segreto, Adam, il ragazzo misterioso di cui si era innamorata in vacanza: con rammarico, Cassie scopre che il ragazzo \u00e8 il fidanzato di Diana e, per non ferire i sentimenti dell'amica, decide di rinunciare a lui. Adam \u00e8 tornato a New Salem, dopo un lungo viaggio alla ricerca degli \"Strumenti Supremi\" appartenuti alla precedente congrega, portando con s\u00e9 un teschio di cristallo, di propriet\u00e0 del malvagio ex leader del Circolo, Black John. Mentre Diana opta per sotterrare l'oggetto e cos\u00ec purificarlo, Faye decide che lo vuole utilizzare subito, quindi convince la cugina a provare, una sera, ad individuarne le tracce magiche residue. Durante il rito, per\u00f2, un'energia nera e maligna scappa dal teschio.\nSu richiesta di Diana, Adam accompagna Cassie a casa e cos\u00ec ne approfitta per chiederle perch\u00e9 abbia finto di non conoscerlo e perch\u00e9 lo abbia evitato per pi\u00f9 di una settimana: la giovane gli confessa allora di essere innamorata di lui. Adam, che condivide i suoi stessi sentimenti, la bacia, ma i due, profondamente pentiti per aver compiuto tale gesto, giurano sugli elementi che non si avvicineranno mai pi\u00f9. Faye, tuttavia, viene a conoscenza del bacio tramite le sue spie e cos\u00ec ricatta Cassie: se la ragazza non le porter\u00e0 il teschio nel frattempo nascosto dalla leader del Circolo, lei dir\u00e0 tutto a Diana."}
{"id": "3845378", "revid": "1573940", "url": "https://it.wikipedia.org/wiki?curid=3845378", "title": "Dresconella", "text": "Dresconella \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita in alcune localit\u00e0 della Francia.\nTassonomia.\nPer la determinazione dei caratteri della specie tipo del genere sono stati esaminati gli esemplari di \"Trichopterna nivicola\" ..\nA maggio 2011, si compone di una specie:"}
{"id": "3845379", "revid": "1728", "url": "https://it.wikipedia.org/wiki?curid=3845379", "title": "V Legislatura del Regno d'Italia", "text": ""}
{"id": "3845382", "revid": "1728", "url": "https://it.wikipedia.org/wiki?curid=3845382", "title": "VI Legislatura del Regno d'Italia", "text": ""}
{"id": "3845387", "revid": "31360", "url": "https://it.wikipedia.org/wiki?curid=3845387", "title": "Pannelli solari termici piani ad aria", "text": ""}
{"id": "3845391", "revid": "106456", "url": "https://it.wikipedia.org/wiki?curid=3845391", "title": "Vivaldo Stricchi", "text": ""}
{"id": "3845395", "revid": "729019", "url": "https://it.wikipedia.org/wiki?curid=3845395", "title": "Albatros J.I", "text": "L'Albatros J.I (designazione aziendale L 40) era un biplano monomotore biposto da attacco al suolo e cooperazione con l'esercito prodotto dall'allora azienda tedesco imperiale Albatros Flugzeugwerke GmbH negli anni dieci del XX secolo.\nUtilizzato principalmente dalla Luftstreitkr\u00e4fte, la componente aerea del Deutsches Heer (l'esercito imperiale tedesco), durante la prima guerra mondiale, termin\u00f2 la sua carriera operativa nel primo dopoguerra con la neocostituita aviazione militare della Polonia.\nStoria del progetto.\nIn virt\u00f9 dell'esperienza acquisita durante la Battaglia di Verdun, dove la Luftstreitkr\u00e4fte fu massicciamente impegnata come supporto alle truppe di terra nello scontro con i francesi dal febbraio 1916, l'Idflieg eman\u00f2 una specifica per una nuova classe di velivolo, uno sviluppo dei velivoli da ricognizione biposto identificata come C-Typ, ma destinata a compiti di cooperazione con le truppe di terra. I nuovi velivoli, che assunsero la designazione di J-Typ, dovendo operare a bassa quota contro obiettivi nemici, erano soggetti al fuoco nemico proveniente da armamenti di piccolo calibro; i velivoli dovevano essere equipaggiati con una pesante corazzatura per prevenire danni agli organi principali, come il gruppo motoelica, ed ai membri dell'equipaggio. Inoltre era disposto fossero caratterizzati dalla velatura biplana per consentire un'adeguata manovrabilit\u00e0 in condizioni operative.\nL'Albatros decise di realizzare un modello che rispondesse alle specifiche basandosi sul precedente Albatros C.XII da ricognizione armata. Del C.XII venne riutilizzata l'intera velatura biplana e gli elementi orizzontali e verticale dell'impennaggio abbinandoli ad una nuova fusoliera caratterizzata dai fianchi rettilinei e non pi\u00f9 curvilinei come nel precedente modello."}
{"id": "3845403", "revid": "110157", "url": "https://it.wikipedia.org/wiki?curid=3845403", "title": "Horom\u011b\u0159ice", "text": "Horom\u011b\u0159ice \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3845404", "revid": "287204", "url": "https://it.wikipedia.org/wiki?curid=3845404", "title": "Horomerice", "text": ""}
{"id": "3845412", "revid": "729019", "url": "https://it.wikipedia.org/wiki?curid=3845412", "title": "Stazione di Dunmurry", "text": "La stazione di Dunmurry (in inglese britannico \"Dunmurry railway station\") \u00e8 una stazione ferroviaria che fornisce servizio a Dunmurry, contea di Antrim, Irlanda del Nord. Attualmente le linee che vi passano sono la Belfast-Newry, la Belfast-Bangor e soprattutto la Dublino-Belfast, che per\u00f2 non fa fermata qui. La ferrovia fu aperta il 12 agosto 1839. L'accesso per la banchina compresa tra i binari 1 e 2 \u00e8 possibile grazie ad un sottopassaggio. La stazione \u00e8 una delle pi\u00f9 trafficate dell'Ulster nelle ore di punta.\nTreni.\nDa luned\u00ec a sabato c'\u00e8 un treno ogni mezzora verso Portadown o Newry in una direzione e verso Bangor o Belfast nell'altra, con treni aggiuntivi nelle ore di punta. Di domenica c'\u00e8 un treno per ogni direzione ogni ora. Ci vogliono 15 minuti di viaggio per raggiungere Lisburn e 20 per la stazione di Belfast Europa."}
{"id": "3845418", "revid": "1516566", "url": "https://it.wikipedia.org/wiki?curid=3845418", "title": "Hradi\u0161tko (Praha-z\u00e1pad)", "text": "Horom\u011b\u0159ice \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale.\nStoria.\nSimboli.\nLo stemma del Comune \u00e8 stato approvato dal REKOS, Registro dei simboli dei comuni della Repubblica Ceca, con la risoluzione n. 16 del 9 dicembre 2002."}
{"id": "3845420", "revid": "46393378", "url": "https://it.wikipedia.org/wiki?curid=3845420", "title": "Villa Fersen", "text": ""}
{"id": "3845421", "revid": "729019", "url": "https://it.wikipedia.org/wiki?curid=3845421", "title": "Stazione di Adelaide", "text": "La stazione di Adelaide (in inglese britannico \"Adelaide railway station\") \u00e8 una stazione ferroviaria che fornisce servizio a Belfast, contea di Antrim, Irlanda del Nord. Attualmente le linee che vi passano sono la Belfast\u2013Newry, la Belfast\u2013Bangor e soprattutto la Dublino\u2013Belfast, che per\u00f2 non fa fermata qui. La ferrovia fu aperta il 1\u00ba novembre 1897.\nUbicazione.\nLa stazione si trova vicino ai dormitori della Queen's University di Belfast, ed \u00e8 anche la pi\u00f9 vicina al Windsor Park, lo stadio della nazionale di calcio dell'Irlanda del Nord."}
{"id": "3845429", "revid": "767487", "url": "https://it.wikipedia.org/wiki?curid=3845429", "title": "Mario Jos\u00e9 Barbieri", "text": "Caratteristiche tecniche.\nGiocava come ala destra o, pi\u00f9 raramente, interno destro. Era dotato di buona tecnica e il suo piede di calcio era il destro.\nCarriera.\nClub.\nInizi\u00f2 la sua carriera nel Rosario Central nel 1911, divenendone uno degli elementi impiegati con maggior continuit\u00e0; gioc\u00f2 da titolare in varie edizioni del campionato provinciale di Rosario. Nel 1915 presenzi\u00f2 in entrambe le partite decisive della Copa Ibarguren. Passato all'Atlanta, fu titolare nella Copa Campeonato 1917; debutt\u00f2 il 1\u00ba aprile 1917 contro lo Sportivo Barracas: gli fu affidata l'esecuzione di un calcio di rigore, ma lo sbagli\u00f2, tirandolo fuori. Esord\u00ec lo stesso giorno di Jos\u00e9 Laiolo, suo ex compagno di squadra al Central. Gioc\u00f2 poi 5 gare ufficiali e 4 amichevoli con il River Plate."}
{"id": "3845430", "revid": "767487", "url": "https://it.wikipedia.org/wiki?curid=3845430", "title": "Tro-Bro L\u00e9on 2007", "text": "Il Tro-Bro L\u00e9on 2007, ventiquattresima edizione della corsa e valida come evento dell'UCI Europe Tour 2007 categoria 1.1, si svolse il 22 aprile 2007 su un percorso totale di circa 189,6\u00a0km. Fu vinto dal francese Sa\u00efd Haddou che termin\u00f2 la gara in 4h44'28\", alla media di 39,991 \u00a0km/h.\nPartenza con 116 ciclisti, dei quali 60 portarono a termine il percorso."}
{"id": "3845431", "revid": "110157", "url": "https://it.wikipedia.org/wiki?curid=3845431", "title": "Hvozdnice (Boemia centrale)", "text": "Hvozdnice \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3845435", "revid": "729019", "url": "https://it.wikipedia.org/wiki?curid=3845435", "title": "Stazione di Lisburn", "text": "La stazione di Lisburn (in inglese britannico \"Lisburn railway station\") \u00e8 una stazione ferroviaria che fornisce servizio a Lisburn, contea di Antrim, Irlanda del Nord. Attualmente le linee che vi passano sono la Belfast-Newry, la Belfast-Bangor e soprattutto la Dublino-Belfast. La ferrovia fu aperta il 12 agosto 1839. Di recente la stazione ha subito un miglioramento strutturale consistente nella realizzazione di una nuova area di attesa sul binario 1, delle macchinette erogatrici di cibi e bevande. Sui binari 2 e 3 \u00e8 stato aggiunta una caffetteria che \u00e8 attiva durante le mattinate dei giorni feriali, per fornire servizio ai molti pendolari che usano la stazione. Sono state installate scale vicino a ogni binario. Il binario 3 \u00e8 utilizzato principalmente nelle ore di punta, per garantire servizi aggiuntivi sulla linea Bangor\u2013Newry. Il binario 2 \u00e8 usato dai treni Intercity della linea Dublino-Belfast, sia diretti sia facenti fermata a Lisburn.\nTreni.\nDa luned\u00ec a sabato c'\u00e8 un treno ogni mezzora verso Portadown o Newry in una direzione e verso Bangor o Belfast nell'altra, con treni aggiuntivi nelle ore di punta. Di domenica c'\u00e8 un treno per ogni direzione ogni ora e, fino al novembre 2010, un treno giornaliero Intercity Dublino\u2013Belfast per ogni direzione. Dal dicembre 2010 l'estensione del binario 2 ha consentito di aumentare il servizio Intercity a tre treni giornalieri per ogni direzione, ogni giorno della settimana. "}
{"id": "3845437", "revid": "124946648", "url": "https://it.wikipedia.org/wiki?curid=3845437", "title": "Carlos Bacca", "text": "Dopo aver giocato nelle giovanili dell', milita in prestito nelle file di e , prima di tornare all'Atl\u00e9tico Junior nel 2009. Resta tre anni nella massima serie colombiana, vincendo due titoli nazionali e due classifiche marcatori nel 2010 e nel 2011. Si trasferisce dunque in Belgio, prelevato dal in cambio di 1,5 milioni di euro. Nella stagione 2012-2013 si fa notare sia in campionato, vincendo il titolo di capocannoniere con 25 reti, sia in coppe europee, mettendo a segno tre gol in Europa League.\nTrasferitosi agli spagnoli del per 7,5 milioni di euro, in due anni realizza 49 gol in 108 partite tra tutte le competizioni, di cui 14 nella sola Europa League, vincendo la competizione sotto la guida di Unai Emery sia nel 2014 sia nel 2015. Nell'estate 2015 il paga 30 milioni di euro per aggiudicarsi il cartellino dell'attaccante, che alla sua prima stagione nel campionato italiano firma 19 gol. Nella seconda stagione in rossonero realizza 13 gol, poi torna in Spagna, passando in prestito al , con cui realizza 15 reti nel 2017-2018 prima di essere ceduto agli spagnoli a titolo definitivo.\nHa esordito con la nazionale colombiana nel 2010 e ha preso parte a due mondiali e due edizioni della Coppa America.\nBiografia.\nA Barranquilla, per aiutare suo padre Gilberto, lavorava come controllore sui bus; nel frattempo, la sera continuava a coltivare la passione per il calcio, allenandosi con intensit\u00e0 nel Junior de Barranquilla.\n\u00c8 soprannominato \"El Peluca\" (Il Parrucca) per la folta capigliatura che aveva da bambino.\nCaratteristiche tecniche.\nAttaccante prolifico e freddo sotto porta, usa prevalentemente il piede destro. Abile nel dribbling, nel suo repertorio tecnico figura anche la cosiddetta \"rabona\". Con l'allenatore Unai Emery ha aggiunto al proprio stile di gioco una certa propensione alla fase difensiva, che a suo dire lo ha aiutato a trovare pi\u00f9 facilmente la via del gol, pur partendo da lontano; ci\u00f2 nonostante, in qualche occasione \u00e8 stato criticato per la sua poca partecipazione al gioco di squadra.\nCarriera.\nClub.\nInizi e Club Bruges.\nViene ingaggiato dal Barranquilla, squadra di Primo B, per poi tornare nella serie A colombiana l'anno successivo, quando vince il titolo di capocannoniere con 15 gol. La stagione successiva firma per il Junior de Barranquilla, la squadra per cui tifa, in cui debutta con due gol nel Torneo di Apertura 2009. Nello stesso anno, in Coppa Colombia diventa capocannoniere con 11 gol. Nel Torneo di Apertura 2010 ha segnato 12 gol, che sono serviti a consacrarlo come capocannoniere del torneo al pari di Carlos Renteria.\nIl 17 gennaio 2012 viene acquistato dai belgi del Club Bruges per circa 1,5 milioni di euro. Il debutto in Europa avviene il 21 gennaio del 2012 al 68\u00ba contro il Mechelen. Nella sua quinta partita con il club belga segna il suo primo gol, al quarto turno di play-off del campionato, siglando la vittoria per 1-0 contro il Gent.\nAlla fine della stagione 2012-13 risulta capocannoniere della squadra e del campionato con 25 gol. Per uno dei turni di qualificazione di Europa League, dopo l'eliminazione del Bruges dai playoff per giocare la Champions League, segna il suo primo gol nel torneo continentale. Il 23 ottobre 2012 \u00e8 scelto come miglior giocatore del campionato belga nel mese di settembre.\nSiviglia.\nIl 23 luglio 2013 viene ingaggiato dal Siviglia per circa 7 milioni di euro. Il 29 agosto realizza i primi gol con la nuova maglia, una doppietta nei preliminari di ritorno di Europa League contro lo \u015al\u0105sk Wroc\u0142aw. Il 25 settembre realizza i suoi primi gol in Liga, una doppietta ai danni del Rayo Vallecano (4-1).\nResta nelle file del club spagnolo per due stagioni, realizzando complessivamente 49 reti e contribuendo in maniera decisiva ai due trionfi consecutivi in Europa League, con diverse marcature nelle fasi a eliminazione diretta; degna di nota la doppietta messa a segno nella finalissima dell'edizione 2014-2015, vinta battendo per 3-2 il Dnipro. I due successi nella competizione (primi trionfi europei per il giocatore) consentono a Bacca di eguagliare i connazionali Luis Amaranto Perea e Radamel Falcao Garc\u00eda.\nLe due affermazioni in campo europeo sono inframmezzate dalla sconfitta in finale di Supercoppa UEFA 2014 contro il Real Madrid, che si impone per 2-0.\nMilan.\nL'estate 2015 segna il suo approdo al , squadra da cui viene pagato 30 milioni di euro. Il 23 agosto esordisce in A, durante la partita persa dai rossoneri contro la . Nella successiva presenza, contro l', trova il primo gol nel campionato italiano. In questa stagione risulta il primatista del Milan per presenze e reti. \u00c8 anche autore della seconda marcatura in un derby, contribuendo al successo per 3-0.\nA un anno dal debutto segna la sua prima tripletta, decisiva per piegare il (3-2). Il 23 dicembre 2016 si aggiudica la Supercoppa italiana, primo trofeo con la societ\u00e0 lombarda. Ciononostante nel corso della sua seconda stagione in maglia rossonera le sue prestazioni si rivelano spesso inferiori alle attese.\nVillarreal.\nNell'estate 2017 fa ritorno in Liga, firmando per il Villarreal con la formula del prestito. Durante la prima parte di stagione segna 8 gol, 2 dei quali in Europa League.. Conclude la stagione con 18 gol tra campionato ed Europa league.\nDopo la fine del prestito fa ritorno al Milan, ma il 17 agosto 2018 viene ceduto al Villarreal a titolo definitivo. Con il \"Sottomarino giallo\" il 26 maggio 2021, vince la finale di Europa League (terza personale) contro il ai rigori. Il 7 luglio 2021 risolve il suo contratto con la societ\u00e0 spagnola, dopo 144 partite e 43 reti.\nGranada.\nIl 13 luglio 2021 firma per il .\nNazionale.\nEsordisce con la Colombia nell'agosto 2010, segnando una rete alla Bolivia. Nel 2014 partecipa ai Mondiali brasiliani, giocando solamente 20 minuti nel quarto di finale contro i padroni di casa. Nel 2015 gioca la Copa Am\u00e9rica ed \u00e8 espulso sempre contro i verdeoro.\nConvocato per la Copa Am\u00e9rica Centenario del 2016 negli Stati Uniti, nel secondo incontro della fase a gironi trova la sua prima rete in Copa Am\u00e9rica, siglando di testa l'1-0 e cos\u00ec contribuendo alla vittoria finale per 2-1 contro il Paraguay.\nConvocato per il mondiale di Russia nel 2018, subentra nel secondo tempo della partita d'esordio persa per 2-1 contro il Giappone. Salta solo la gara dei gironi col Senegal (vinta per 1-0). Nella gara di ottavi di finale contro l' \u00e8 autore di un errore, poi rivelatosi decisivo per l'eliminazione dei suoi, dal dischetto nella serie dei tiri di rigore. A causa di questo rigore \u00e8 stato vittima (insieme a Mateus Uribe, l'altro colombiano ad aver fallito dagli 11 metri) di minacce di morte.\nStatistiche.\nPresenze e reti nei club.\nTra club e nazionale maggiore, Bacca ha totalizzato globalmente 642 presenze segnando 284 reti, alla media di 0,44 gol a partita.\n\"Statistiche aggiornate al 26 maggio 2021.\"\nCronologia presenze e reti in nazionale.\n - "}
{"id": "3845443", "revid": "110157", "url": "https://it.wikipedia.org/wiki?curid=3845443", "title": "Jene\u010d", "text": "Jene\u010d \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3845444", "revid": "729019", "url": "https://it.wikipedia.org/wiki?curid=3845444", "title": "European Football League 2005", "text": "L'Eurobowl 2005 \u00e8 stata la XIX edizione del massimo torneo europeo per club di football americano."}
{"id": "3845445", "revid": "287204", "url": "https://it.wikipedia.org/wiki?curid=3845445", "title": "Jenec", "text": ""}
{"id": "3845452", "revid": "287204", "url": "https://it.wikipedia.org/wiki?curid=3845452", "title": "Marina Querini", "text": "Biografia.\nFiglia di Pietro Antonio dei Querini di San Severo e di Matilde da Ponte, nacque a Corf\u00f9 dove il padre ricopriva la carica di Provveditore Generale da Mar. Il 7 ottobre 1777 spos\u00f2 nella basilica di San Giorgio Maggiore il conte Pietro Giovanni Benzon.\nDotata di un'intelligenza non comune, anim\u00f2 nel suo palazzo di San Beneto un celebre salotto letterario al quale parteciparono, fra gli altri, George Byron, Thomas Moore, Antonio Canova, Ippolito Pindemonte, Vincenzo Drago e Cesare Arici. Fu inoltre famosa per la bellezza e la condotta spregiudicata: a lei si ispir\u00f2 Anton Maria Lamberti durante la stesura de \"La biondina in gondoleta\", canzone popolare in veneziano tuttora assai nota.\nSuo figlio fu Vittore Benzon, il quale divenne un poeta di un certo rilievo. Si disse che questi fosse in realt\u00e0 nato da una delle tante relazioni extraconiugali di Marina, se non addirittura dall'incesto con il fratello Stefano (come ricord\u00f2 Pietro Buratti in un pungente componimento).\nL'incontro con Cagnazzi.\nGiovanni Rosini scrisse che Marina Querini aiutava molte persone che temevano l'esilio dagli Stati veneti nel 1798:\nAnche lo scienziato italiano Luca de Samuele Cagnazzi fu aiutato da Marina Querini Benzoni; infatti nella sua autobiografia, Cagnazzi scrisse:\nInoltre, in quel periodo, fu la stessa Querini a presentare a Cagnazzi il cardinale Fabrizio Ruffo e in tale occasione Cagnazzi, \"sommamente confuso\", gli cel\u00f2 il suo vero nome, considerato anche quello che era successo ad Altamura con la caduta della Repubblica Napoletana del 1799."}
{"id": "3845460", "revid": "110157", "url": "https://it.wikipedia.org/wiki?curid=3845460", "title": "Jesenice (Praha-z\u00e1pad)", "text": "Jesenice \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3845462", "revid": "729019", "url": "https://it.wikipedia.org/wiki?curid=3845462", "title": "Stazione di City Hospital", "text": "La stazione di City Hospital ( in inglese britannico \"City Hospital railway station\") \u00e8 una stazione ferroviaria che fornisce servizio a Belfast, contea di Antrim, Irlanda del Nord. Attualmente le linee che vi passano sono la Belfast-Newry, la Belfast-Bangor e soprattutto la Dublino-Belfast, che per\u00f2 non fa fermata qui. La ferrovia fu aperta il 6 novembre 1986.\nUbicazione.\nLa stazione si trova, come suggerisce il nome, vicino all'ospedale di Belfast ed \u00e8 una delle quattro stazioni del centro della citt\u00e0.\nTreni.\nDa luned\u00ec a sabato c'\u00e8 un treno ogni mezzora verso Portadown o Newry in una direzione e verso Bangor o Belfast nell'altra, con treni aggiuntivi nelle ore di punta. Di domenica c'\u00e8 un treno per ogni direzione ogni ora. Sulla linea per Larne ci sono pochi servizi giornalieri, cos\u00ec come per quella per Derry. In entrambi casi la frequenza \u00e8 di un treno ogni due ore, che aumenta a uno all'ora la domenica."}
{"id": "3845463", "revid": "583609", "url": "https://it.wikipedia.org/wiki?curid=3845463", "title": "Freddie Fox", "text": "Biografia.\nNato ad Hammersmith, un quartiere di Londra, \u00e8 figlio di Joanna David e Edward Fox, entrambi attori. Ha anche una sorella attrice di nome Emilia Fox. Frequenta prima la Bryanston School nel Dorset e completa i suoi studi alla Guildhall School of Music and Drama nel 2010. Inizia la sua carriera d'attore a teatro e recita all'Old Vic in \"La pulce nell'orecchio\" e in \"Cause C\u00e9l\u00e8bre\".\nAppare in alcuni film per la televisione britannici e nel 2011 fa parte del cast di \"I tre moschettieri\". Nel 2012 appare nella miniserie britannica \"Parade's End\" e recita nei panni di Alfred Douglas, a fianco di Rupert Everett, nella produzione teatrale \"The Judas Kiss\" di David Hare. Nel 2017 viene candidato al Laurence Olivier Award al migliore attore non protagonista per la sua interpretazione di Tristan Tzara ne \"I mostri sacri\" di Tom Stoppard in scena all'Apollo Theatre di Londra.\nVita privata.\nMentre promuoveva la commedia di Channel 4 Cucumber nel 2015, Fox ha detto che non desidera definire la sua sessualit\u00e0, aggiungendo \"Ho avuto delle fidanzate, ma non vorrei dire 'Io sono questo o io sono quello', perch\u00e9 un giorno nella mia vita potrei innamorarmi di un uomo\". Ha anche affermato che la bisessualit\u00e0 \u00e8 spesso fraintesa e che le persone possono avere relazioni significative \"indipendentemente dal loro sesso\"."}
{"id": "3845475", "revid": "110157", "url": "https://it.wikipedia.org/wiki?curid=3845475", "title": "J\u00edlovi\u0161t\u011b", "text": "J\u00edlovi\u0161t\u011b \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3845476", "revid": "287204", "url": "https://it.wikipedia.org/wiki?curid=3845476", "title": "Jiloviste", "text": ""}
{"id": "3845478", "revid": "729019", "url": "https://it.wikipedia.org/wiki?curid=3845478", "title": "Stazione di Botanic", "text": "La stazione di Botanic ( in inglese britannico \"Botanic railway station\") \u00e8 una stazione ferroviaria che fornisce servizio a Belfast, contea di Antrim, Irlanda del Nord. Attualmente le linee che vi passano sono la Belfast-Newry, la Belfast-Bangor e soprattutto la Dublino-Belfast, che per\u00f2 non fa fermata qui. La stazione fu aperta il 4 novembre 1976 ed \u00e8 molto vicina a quella di City Hospital. I lavori per migliorare l'accesso alla stazione per i disabili sono terminati nel 2008, nell'ambito di un miglioramento generale che ha portato alla costruzione di scale per l'accesso ai binari, al miglioramento dell'illuminazione e delle segnaletica.\nUbicazione.\nLa stazione si trova, come suggerisce il nome, vicino alla Queen's University di Belfast e ai giardini botanici della citt\u00e0.\nTreni.\nDa luned\u00ec a sabato c'\u00e8 un treno ogni mezzora verso Portadown o Newry in una direzione e verso Bangor o Belfast nell'altra, con treni aggiuntivi nelle ore di punta. Di domenica c'\u00e8 un treno per ogni direzione ogni ora. Sulla linea per Larne ci sono pochi servizi giornalieri, cos\u00ec come per quella per Derry. In entrambi casi la frequenza \u00e8 di un treno ogni due ore, che aumenta a uno all'ora la domenica."}
{"id": "3845481", "revid": "767487", "url": "https://it.wikipedia.org/wiki?curid=3845481", "title": "Meitantei Conan - Chinmoku no quarter", "text": ", conosciuto anche con il titolo internazionale \"Detective Conan: Quarter of Silence\", \u00e8 un film d'animazione del 2011 diretto da K\u014dbun Shizuno.\nSi tratta del quindicesimo film dedicato al quindicesimo anniversario della serie anime \"Detective Conan\", uscito in Giappone il 16 aprile 2011.\nTrama.\nY\u016bichir\u014d Asakura, il governatore di Tokyo, riceve una lettera minatoria e il tunnel che ha appena inaugurato per la ferrovia e l'autostrada viene fatto saltare in aria con degli esplosivi al plastico. Conan riesce per\u00f2 a evitare vittime appena in tempo, ma la caccia al colpevole si rivela ardua. La polizia sospetta che il movente dell'attentato sia del rancore nei confronti del governatore per i suoi metodi amministrativi, invece Conan sospetta che si tratti solo di un camuffamento.\nPochi giorni dopo, Conan, Ran, Kogoro, Sonoko, Agasa, Ai e i Detective Boys vanno a sciare nel villaggio fittizio di Kitanosawa, sulle montagne della prefettura di Niigata, vicino al quale si trova la grande diga di Kitanosawa, che venne fatta costruire proprio dal governatore di Tokyo durante il suo mandato da Ministro del Territorio, delle Infrastrutture, dei Trasporti e del Turismo. Conan sospetta infatti che il colpevole dell'attentato sia un abitante del vecchio villaggio, che si era opposto fino alla fine alla costruzione della diga e quindi aveva un movente pi\u00f9 che valido per uccidere il governatore.\nLa loro escursione viene per\u00f2 rovinata da un omicidio collegato con un tragico incidente avvenuto otto anni prima, prima che arrivasse la proposta per la diga, in cui un bambino di sette anni, figlio di una madre non sposata, entr\u00f2 in coma e non si risvegli\u00f2 pi\u00f9 da allora. I Detective Boys decidono di aiutare il ragazzo, che ha appena ripreso conoscenza ma non ha ancora recuperato la memoria. Conan si attiva per scoprire la verit\u00e0, ma la sua vita viene messa a repentaglio quando, per salvare il villaggio da un'inondazione della diga ad arco provocata dal colpevole, viene travolto da una gigantesca valanga che ha provocato per deviare il flusso dell'acqua.\nI suoi amici hanno a disposizione solo un quarto d'ora di tempo, chiamato nel gergo \"i quindici minuti d'oro\", per ritrovarlo. Fortunatamente, utilizzando il pallone da calcio prima di perdere del tutto conoscenza, Conan riesce a far capire ai soccorritori il punto esatto dove si trova e viene salvato appena in tempo. Il colpevole viene quindi arrestato dalla polizia di Niigata e, il giorno dopo, Conan e gli altri ripartono per tornare a casa.\nProduzione.\nLa grande diga ad arco in questione \u00e8 basata sulla diga di Kurobe, che appare nei titoli di coda.\nColonna sonora.\nLa sigla finale \u00e8 \"Don't Wanna Lie\", dei B'z. \u00c8 una delle due sigle usate sia per un film sia per la serie TV (sigla iniziale degli episodi da 613 a 626). L'altra \u00e8 \"Always\", di Mai Kuraki (sigla finale degli episodi da 233 a 247 e del ).\nDistribuzione.\nEdizioni home video.\nIn Giappone il film \u00e8 stato pubblicato da Being con l'etichetta B-vision in DVD e Blu-ray Disc, entrambi usciti il 23 novembre 2011. Sia in DVD che in Blu-ray Disc il film \u00e8 stato pubblicato in due versioni: una a disco singolo e un'edizione limitata in due dischi detta che contiene anche il \"Magic File 2011\" fra i contenuti del secondo disco. Il secondo disco dell'edizione in Blu-ray Disc \u00e8 comunque un DVD.\nAccoglienza.\n\"Chinmoku no quarter\" ha incassato 3 miliardi e 150 milioni di yen, classificandosi all'ottavo posto dei film giapponesi con il maggior incasso in patria nel 2011. Il film \u00e8 stato nominato per gli Awards of the Japanese Academy del 2012 nella categoria animazione, in cui ha poi vinto \"La collina dei papaveri\".\nVersione a fumetti.\nCon i fotogrammi del film \u00e8 stato prodotto un anime comic, pubblicato in un'edizione in due volumi e poi in volume unico. L'edizione in due volumi \u00e8 intitolata ; la \u00e8 stata pubblicata da Shogakukan il 18 novembre 2011 (ISBN 978-4-09-122574-0), la il 14 dicembre dello stesso anno (ISBN 978-4-09-122575-7). L'edizione in volume unico \u00e8 intitolata ed \u00e8 stata pubblicata sempre da Shogakukan il 18 marzo 2014 (ISBN 978-4-09-124616-5)."}
{"id": "3845485", "revid": "110157", "url": "https://it.wikipedia.org/wiki?curid=3845485", "title": "Jino\u010dany", "text": "Jino\u010dany \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3845486", "revid": "287204", "url": "https://it.wikipedia.org/wiki?curid=3845486", "title": "Jinocany", "text": ""}
{"id": "3845487", "revid": "416175", "url": "https://it.wikipedia.org/wiki?curid=3845487", "title": "Refugi de Cabana Sorda", "text": "Il refugi de Cabana Sorda \u00e8 un rifugio alpino che si trova nella parrocchia di Canillo a 2.250\u00a0m d'altezza. "}
{"id": "3845492", "revid": "38120", "url": "https://it.wikipedia.org/wiki?curid=3845492", "title": "Le Iene", "text": ""}
{"id": "3845498", "revid": "110157", "url": "https://it.wikipedia.org/wiki?curid=3845498", "title": "Kamenn\u00fd P\u0159\u00edvoz", "text": "Kamenn\u00fd P\u0159\u00edvoz \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3845499", "revid": "287204", "url": "https://it.wikipedia.org/wiki?curid=3845499", "title": "Kamenny Privoz", "text": ""}
{"id": "3845502", "revid": "110157", "url": "https://it.wikipedia.org/wiki?curid=3845502", "title": "Cabana del Castellar", "text": "La Cabana del Castellar \u00e8 un bivacco alpino che si trova nella Parrocchia di Ordino a 1.867\u00a0m d'altezza."}
{"id": "3845503", "revid": "1305772", "url": "https://it.wikipedia.org/wiki?curid=3845503", "title": "Cabajazz", "text": "Cabajazz \u00e8 uno spettacolo teatrale interpretato dal duo comico Luca e Paolo. \u00c8 stato inscenato nel 2005 a Chiavari ed ha una durata di circa un'ora e quarantadue minuti. Il 22 giugno 2005 ne \u00e8 stato pubblicato il DVD, prodotto da Europa TV, in collaborazione con Beppe Caschetto e TELE+. I vari sketch sono intervallati da brevi momenti musicali in cui Dado Moroni al piano accompagna una jazz band (da qui il titolo) nell'intrattenere il pubblico."}
{"id": "3845512", "revid": "767487", "url": "https://it.wikipedia.org/wiki?curid=3845512", "title": "Given to the Wild", "text": "Given to the Wild \u00e8 il terzo album della indie rock band The Maccabees. L'album \u00e8 uscito il 6 gennaio 2012."}
{"id": "3845513", "revid": "633073", "url": "https://it.wikipedia.org/wiki?curid=3845513", "title": "Dephomys", "text": ""}
{"id": "3845515", "revid": "125253091", "url": "https://it.wikipedia.org/wiki?curid=3845515", "title": "Gegard Mousasi", "text": "Combatte nella categoria dei pesi medi per la promozione statunitense Bellator MMA, dove \u00e8 l'attuale campione di categoria dal 2018. \u00c8 stato l'unico campione dei pesi medi e dei pesi mediomassimi nella promozione giapponese Dream, nonch\u00e9 campione dei pesi mediomassimi Strikeforce e campione dei pesi medi Cage Warriors. A sedici anni \u00e8 stato campione nazionale di pugilato a livello dilettantistico.\nFino al 2010 \u00e8 stato uno dei dirigenti dell'organizzazione europea di arti marziali miste M-1 Global assieme a Fedor Emelianenko ed \u00e8 stato premiato come \"European Fighter of the Year\" ai \"Fighters Only World MMA Awards\" nel 2009. Nel 2010 \u00e8 stato inserito nella lista dei venticinque migliori lottatori del mondo under-25, alla posizione numero quattro.\nHa un fratello maggiore, Gewik, attivo nelle MMA come peso massimo tra il 2003 e il 2006 con un record di 4-2.\nBackground.\nMousasi nasce a Teheran da genitori di etnia armena e, a soli quattro anni, si trasferisce con la famiglia a Leida, nei Paesi Bassi, dove si avvicina alle arti marziali iscrivendosi ad una scuola di Judo.\nA quindici anni inizia a praticare il pugilato e solamente un anno dopo diventa campione nazionale di boxe amatoriale con un record di 12-1; le vittorie sono tutte per KO.\nSuccessivamente passa alla kickboxing e tra il 2003 e il 2004 mette a segno tre vittorie consecutive contro kickboxer olandesi.\nCarriera nelle arti marziali miste.\nInizi.\nMousasi inizia la propria carriera da professionista delle arti marziali miste nell'aprile del 2003 e d\u00e0 il via ad una lunga gavetta continentale di 10 incontri in due anni (8-1-1) dove viene sconfitto solamente da Petras Markevi\u010dius per sottomissione.\nNel 2005 viene chiamato per un incontro in Giappone con la federazione Deep, incontro che vince in soli 10 secondi per KO, e che congiuntamente ad altre tre vittorie consecutive lo mettono in luce anche nel paese del sol levante: nel 2006 infatti viene messo sotto contratto dalla Pride.\nPride Fighting Championships.\nPer l'organizzazione Pride Mousasi partecipa solamente al torneo PRIDE 2006 Welterweight Grand Prix, nel quale passa il primo turno sconfiggendo Makoto Takimoto ma ai quarti di finale si deve arrendere ad Akihiro Gono.\nInutile la vittoria contro Hector Lombard nel match di consolazione.\nRitorno in Europa e Dream.\nMousasi si riscatta subito in Inghilterra vincendo il titolo dei pesi medi Cage Warriors.\nCombatte alcuni incontri tra Europa e Nord America per diverse promozioni, tra queste la M-1 Global, vincendoli tutti.\nNel 2008 Mousasi fa ritorno in Giappone per combattere con la promozione Dream.\nDream e Strikeforce.\nMousasi entra nell'organizzazione come partecipante al torneo DREAM 2008 Middleweight Grand Prix ed il suo impatto \u00e8 devastante: vince infatti il torneo annichilendo in serie Denis Kang, Dong Sik Yoon (unica vittoria ai punti), Melvin Manhoef e infine Ronaldo Souza per KO, venendo quindi incoronato campione dei pesi medi Dream.\nSuccessivamente partecipa anche al torneo DREAM Super Hulk Grand Prix: l'inizio \u00e8 dei migliori e sottomette in poco pi\u00f9 di un minuto Mark Hunt, ma salta la semifinale contro Rameau Thierry Sokoudjou per infortunio; affronter\u00e0 comunque Sokoudjou in un incontro senza nulla in palio e vincer\u00e0 per KO tecnico.\nContemporaneamente nel 2009 firma un contratto con la Strikeforce che lo mette subito di fronte al campione dei pesi mediomassimi Renato Sobral: Mousasi vince anche questo incontro per KO in un minuto, divenendo campione di categoria Strikeforce.\nL'anno successivo per\u00f2 Mousasi perde il titolo contro Muhammed Lawal, che lo batte ai punti: in quell'incontro Mousasi venne penalizzato per un colpo scorretto.\nSempre nel 2009 per promuovere la propria organizzazione M-1 Global negli Stati Uniti prende parte all'evento \"M-1 Global Presents Breakthrough\", organizzato a Kansas City, dove si esibisce in un incontro amichevole contro Fedor Emelianenko.\nGrazie alla partnership con l'organizzazione statunitense Affliction, acerrima rivale dell'UFC, Mousasi avrebbe dovuto lottare il 1\u00ba agosto 2009 ad Anaheim contro Renato Sobral ma l'intero evento salt\u00f2 e successivamente la promozione fall\u00ec.\nNel 2010 prende parte al torneo DREAM 2010 Light Heavyweight Grand Prix che decreta il campione Dream dei pesi mediomassimi: vince anche questo titolo sconfiggendo in finale Tatsuya Mizuno.\nNel 2011 arrotonda il proprio bottino personale in Strikeforce con due vittorie ed un pareggio contro Keith Jardine.\nNel marzo del 2012, a causa della rottura del legamento crociato anteriore, rimane fuori gioco per diversi mesi; nel giugno dello stesso anno la promozione Dream, della quale Mousasi ne era il campione dei pesi mediomassimi, fallisce per mancanza di finanziamenti, lasciando il lottatore armeno senza cinture.\nTorna a combattere nel gennaio 2013 nell'ultimo evento della Strikeforce prima che questa venisse assimilata dalla pi\u00f9 importante UFC, sottomettendo Mike Kyle nel primo round.\nUltimate Fighting Championship.\nNel 2013 l'UFC complet\u00f2 l'accorpamento della Strikeforce al suo interno di fatto dismettendo quest'ultima, e di conseguenza Mousasi venne aggiunto al roster dei pesi mediomassimi dell'UFC nel quale secondo i ranking ufficiali della promozione era gi\u00e0 considerato il contendente numero 10.\nEsord\u00ec nell'evento svedese di aprile dove avrebbe dovuto affrontare il top contender di casa Alexander Gustafsson (numero 2 del ranking), ma quest'ultimo s'infortun\u00f2 proprio pochi giorni prima del match e venne sostituito da compagno di squadra Ilir Latifi, lottatore svedese di origini kosovare: Mousasi s'impose sul poco noto avversario per decisione unanime dei giudici di gara in un incontro che lo vide controllare il match grazie al suo jab.\nPassaggio ai pesi medi.\nNel febbraio 2014 effettu\u00f2 il passaggio nella divisione dei pesi medi dove affront\u00f2 l'ex campione dei pesi mediomassimi e numero 4 dei ranking Lyoto Machida in un incontro che molto probabilmente avrebbe premiato il vincitore con una chance per il titolo: Mousasi non trov\u00f2 una soluzione allo striking evasivo del rivale e venne sconfitto ai punti; al termine dell'incontro entrambi gli atleti vennero premiati con il riconoscimento \"Fight of the Night\".\nIn maggio si sbarazza velocemente del numero 7 dei ranking Mark Mu\u00f1oz per mezzo di una sottomissione durante il primo round in un evento ospitato a Berlino.\nIn settembre affronta il numero 4 dei ranking Ronaldo \"Jacar\u00e9\" Souza in un match che lo avrebbe fatto tornare in lizza per un posto come contendente al titolo: Mousasi viene invece dominato dalla miglior lotta dell'avversario e sconfitto per sottomissione durante la terza ripresa.\nNel gennaio del 2015 ottiene una delle vittorie pi\u00f9 prestigiose in carriera quando sconfigge la leggenda Dan Henderson, pluricampione Pride e Strikeforce, per KO tecnico durante la prima ripresa anche a causa di uno stop prematuro da parte dell'arbitro; l'impresa gli valse il premio \"Performance of the Night\".\nA maggio affronta e sconfigge Costas Philippou per decisione unanime, dominando dal primo all'ultimo round grazie all'enorme vantaggio a suo favore nella lotta a terra.\nA settembre avrebbe dovuto affrontare Roan Carneiro. Tuttavia, quest'ultimo sub\u00ec un infortunio prima dell'evento ed al suo posto venne inserito il giamaicano Uriah Hall. Nella prima ripresa Mousasi riusci a dominare il suo avversario ottenendo pi\u00f9 volte posizioni dominanti al tappeto, riuscendo quasi a sottometterlo con una rear-naked choke negli ultimi secondi del round. Mentre nella seconda ripresa, a soli 25 secondi, Mousasi venne colpito in pieno volto prima da un calcio girato e successivamente da una perfetta ginocchiata in salto che lo mand\u00f2 definitivamente al tappeto, qui Hall finalizz\u00f2 il tutto con una serie di pugni che costrinsero l'arbitro a fermare l'incontro per KO tecnico. Questa fu la prima volta che Mousasi veniva sconfitto per KO.\nNel febbraio del 2016 doveva affrontare Michael Bisping all'evento . Tuttavia, il 24 dicembre, Bisping venne rimosso dall'incontro per poter affrontare Anderson Silva allo stesso evento. Mousasi affront\u00f2 invece Thales Leites nel co-main event, vincendo l'incontro per decisione unanime.\nIl 9 luglio avrebbe dovuto affrontare Derek Brunson all'evento UFC 200. Tuttavia, Brunson sub\u00ec un infortunio e al suo posto venne inserito Thiago Santos. Verso la fine del primo round Santos, che era stato portato al tappeto in precedenza, nel tentativo di rialzarsi venne colpito in pieno volto da un montante destro, cedendo la vittoria a Mousasi per KO tecnico. Ottenne anche il premio \"Performance of the Night\".\nA ottobre del 2016 affront\u00f2 l'ex campione dei pesi mediomassimi UFC V\u00edtor Belfort, all'evento UFC 204. Alla seconda ripresa, Mousasi colp\u00ec violentemente la testa di Belfort con un calcio destro ben piazzato, una volta stordito l'avversario tent\u00f2 di mandarlo gi\u00f9 con una furia di pugni ma senza riuscirci, allora cambi\u00f2 strategia e afferrandolo per una gamba esegu\u00ec un takedown e lo mand\u00f2 al tappeto; in seguito raggiunse la posizione montanta e pose fine all'incontro per KO tecnico con il ground and pound.\nIl 19 novembre dovette riaffrontare Uriah Hall nel main event. Dopo 4 minuti di incontro, dove entrambi gli atleti si scambiarono pochi colpi in piedi, Mousasi riusc\u00ec a portare il suo avversario al tappeto con un veloce takedown, a terra lo blocc\u00f2 in modo tale da poter sferrare un feroce ground and pound, ponendo fine al match per KO tecnico.\nL'8 aprile 2017, a UFC 210, sfida l'ex campione dei pesi medi Chris Weidman, su cui riesce a imporsi per KO tecnico dopo alcuni attimi di concitazione a causa dei dubbi sulla regolarit\u00e0 delle ginocchiate sferrate sullo statunitense (dubbi poi eliminati dal replay). Dato l'esito controverso dell'incontro, Mousasi si dichiara subito pronto a concedere un rematch all'ex campione.\nBellator MMA.\nIl 10 luglio 2017 la federazione concorrente della UFC, la Bellator MMA, annuncia l'ingaggio di Mousasi: il contratto stipulato prevede un minimo di sei incontri e l'olandese annuncia di voler vincere il titolo dei pesi mediomassimi dopo aver vinto quello dei pesi medi.\nMousasi debutta nella nuova federazione il successivo 20 ottobre all'evento Bellator 185 contro Alexander Schlemenko: nonostante gi\u00e0 al primo minuto un pugno del russo gli procuri la rottura dell'orbita oculare destra, Mousasi viene giudicato idoneo a combattere dal medico e alla fine riesce ad imporsi per decisione unanime, sebbene molti esperti si dichiarino poi contrari a tale risultato.\nIl 26 maggio 2018, all'evento Bellator 200, Mousasi batte al primo round per KO tecnico il campione dei pesi medi Rafael Carvalho e pertanto vince il titolo al suo secondo incontro in Bellator. Il 29 settembre difende la cintura contro il campione dei pesi welter Rory MacDonald.\nOlimpiadi 2012.\nMousasi ha manifestato il suo interesse a partecipare alle Olimpiadi di Londra 2012 di Pugilato con la nazionale olandese, interesse poi scemato a causa dell'infortunio subito quell'anno e al rinnovo del contratto con la Strikeforce per altri sei incontri."}
{"id": "3845520", "revid": "6923", "url": "https://it.wikipedia.org/wiki?curid=3845520", "title": "European Football League 2004", "text": "L'Eurobowl 2004 \u00e8 stata la XVIII edizione del massimo torneo europeo per club di football americano."}
{"id": "3845522", "revid": "1573940", "url": "https://it.wikipedia.org/wiki?curid=3845522", "title": "Pelomys", "text": "Pelomys () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Pelomys appartengono roditori di piccole dimensioni, con lunghezza della testa e del corpo tra 100 e 170\u00a0mm, la lunghezza della coda tra 100 e 183\u00a0mm e un peso fino a 150\u00a0g.\nCaratteristiche craniche e dentarie.\nIl cranio \u00e8 robusto e presenta un rostro largo e corto, la regione inter-orbitale ampia, creste sopra-orbitali ben sviluppate e grandi bolle timpaniche. Il palato \u00e8 stretto. Gli incisivi superiori sono attraversati ciascuno da un solco longitudinale, i molari sono massicci e possiedono larghe cuspidi, particolarmente nella fila centrale e pi\u00f9 interna.\nSono caratterizzati dalla seguente formula dentaria:\nAspetto.\nLa pelliccia \u00e8 ruvida, rigida e brillante, talvolta \u00e8 presente un'iridescenza bruno-verdastra od olivastra e una striscia scura lungo la spina dorsale. La coda \u00e8 generalmente lunga quanto la testa ed il corpo ed \u00e8 ricoperta fittamente di peli. I piedi hanno il quinto dito fortemente ridotto e scarsamente pi\u00f9 lungo dell'alluce, il quale \u00e8 munito di un artiglio nelle specie \"Pelomys isseli\" e \"Pelomys hopkinsi\", di un'unghia nelle altre specie. Le femmine hanno un paio di mammelle pettorali, un paio post-ascellari ed una o due paia inguinali.\nDistribuzione.\nSi tratta di roditori terricoli e parzialmente acquatici diffusi nell'Africa centrale.\nTassonomia.\nIl genere comprende 5 specie."}
{"id": "3845526", "revid": "1543377", "url": "https://it.wikipedia.org/wiki?curid=3845526", "title": "Gary Ridgway", "text": "Green River Killer.\nOrigini.\nGary Leon Ridgway nacque a Salt Lake City, nello Utah, da Mary Rita Steinman e Thomas Newton Ridgway. Aveva due fratelli, Gregory Leon e Thomas Edward. Crebbe nel quartiere di McMicken Heights, nella zona di SeaTac (Washington). La madre era una persona dominante e, secondo lui, \"sessualmente provocante\". Il padre, invece, era solito frequentare prostitute. Questo avrebbe creato un forte disagio nella personalit\u00e0 debole di Ridgway.\nRidgway litigava spesso con i genitori. A cena il padre raccontava che, nel breve periodo in cui aveva lavorato in un obitorio, aveva visto un uomo che aveva rapporti sessuali con i cadaveri. Questo episodio divent\u00f2 in Ridgway un oggetto di fantasia sessuale, soprattutto nell'adolescenza. Da bambino soffr\u00ec di enuresi. La madre, quando scopriva l'incidente, lo lavava e lo guardava storto, creandogli imbarazzo. Ridgway provava verso di lei sentimenti contrastanti, che andavano dall'attrazione sessuale alla rabbia; alcune volte fantastic\u00f2 sull'idea di avere un rapporto sessuale con lei, altre volte sogn\u00f2 di tagliarle la gola. Amava torturare e uccidere piccoli animali: sparava agli uccelli ed una volta rinchiuse un gatto vivo in una vecchia ghiacciaia fino a causarne la morte.\nA 16 anni accoltell\u00f2 all'addome Rudi Davis, un bambino di sei anni, e lo nascose nei boschi. Mentre Ridgway si allontanava, il bambino lo sent\u00ec mentre rideva e diceva: \u201cHo sempre desiderato sapere che effetto fa uccidere qualcuno\u201d (\u201c\"I always wondered what it would be like to kill someone\"\u201d). Il bambino riusc\u00ec a tornare a casa, fu operato al fegato e rimase per alcuni giorni in ospedale. A 20 anni, dopo la scuola, si arruol\u00f2 in marina. Successivamente si spos\u00f2 con una sua giovane amica dei tempi della scuola, Claudia Barrows, e poco dopo part\u00ec per il Vietnam. Durante il servizio nella marina spese molto tempo con le prostitute, e contrasse per la seconda volta la gonorrea. Questo lo fece arrabbiare molto, ma continu\u00f2 ad avere rapporti sessuali non protetti con altre prostitute. Il matrimonio con Claudia fin\u00ec in un anno circa; divorziarono il 14 gennaio 1972 a causa della reciproca infedelt\u00e0.\nIl 14 dicembre 1973 si rispos\u00f2 con una donna di nome Marcia Winslow, della quale si era innamorato l'anno precedente. I due divorziarono anche stavolta a causa dell'infedelt\u00e0 reciproca. In questo periodo divent\u00f2 un fanatico religioso: si impegnava nel leggere la Bibbia sia a casa che al lavoro, costringeva la moglie a seguire gli insegnamenti del loro pastore, piangeva dopo che sentiva i sermoni e faceva proselitismo porta a porta. Il 5 settembre 1975 nacque il primo figlio, Matthew. Ridgway ottenne il permesso di vederlo nei week-end. Negli anni settanta inizi\u00f2 a lavorare come verniciatore di pick-up presso la Kenworth Truck Company; per caricare le prostitute usava un camion marrone scuro con chiazze di minio. Prima di entrare nella Kenworth tent\u00f2 senza successo di entrare nella polizia.\nTalvolta chiese a Marcia di avere rapporti sessuali in posti inappropriati, come i boschi e le zone pubbliche. Secondo una testimonianza di Marcia, in un'occasione prov\u00f2 a strangolarla: lei durante una lite non gli aveva risposto e lui le strinse un braccio intorno al collo. Inoltre avrebbe praticato con lei il bondage. In generale aveva un appetito sessuale insaziabile: chiedeva alle mogli e a vecchie amiche di copulare pi\u00f9 volte al giorno, talvolta anche in aree pubbliche. I familiari e gli amici lo conoscevano come una persona amichevole, tuttavia strana.\nAttorno al 1985 prese degli appuntamenti con una donna di nome Judith Mawson, con cui si sposer\u00e0 il 12 giugno 1988. Lei not\u00f2 che il marito usciva di casa molto presto per svolgere del lavoro extra: potrebbe avere commesso dei delitti in quei momenti. La Mawson non sospett\u00f2 mai che Ridgway potesse essere il Green River Killer; prima dell'arresto del 1987 non conosceva nemmeno il caso perch\u00e9 non guardava i notiziari. Secondo le future testimonianze del killer, il suo matrimonio con lei lo rese felice e gli avrebbe fatto uccidere meno vittime. Il 21 gennaio 1998 il padre mor\u00ec dopo una lunga lotta contro l'Alzheimer. Il 15 agosto 2001 la madre mor\u00ec di cancro.\nOmicidi.\nGary Ridgway commise gli omicidi tra il 1982 e, presumibilmente, il 1998; potrebbe avere ucciso anche oltre il 1998, fino al 2001. In realt\u00e0 il primo delitto l'avrebbe commesso negli anni settanta. Tutte le sue vittime (con un'unica eccezione) erano prostitute, che frequentava assiduamente; le pi\u00f9 giovani avevano solo 15 anni. Gran parte di esse le abbord\u00f2 nella Pacific Highway South, una strada a luci rosse nei pressi dell'aeroporto di SeaTac (Seattle-Tacoma) detta \u201clo Strip\u201d. L'area colpita fu la Contea di King, a Seattle (Washington). Ridgway le caricava sul suo pick-up; per tranquillizzarle mostrava loro la foto del figlio Matthew. Arrivato in una zona appartata, portava la vittima sul retro del pick-up per una prestazione. Successivamente la strangolava a mani nude o con un laccio; in alcuni corpi il laccio era stato stretto cos\u00ec forte da penetrare nella carne.\nIn molte altre occasioni, soprattutto dopo i primi delitti, le uccideva in casa propria. Dopo che una vittima ebbe svuotato la vescica mentre la strangolava, chiese alle prostitute di urinare in bagno prima della prestazione. Successivamente al delitto tagliava le unghie al cadavere per assicurarsi che non vi fosse sopra il suo DNA e lo violentava, per poi nasconderlo in alcune zone boschive lontane dalla citt\u00e0. Ogni tanto tornava sulla scena del crimine per violentare il cadavere, sebbene decomponesse. Per evitare l'odore si cospargeva di un antinsettico di sua invenzione, un miscuglio di alcool e Aqua Velva; non \u00e8 stato accertato se funzionasse veramente: lui credeva cos\u00ec.\nRidgway, secondo le sue confessioni, era quasi diventato uno schiavo della necrofilia: per combattere il vizio decise di nascondere i corpi in zone sempre pi\u00f9 lontane o di seppellirli. Infine sfior\u00f2 l'idea del cannibalismo, che non pratic\u00f2 mai, e l'idea di impalare una prostituta. I primi corpi li gett\u00f2 nel fiume Green (Green River). Due vittime accertate e due sospette vennero trovate a Portland, nell'Oregon. Alcuni resti delle vittime li sparpagli\u00f2 sempre nell'Oregon nel tentativo di depistare la polizia. Annotava in alcuni block notes alcuni particolari delle vittime, tra cui il numero di telefono, usando un linguaggio in codice noto solo a lui, cos\u00ec la moglie non si sarebbe insospettita. Spesso telefonava al protettore con lo pseudonimo \u201c\"Steve\"\u201d per chiedergli di avere un altro incontro con la ragazza: era un modo per depistare anche lui. Gran parte dei delitti avvennero nel 1982-1984; successivamente rallent\u00f2 il ritmo per timore di essere arrestato.\nLe indagini.\nLa prima scoperta ufficiale di un suo delitto avvenne quando, il 15 agosto 1982, un collezionista di cianfrusaglie di nome Robert Ainsworth (41 anni) attravers\u00f2 con un canotto una sponda del Green River: sul fondo not\u00f2 un manichino che, se osservato bene, era in realt\u00e0 il cadavere di una donna. Accanto ce n'era un altro, trattenuto sott'acqua con alcuni sassi sistemati sul corpo. Cadde in acqua in stato di shock e nuot\u00f2 fino alla riva. Chiam\u00f2 la polizia, che accorse subito. Mentre ripescava i corpi, lo sceriffo David \u201cDave\u201d Reichert perlustr\u00f2 la boscaglia vicina, e in mezzo ai rovi trov\u00f2 un terzo cadavere seminudo, con un paio di jeans annodati al collo e contusioni su braccia e gambe, conseguenza di una lotta. Poco tempo prima erano stati effettuati altri due ritrovamenti: erano morte due donne, Wendy Lee Coffield e Debra Bonner. La prima fu trovata il 15 luglio 1982. La seconda il 12 agosto 1982; il suo corpo era in pessimo stato: era pieno di bruciature, gonfio e infestato dalle larve. Presto si diffuse la notizia, e l'assassino venne soprannominato \u201cGreen River Killer\u201d.\nLa polizia della Contea di King form\u00f2 una squadra di 25 agenti, la \u201cGreen River Task Force\u201d, che si sarebbe occupata delle indagini; i due capi erano gli sceriffi Robert \u201cBob\u201d Keppel e David Reichert. Parte dei membri della taskforce si occup\u00f2 in seguito anche degli omicidi dello strangolatore di Honolulu. Le tre vittime trovate nel fiume erano: Marcia Chapman, Cynthia Hinds e Opal Mills. Con il passare degli anni vennero trovati molti altri corpi, quasi tutti decomposti o ridotti a scheletri e ossa sparse. Quattro vittime non vennero mai identificate. Nel corso delle indagini, molto costose e durate anni, la task force trov\u00f2 delle persone sospette, ma mai il vero colpevole.\nLa squadra si avvalse svariate volte della consulenza del noto profiler John E. Douglas e, in un'occasione, dell'FBI, ma ottenne il risultato di arrestare Earnest W. \u201cBill\u201d McLean, una persona sospetta, ma innocente. John Douglas inoltre attribu\u00ec i delitti a due killer, cosa che si riveler\u00e0 errata. In un'occasione lo sceriffo Reichert partecip\u00f2 ad una trasmissione televisiva dove vennero raccontati i crimini del Green River Killer e lanci\u00f2 una sfida all'assassino: gli chiese di telefonare in diretta televisiva. Arriv\u00f2 una telefonata in studio, ma era quella di un mitomane. In generale la stampa, soprattutto nel primo periodo dei delitti, si occup\u00f2 di sensibilizzare le persone sul caso. Solo ogni tanto fu d'intralcio, ad esempio quando rivel\u00f2 che l'area del Green River era sorvegliata da camion della polizia mimetizzati.\nNel 1984 Dave Reichert fu rimpiazzato dal maggiore Richard Kraske e la task force fu riorganizzata. Verso la fine dello stesso anno Theodore Robert Bundy, un noto serial killer, si offr\u00ec di partecipare alle indagini. Era stato arrestato nel 1979, dopo avere ucciso almeno 30 ragazze in vari stati americani; al momento era imprigionato in Florida. Attirava a s\u00e9 le vittime in due modi: o le faceva entrare in macchina e le intrappolava (mancava la maniglia per uscire) o le rapiva fingendosi un poliziotto. Processato, prov\u00f2 a difendersi da solo (in passato aveva studiato Legge) ma venne condannato a morte. Pare si sia offerto di aiutare la polizia solo per ritardare l'esecuzione e sentirsi importante. Compil\u00f2 un profilo che in futuro si riveler\u00e0 essere errato. Inoltre si vant\u00f2 con lo sceriffo Reichert di avere attirato e ucciso giovani studentesse con il suo fascino: schern\u00ec il Green River Killer, che secondo lui aveva attirato e ucciso delle prostitute con molta facilit\u00e0. Il killer delle studentesse venne poi abbandonato alla sua sorte e fu giustiziato sulla sedia elettrica il 24 gennaio 1989.\nNel corso degli anni la polizia arrest\u00f2 Ridgway pi\u00f9 volte; divent\u00f2 presto un sospettato, ma non venne mai incriminato dei delitti. Nel 1982 e il 1986 venne sottoposto alla macchina della verit\u00e0: super\u00f2 l'esame entrambe le volte. Nel 1985 una prostituta di nome Rebecca Guay lo accus\u00f2 di avere provato a strangolarla il 9 novembre 1982. Ridgway fu interrogato e disse di avere reagito perch\u00e9 la donna, mentre gli praticava un rapporto orale, gli aveva morso il pene: l'accusa di violenza cadde. Nel 1983 il protettore di Marie Malvar vide Ridgway allontanarsi con lei sul suo pick-up, che successivamente riconobbe. Nel 1987 la polizia gli perquis\u00ec la casa e gli prese dei campioni di garza imbevuta di saliva e dei capelli. I colleghi, che erano a conoscenza degli arresti, lo soprannominarono \u201c\"Green River Gary\"\u201d. Durante gli interrogatori, ammise di avere conosciuto alcune vittime e in diverse occasioni alcuni testimoni riconobbero il suo automezzo. Ci\u00f2 port\u00f2 ad una perquisizione in casa sua nel 1983, che non port\u00f2 ad alcun riscontro. In un episodio del 1983 Ridgway fu fermato da una pattuglia della polizia dopo che tornava al suo pick-up. I poliziotti gli chiesero cosa stesse facendo: lui rispose che aveva orinato. In realt\u00e0 aveva appena avuto un rapporto necrofilo col cadavere di Costance Naon. Il 16 dicembre 2001 fu arrestato per aver tentato di caricare a bordo del camion una prostituta.\nNel 1990 David Reichert fu costretto a lasciare la task force; da sceriffo divent\u00f2 sergente, e pattugli\u00f2 i luoghi dei ritrovamenti per notare eventuali persone sospette. Non trov\u00f2 mai nulla. Tra il 1991 e il 1992 la task force venne ridotta ad un solo uomo, un detective di nome Tom Jensen. Il caso rimase ancora insoluto. Fino ad allora la polizia mise insieme i casi di sparizioni e delitti di prostitute nelle aree di Seattle, Tacoma e Portland. In totale attribu\u00ec al killer pi\u00f9 di 70 omicidi, di cui circa una quarantina accertati.\nArresto.\nCon il passare del tempo, la ricerca scientifica fece grandi passi avanti, e si perfezion\u00f2 la tecnica dell'estrazione del DNA. Nel settembre 2001 David Reichert e una trentina di agenti riaprirono il caso ed esaminarono lo sperma rinvenuto nella vagina di alcune vittime. Dopo averne estratto il DNA, lo paragonarono a dei vecchi campioni di garza impregnata di saliva che erano rimasti conservati dal 7 aprile 1987. A quei tempi dai campioni biologici di questo tipo si poteva prelevare solo il gruppo sanguigno, non il DNA. Il risultato dell'esame dimostr\u00f2 che Gary Leon Ridgway le aveva violentate. Il 10 settembre, quando lo sceriffo Reichert lo venne a sapere, scoppi\u00f2 a piangere per la gioia. Come ammise lui stesso, nutriva gi\u00e0 da tempo molti sospetti su Ridgway.\nIl killer venne arrestato il 30 novembre 2001 a Renton, mentre stava lasciando la compagnia Kenworth per cui lavorava. Era accusato di quattro omicidi accertati, quelli ai danni di Marcia Chapman, Opal Mills, Cynthia Hinds e Carol Ann Christensen. Con l'analisi della composizione dello spray che usava per riverniciare il pick-up, gli vennero accertati altri tre delitti ai danni di Wendy Coffield, Debra Bonner e Debra Estes. Il 5 settembre 2002 Ridgway e la Mawson divorziarono.\nLa polizia lo avvert\u00ec che, se avesse confessato subito tutti i delitti, avrebbe avuto poche probabilit\u00e0 di essere condannato alla pena di morte al processo. Ridgway patteggi\u00f2 quindi con la polizia e confess\u00f2 di essere il Green River Killer. Il 5 novembre 2003 ammise di avere commesso tutti e 48 i delitti scritti nella lista della polizia. Con il suo aiuto nello stesso anno vennero ritrovati altri tre corpi: il 16 agosto quello di Pammy Annette Avent e, tra il mese di agosto e ottobre, quelli di Marie M. Malvar e di April Buttram; quest'ultimo era decapitato. Il 23 novembre venne trovato nei pressi di Issaquah il teschio mancante di una vittima, Tracy Winston. L'ultimo cadavere, quello di Becky Marrero, sar\u00e0 trovato il 21 dicembre 2010. In totale gli agenti recuperarono 49 corpi (48 fino alla pronuncia della sentenza processuale). In alcune interrogazioni successive confess\u00f2 prima 52 delitti, poi 65 e infine 71. Quest'ultima la fece il 31 dicembre 2003. Quella in cui ne confess\u00f2 65 \u00e8 contenuta in un nastro diffuso dalla polizia il 9 febbraio 2004.\nIl 18 dicembre 2003 il giudice Richard Jones lo trov\u00f2 colpevole di 48 omicidi e lo condann\u00f2 a 48 ergastoli e 480 anni di carcere senza la possibilit\u00e0 di uscire sulla parola; aggiunse infine una condanna al carcere a vita. I 480 anni di pena gli derivarono dalla manomissione delle scene del crimine. Alla Corte disse che aveva ucciso cos\u00ec tante prostitute che aveva perso il conto. Con il patteggiamento evit\u00f2 la pena di morte.\nNel novembre 2005 venne trovato il teschio mancante di Tracy Winston, a diverse miglia di distanza dalla zona di Kent dove venne trovato il suo corpo nel 1986. Il 21 dicembre 2010 venne trovato ad Auburn (Washington) a seguito di una segnalazione il teschio di Rebecca \u201cBecky\u201d Marrero, la 49\u00aa vittima ritrovata. Ridgway nel 2003 aveva confessato questo omicidio, ma il fatto non venne considerato per insufficienza di prove. Il teschio si trovava in una zona vicina a quella dove, nel 2003, venne trovato il corpo di Marie Malvar. L'11 febbraio 2011 fu ufficialmente incriminato. Il 18 febbraio gli venne aggiunto un 49\u00ba ergastolo alla pena che stava scontando. Il killer si trova tuttora nel Penitenziario Statale di Washington a Walla Walla. Il caso \u00e8 ufficialmente chiuso, sebbene abbia confessato molti altri delitti.\nNell'udienza del 5 novembre 2003, si verific\u00f2 un fatto rimarchevole: mentre venivano sentiti i familiari di alcune delle vittime che, comprensibilmente, sfogavano il loro dolore e la loro rabbia per l'ingiusto dolore causato dall'uomo, uno di essi, Robert Rule, il padre di Linda Jane, gli si rivolse chiamandolo \"Signor Ridgway\", e affermando: \"in quest'aula c'\u00e8 molta gente che la odia, ma io non sono uno di questi. \u00c8 stato molto difficile per me il cammino verso il perdono, ma io le dico: lei \u00e8 perdonato, signore\". Ridgway, che fino ad allora era stato impassibile, accus\u00f2 il colpo e scoppi\u00f2 in pianto."}
{"id": "3845531", "revid": "22356", "url": "https://it.wikipedia.org/wiki?curid=3845531", "title": "Aelurodon", "text": "L'aelurodonte (gen. Aelurodon) \u00e8 un canide estinto, vissuto tra il Miocene medio e superiore (Barstoviano/Clarendoniano, tra 18 e 9 milioni di anni fa). I suoi resti fossili sono stati ritrovati in Nordamerica (Stati Uniti centro-occidentali).\nDescrizione.\nQuesto canide era di dimensioni medio - grandi, e il peso medio doveva aggirarsi tra i 20 e i 40 chilogrammi, ma alcune specie (ad esempio \"Aelurodon taxoides\") divennero gigantesche, della dimensione di un grande felino attuale. Generalmente, la maggior parte degli esemplari adulti di \"Aelurodon\" doveva avere un'altezza al garrese di circa 75 centimetri. L'aspetto doveva essere piuttosto simile a quello di un lupo attuale, ma il collo era pi\u00f9 corto e cos\u00ec anche le zampe.\nAl contrario dei canidi attuali, \"Aelurodon\" e i suoi stretti parenti (i borofagini) possedevano ancora un primo dito sulle zampe posteriori, di piccole dimensioni ma riconoscibile. Il cranio era robusto e dotato di una cresta sagittale piuttosto elevata, che suggerisce la presenza di potenti muscoli delle mascelle. In ci\u00f2, la testa di \"Aelurodon\" doveva ricordare quella dei canidi attuali maggiormente portati alla caccia, come il licaone e il cuon; in particolare con il licaone, \"Aelurodon\" condivideva un palato largo, premolari multicuspidati e carnassiali particolarmente taglienti. Tuttavia, l'aspetto della testa era ancora pi\u00f9 massiccio e richiamava in qualche modo quello delle iene attuali. \nClassificazione.\n\"Aelurodon\" \u00e8 stato descritto per la prima volta da Joseph Leidy, che nel 1858 descrisse la specie tipo (Aelurodon ferox). Questo animale era un rappresentante dei borofagini (Borophaginae), un gruppo di canidi estinti dalla dentatura adatta alla frantumazione delle ossa. \"Aelurodon\", in particolare, fu uno dei primi borofagini ad aumentare le dimensioni e ad adottare una specializzazione cranica notevole.\nLa specie pi\u00f9 antica, \"A. asthenostylus\", apparve circa 18 milioni di anni fa ed era di dimensioni medio-piccole. Accanto alle specie di dimensioni modeste (come anche \"A. stirtoni\" e \"A. mcgrewi\") dalle tendenze ipercarnivore, si svilupparono forme che aumentarono progressivamente le dimensioni, come la gi\u00e0 citata \"A. ferox\" e soprattutto \"A. taxoides\", che raggiunse la taglia di un giaguaro.\nPaleoecologia.\n\"Aelurodon\" doveva essere uno dei principali carnivori del suo ecosistema; le somiglianze con gli attuali licaoni e cuon (canidi sociali) fanno supporre che anche le specie di \"Aelurodon\" potessero essere cani che praticavano la caccia in branco. Le forme pi\u00f9 grosse erano specializzate nel rompere le ossa e nel cibarsi del midollo nutriente. Le specie pi\u00f9 piccole forse praticavano la caccia pi\u00f9 attiva.\nLe varie specie di \"Aelurodon\" mostrano un collo insolitamente corto e piegato ad S, con processi vertebrali e sviluppati per l'inserzione dei muscoli del collo; la forma dell'asse suggerisce inoltre l'assenza del legamento nucale (tipico invece dei canidi attuali). Queste caratteristiche, insieme alle zampe pi\u00f9 flessibili, corte e muscolose, potrebbero essere state utili a un cacciatore di grosse prede."}
{"id": "3845535", "revid": "110157", "url": "https://it.wikipedia.org/wiki?curid=3845535", "title": "Cabana de Claror", "text": "La Cabana de Claror \u00e8 un bivacco alpino che si trova nella Parrocchia di Escaldes-Engordany a 2.119\u00a0m d'altezza."}
{"id": "3845536", "revid": "1305772", "url": "https://it.wikipedia.org/wiki?curid=3845536", "title": "Fiorella Migliore", "text": "Biografia.\nFiorella Migliore \u00e8 figlia di Lourdes, paraguaiana ed Hugo di origini italiane. Infatti i suoi genitori erano di Comiso, in provincia di Ragusa. Al momento della vittoria del titolo, Fiorella Migliore si era appena diplomata presso un istituto tecnico, ed aveva gi\u00e0 accumulato alcune esperienze nel campo della televisione e della moda.\n\u00c8 stata incoronata Miss Italia nel mondo 2008 in rappresentanza del Paraguay, il 24 giugno 2008 presso il \"Palazzo del Turismo\" di Jesolo, dove la modella paraguaiana ha avuto la meglio sulle altre quarantanove delegate nazionali che concorrevano per il titolo.\nTra il 2010 e il 2012 ha interpretato Lia nella miniserie televisiva \"Sotto il cielo di Roma\" e ha avuto un ruolo nei film paraguaiani \"Universo servilleta\", \"Libertad\" e \"7 cajas\". Nel 2012 ha partecipato al concorso nazionale Miss Paraguay, classificandosi al secondo posto e accedendo direttamente alla finale del concorso internazionale Miss Mondo 2012.\nNel 2012 ha presentato con Phil Keoghan la terza puntata della ventesima edizione di \"The Amazing Race\", mentre in seguito \u00e8 stata conduttrice televisiva per l'emittente paraguaiana Canal 13, dove ha condotto \"Varano Extremo\" e \"Click Tv\".\n\u00c8 stata testimonial a livello nazionale per aziende quali Kel\u00e9mata, Gillette, Dove e Claro."}
{"id": "3845538", "revid": "1305772", "url": "https://it.wikipedia.org/wiki?curid=3845538", "title": "Dyson", "text": "Teorie.\n\"Teorie di Dyson\" "}
{"id": "3845540", "revid": "1573940", "url": "https://it.wikipedia.org/wiki?curid=3845540", "title": "Mylomys", "text": "Mylomys () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Mylomys appartengono roditori di medie dimensioni, con lunghezza della testa e del corpo tra 120 e 194\u00a0mm, la lunghezza della coda tra 104 e 180\u00a0mm e un peso fino a 190\u00a0g.\nCaratteristiche craniche e dentarie.\nIl cranio presenta un rostro robusto, le creste sopra-orbitali ben sviluppate, una costrizione inter-orbitale moderata, il palato stretto e la bolla timpanica alquanto ingrandita. I fori palatali anteriori sono stretti e lunghi. Gli incisivi superiori sono attraversati da un solco longitudinale, mentre i molari sono larghi hanno delle cuspidi prominenti.\nSono caratterizzati dalla seguente formula dentaria:\nAspetto.\nIl corpo \u00e8 compatto, ricoperto da una pelliccia lunga e ruvida, dorsalmente brizzolata. Le orecchie sono grandi e rotonde. Il pollice ed il dito mignolo sono talmente ridotti che la mano ha soltanto tre dita pienamente funzionali. I piedi hanno il quinto dito molto ridotto, della stessa lunghezza dell'alluce. La coda \u00e8 lunga circa quanto la testa ed il corpo ed \u00e8 finemente ricoperta di peli.\nDistribuzione.\nSono roditori terricoli diffusi nell'Africa centrale.\nTassonomia.\nIl genere comprende due specie."}
{"id": "3845541", "revid": "767487", "url": "https://it.wikipedia.org/wiki?curid=3845541", "title": "Dennis Horner", "text": ""}
{"id": "3845549", "revid": "416175", "url": "https://it.wikipedia.org/wiki?curid=3845549", "title": "Refugi de Claror", "text": "Il refugi de Claror \u00e8 un rifugio alpino che si trova nella parrocchia di Escaldes-Engordany a 2.280\u00a0m d'altezza. "}
{"id": "3845553", "revid": "300067", "url": "https://it.wikipedia.org/wiki?curid=3845553", "title": "MarShon Brooks", "text": "Carriera.\nIl 23 giugno 2011 viene selezionato al Draft NBA 2011 come 25\u00aa scelta assoluta dai Boston Celtics, che lo cedono immediatamente ai New Jersey Nets in cambio di JaJuan Johnson e una seconda scelta al Draft NBA 2014. L'8 febbraio 2012 viene selezionato per partecipare al Rising Stars Challenge e assegnato al Team Chuck. Il 14 maggio si classifica 10\u00ba nelle votazioni per il premio Rookie of the Year con 4 punti totali. Viene inoltre inserito nell'All-Rookie Second Team. Nella sua stagione da matricola ha disputato 56 partite, con una media di 12,6 punti (terza miglior matricola), 3,6 rimbalzi, 2,3 assist e 0,9 palle rubate. Nella sua seconda stagione Avery Johnson, allenatore dei Nets decide di conferirgli un minutaggio inferiore e Brooks ammetter\u00e0 in seguito di aver percepito \"problemi di fiducia\". Con l'arrivo sulla panchina dei Nets di P.J. Carlesimo il minutaggio aumenta e il suo gioco ne beneficia. Il 3 aprile 2013 viene schierato titolare contro i Cleveland Cavaliers in sostituzione dell'infortunato Joe Johnson, e realizza un career-high di 27 punti, tirando dal campo con 12/16.\nIl 12 luglio 2013 viene ceduto insieme a Gerald Wallace, Kris Humphries, Kris Joseph, Keith Bogans e alcune scelte ai Draft futuri ai Boston Celtics in cambio di Paul Pierce, Kevin Garnett e Jason Terry, andando a giocare cos\u00ec nella squadra che lo aveva selezionato 2 anni prima. Il 1\u00ba gennaio 2014 viene assegnato ai Maine Red Claws; il successivo 9 gennaio viene reintegrato nel roster dei Celtics. Il 15 gennaio viene ceduto ai Golden State Warriors in una trade a tre squadre che ha coinvolto anche i Miami Heat. L'1 e l'11 febbraio viene assegnato ai Santa Cruz Warriors e reintegrato il giorno successivo.\nInfine il 19 febbraio 2014 viene ceduto insieme a Kent Bazemore ai Los Angeles Lakers, in cambio di Steve Blake.\nNel luglio 2014 gioca e vince con i Sacramento Kings la Summer League; non viene tuttavia confermato nel roster dei californiani.\nL'8 agosto 2014 Brooks firma quindi un contratto annuale con l'EA7 Olimpia Milano.. Al termine della stagione in cui disputa anche l'Eurolega il contratto non viene rinnovato e nell'estate 2015 firma un contratto con i cinesi del Jiangsu Nangang Dragons Nanjing.\nIl 27 marzo 2018, dopo tre anni ad alto livello in Cina, torna a giocare in NBA firmando un contratto decadale con i Memphis Grizzlies. Viste le prestazioni convincenti che lo hanno visto mettere a segno ben 70 punti nelle sue prime 3 gare, la dirigenza della franchigia del Tennessee decide di rinnovargli il contratto fino al 30 giugno 2019.\nIl 15 dicembre 2018 avrebbe dovuto essere ceduto ai Phoenix Suns in una trade a 3 squadre che ha coinvolto anche gli Washington Wizards, ma la trade \u00e8 saltata per via del fatto che lui era stato confuso col compagno di squadra omonimo Dillon Brooks da parte dei Suns.\nVerr\u00e0 ceduto poco tempo dopo (precisamente a inizio gennaio 2019) ai Chicago Bulls, che lo tagliano pochi giorni dopo il suo arrivo.\nIl 21 febbraio 2019 torna in Cina firmando con i Guangdong Tigers."}
{"id": "3845554", "revid": "46291", "url": "https://it.wikipedia.org/wiki?curid=3845554", "title": "Alcantarea", "text": "Alcantarea e un genere di piante appartenenti alla famiglia Bromeliaceae, sottofamiglia Tillandsioideae.\nQuesto genere fu cos\u00ec denominato in onore di Dom Pedro d'Alc\u00e2ntara, secondo Imperatore del Brasile.\nTassonomia.\nIl genere comprende le seguenti specie:"}
{"id": "3845555", "revid": "300067", "url": "https://it.wikipedia.org/wiki?curid=3845555", "title": "Marshon Brooks", "text": ""}
{"id": "3845557", "revid": "2134764", "url": "https://it.wikipedia.org/wiki?curid=3845557", "title": "Jordan Williams", "text": ""}
{"id": "3845561", "revid": "1543377", "url": "https://it.wikipedia.org/wiki?curid=3845561", "title": "Distretto di Mosoc Llacta", "text": "Il distretto di Mosoc Llacta \u00e8 un distretto del Per\u00f9 nella provincia di Acomayo (regione di Cusco) con 1.864 abitanti al censimento 2007.\n\u00c8 stato istituito l'11 novembre 1964."}
{"id": "3845566", "revid": "1543377", "url": "https://it.wikipedia.org/wiki?curid=3845566", "title": "Distretto di Pomacanchi", "text": "Il distretto di Pomacanchi \u00e8 un distretto del Per\u00f9 nella provincia di Acomayo (regione di Cusco) con 8.340 abitanti al censimento 2007.\n\u00c8 stato istituito il 2 gennaio 1857."}
{"id": "3845567", "revid": "416175", "url": "https://it.wikipedia.org/wiki?curid=3845567", "title": "Refugi de Coma Obaga", "text": "Il refugi de Coma Obaga \u00e8 un rifugio alpino che si trova nella parrocchia di Ordino a 2.015\u00a0m d'altezza. "}
{"id": "3845570", "revid": "1543377", "url": "https://it.wikipedia.org/wiki?curid=3845570", "title": "Distretto di Rondocan", "text": "Il distretto di Rondocan \u00e8 un distretto del Per\u00f9 nella provincia di Acomayo (regione di Cusco) con 2.918 abitanti al censimento 2007.\n\u00c8 stato istituito il 2 gennaio 1857."}
{"id": "3845572", "revid": "1543377", "url": "https://it.wikipedia.org/wiki?curid=3845572", "title": "Alcantarea benzingii", "text": "Alcantarea benzingii \u00e8 una specie del genere \"Alcantarea\". Questa specie \u00e8 endemica del Brasile."}
{"id": "3845573", "revid": "1543377", "url": "https://it.wikipedia.org/wiki?curid=3845573", "title": "Galahad Threepwood", "text": "Galahad Threepwood, detto \"Gally\", \u00e8 un personaggio immaginario che appare in numerosi testi della cosiddetta \"saga di Blandings\" ideata dall'umorista inglese Pelham Grenville Wodehouse.\nBiografia.\nGalahad \u00e8 figlio cadetto dell'ottavo conte di Emsworth. Come tutti i personaggi di Wodehouse, l'et\u00e0 di Galahad resta costante, fra i 50 e i 60 anni, dalla prima apparizione (\"Summer lightning\" del 1929), all'ultima, il romanzo incompiuto \"Sunset at Blandings\" del 1977. Galahad ha un fratello maggiore, Clarence, nono conte di Emsworth, e una decina di sorelle. \u00c8 il solo della famiglia a non essersi mai sposato. In realt\u00e0 in giovent\u00f9, fra il 1896 e il 1898, Galahad si era innamorato di Dolly Henderson, cantante in un locale notturno, e avrebbe voluto sposarla. Tuttavia suo padre, l'autoritario ottavo conte di Emsworth, ritenendo che lo status sociale della soubrette non fosse adeguato a quello del figlio, si oppose al matrimonio e sped\u00ec Galahad in Sudafrica. Dopo di allora Galahad ha trascorso gran parte della sua vita a Londra, fra il \"\"Drones Club\" e il \"Pelican Club\"\".\nCaratteristiche.\nGally viene rappresentato come un dandy, scapolo, con folti capelli grigi, elegante; di solito indossa un monocolo con una montatura nera collegata a un sottile nastro di colore nero. Ha un aspetto giovanile e gode di ottima salute, nonostante abitudini di vita poco salutari (dorme pochissimo, trascorre il tempo in locali notturni, beve alcolici). Ha viaggiato molto e conosciuto molte persone. Il progetto di Galahad di scrivere le proprie memorie provoc\u00f2 grande costernazione o interesse: in giovent\u00f9 Galahad frequent\u00f2 giovani scapestrati che sono poi diventati eminenti rappresentanti della classe dirigente inglese; in particolare i suoi ex compagni di bagordi giovanili, ormai diventati dei rispettabili signori, hanno il terrore che Galahad nel suo libro possa raccontare \"l'episodio dei gamberoni\", misterioso tormentone che aleggia minaccioso ma che non verr\u00e0 mai rivelato. \u00c8 apprezzato da Lord Emsworth, il quale chiede il suo aiuto quando qualcosa minaccia la sua tranquillit\u00e0, \u00e8 molto popolare fra la servit\u00f9 del Castello di Blandings, \u00e8 molto meno popolare presso le sue sorelle, che si trovano spesso in imbarazzo soprattutto quando Galahad ricorda le vicende giovanili dei loro ormai rispettabili amici. Spesso le sorelle pensano di riuscire quasi a sopportarlo senza \"quel dannato monocolo\".\nRomanzi.\nGalahad compare in otto romanzi e un racconto:\nSpettacoli.\nNel 1995 la BBC produsse un adattamento di \"Heavy Weather\"; Galahad fu interpretato dall'attore Richard Briers."}
{"id": "3845576", "revid": "1543377", "url": "https://it.wikipedia.org/wiki?curid=3845576", "title": "Distretto di Sangarar\u00e1", "text": "Il distretto di Sangarar\u00e1 \u00e8 un distretto del Per\u00f9 nella provincia di Acomayo (regione di Cusco) con 3.753 abitanti al censimento 2007.\n\u00c8 stato istituito il 23 novembre 1861."}
{"id": "3845579", "revid": "76963", "url": "https://it.wikipedia.org/wiki?curid=3845579", "title": "Tom Judson", "text": " Fra gli altri, ha realizzato la colonna sonora di film come \"Metropolitan\", \"Good Money\" e \"Due ragazze innamorate\". Ha inoltre recitato a Broadway sui palchi dei musical \"42nd Street\" e \"Cabaret\"\nDurante gli anni duemila, con una affermata carriera nel mondo dello spettacolo professionale, Judson si imbarc\u00f2 in una carriera di attore pornografico gay, utilizzando il nome d'arte Gus Mattox. Abbandon\u00f2 la pornografia nel 2006, dopo solo due anni, per dedicarsi alla sua carriera di attore e musicista.\nCome Gus Mattox, ha vinto il Grabby Awards 2006 come migliore attore del film \"Michael Lucas' Dangerous Liaisons\", che vinse anche il premio come miglior film.\nJudson ha scritto ed interpretato il suo spettacolo autobiografico intitolato \"Canned Ham\"."}
{"id": "3845581", "revid": "223320", "url": "https://it.wikipedia.org/wiki?curid=3845581", "title": "Gus Mattox", "text": ""}
{"id": "3845583", "revid": "583609", "url": "https://it.wikipedia.org/wiki?curid=3845583", "title": "Worried About the Boy", "text": "Worried About the Boy \u00e8 un film per la televisione del 2010 diretto da Julian Jarrold e trasmesso dalla BBC. Il film \u00e8 incentrato sulla vita di George Alan O'Dowd, meglio conosciuto come Boy George.\nBoy George \u00e8 interpretato da Douglas Booth, mentre il cast principale comprende Mark Gatiss, Freddie Fox e Richard Madden.\nTrama.\nNel 1980, il giovane George O'Dowd continuamente criticato dai suoi genitori per il look stravagante e i suoi modi effeminati si trasferisce in un appartamento con Peter, un ragazzo che si traveste da Marilyn Monroe e si fa chiamare Marilyn. Ottiene un impiego al guardaroba al Blitz Club e conosce il musicista Kirk Brandon. Grazie a Kirk, conosce l'affascinante batterista Jon Moss, ma viene licenziato dal Blitz Club e si rivolge al manager dei Sex Pistols, Malcolm McLaren, per far proseguire la sua carriera musicale. La permanenza di George nel gruppo di McLaren, Bow Wow Wow, \u00e8 breve, ma un fan di nome Mikey Craig gli propone di unirsi alla sua band ed \u00e8 proprio l\u00ec che George rincontra Jon. I due hanno una relazione e il loro gruppo si trasforma nei celebri Culture Club. Quattro anni dopo, per\u00f2, tormentato dalla stampa scandalistica e dall'abuso di droghe, un George triste e deluso si rivolge a Jon per un consiglio."}
{"id": "3845585", "revid": "124316488", "url": "https://it.wikipedia.org/wiki?curid=3845585", "title": "Gustavo Ay\u00f3n", "text": ""}
{"id": "3845589", "revid": "300067", "url": "https://it.wikipedia.org/wiki?curid=3845589", "title": "Gustavo Ay\u00f3n Aguirre", "text": ""}
{"id": "3845590", "revid": "110157", "url": "https://it.wikipedia.org/wiki?curid=3845590", "title": "Cabana de Coma Pedrosa", "text": "La Cabana de Coma Pedrosa \u00e8 un bivacco alpino che si trova nella Parrocchia di La Massana a 2.213\u00a0m d'altezza."}
{"id": "3845591", "revid": "287204", "url": "https://it.wikipedia.org/wiki?curid=3845591", "title": "Gustavo Ayon Aguirre", "text": ""}
{"id": "3845592", "revid": "287204", "url": "https://it.wikipedia.org/wiki?curid=3845592", "title": "Gustavo Ayon", "text": ""}
{"id": "3845593", "revid": "767487", "url": "https://it.wikipedia.org/wiki?curid=3845593", "title": "Carldell Johnson", "text": ""}
{"id": "3845594", "revid": "154893", "url": "https://it.wikipedia.org/wiki?curid=3845594", "title": "Il gioco della verit\u00e0 (A tutto reality)", "text": ""}
{"id": "3845597", "revid": "1904508", "url": "https://it.wikipedia.org/wiki?curid=3845597", "title": "Jules de Rohan, principe di Soubise", "text": "Mor\u00ec di vaiolo all'et\u00e0 di ventisette anni.\nBiografia.\nInfanzia.\nNacque a Parigi da Hercule M\u00e9riadec de Rohan e da sua moglie Anne Genevi\u00e8ve de L\u00e9vis, in quanto membro del Casato di Rohan fu designato con l'appellativo di \"Altezza\". Sua madre era l'unica figlia di Madame de Ventadour.\nMatrimonio.\nIl 16 settembre 1714, all'et\u00e0 di sedici anni, spos\u00f2 a Parigi Anne Julie de Melun. Sua moglie era una figlia di Louis de Melun ed \u00c9lisabeth Th\u00e9r\u00e8se de Lorraine, bisnipote di Enrico IV di Francia. Furono genitori di cinque figli.\nMorte.\nNel maggio 1724, Jules e sua moglie si ammalarono di vaiolo. Jules fu il primo a soccombere alla malattia e fu seguito da sua moglie il 18 maggio.\nDiscendenza.\nIl principe Jules e Anne Julie de Melun ebbero:"}
{"id": "3845598", "revid": "110157", "url": "https://it.wikipedia.org/wiki?curid=3845598", "title": "Refugi de Coma Pedrosa", "text": "La Cabana de Coma Pedrosa \u00e8 un rifugio alpino che si trova nella Parrocchia di La Massana a 2.213\u00a0m d'altezza."}
{"id": "3845599", "revid": "767487", "url": "https://it.wikipedia.org/wiki?curid=3845599", "title": "Tro-Bro L\u00e9on 2008", "text": "Il Tro-Bro L\u00e9on 2008, venticinquesima edizione della corsa e valida come evento dell'UCI Europe Tour 2008 categoria 1.1, si svolse il 20 aprile 2008 su un percorso totale di circa 193,1\u00a0km. Fu vinto dal francese Fr\u00e9d\u00e9ric Guesdon che termin\u00f2 la gara in 4h37'18\", alla media di 41,781 \u00a0km/h.\nPartenza con 138 ciclisti, dei quali 57 portarono a termine il percorso."}
{"id": "3845602", "revid": "599013", "url": "https://it.wikipedia.org/wiki?curid=3845602", "title": "Jayson Jablonsky", "text": "Giocava nel ruolo di schiacciatore.\nCarriera.\nClub.\nLa carriera di Jayson Jablonsky nel , con cui disputa i tornei giovanili locali. Inizia poi la carriera universitaria con la , con cui vince la NCAA Division I nel 2007, durante il suo \"senior year\"; nel corso della carriera universitaria riceve diversi riconoscimenti individuali, su tutti quello di National Player of the Year.\nNel 2007, dopo aver vinto la medaglia di bronzo alla XXIV Universiade, inizia la carriera professionistica nella Liga de Voleibol Superior Masculino coi . Nel 2008 viene ingaggiato in Grecia dall', con cui disputa la seconda parte della stagione 2007-08. Nella stagione 2008-09 viene ingaggiato dalla , nella Serie A2 italiana, mentre nella stagione seguente viene ingaggiato nuovamente a Porto Rico dai , ma non riesce a concludere la stagione a causa di un infortunio.\nNel campionato 2010-11 viene acquistato dall', nella Volley League greca, club con cui vince scudetto, Coppa di Grecia e Supercoppa greca. Nel campionato successivo passa al nella Ligue A francese. Nella stagione 2012-13 passa al club sloveno dell', che lascia nel mese di gennaio, dopo la vittoria della Coppa di Slovenia per approdare negli Emirati Arabi Uniti all'.\nNella stagione 2013-14 ritorna nella Ligue A francese per vestire la maglia del , con cui vince la Coppa di Francia e lo scudetto, mentre nella stagione seguente approda a stagione iniziata nella Chinese Volleyball League col .\nDopo qualche mese di inattivit\u00e0, nel gennaio 2016 torna in campo col , club della Volley League greca col quale gioca la seconda parte del campionato 2015-16. Nel campionato seguente torna in Porto Rico, difendendo i colori degli ; al termine degli impegni con la formazione caraibica, si trasferisce all', in Bahrein, per la seconda parte dell'annata, dopo la quale non firma pi\u00f9 alcun contratto professionistico.\nNazionale.\nNel 2004 vince la medaglia d'argento al campionato nordamericano Under-21, mentre quattro anni pi\u00f9 tardi esordisce in nazionale maggiore, vincendo la medaglia d'oro alla Coppa panamericana, torneo nel quale vince la medaglia d'oro nel 2010, venendo inoltre premiato come MVP e miglior attaccante.\nNel 2011 vince la medaglia d'argento alla Coppa Panamericana e al campionato nordamericano. In seguito si aggiudica la medaglia d'argento alla NORCECA Champions Cup 2015 e l'oro alla Coppa del Mondo 2015, dove indossa per l'ultima volta la maglia degli Stati Uniti."}
{"id": "3845606", "revid": "798140", "url": "https://it.wikipedia.org/wiki?curid=3845606", "title": "Parsons The New School For Design", "text": "Parsons The New School For Design, conosciuta colloquialmente come Parsons, \u00e8 l'universit\u00e0 di arte e design del gruppo \"The New School\".\nParsons \u00e8 membro della \"National Association of Schools of Art and Design\" (NASAD) e della \"Association of Independent Colleges of Art and Design\" (AICAD).\nSi trova nel Greenwich Village di New York, e negli anni ha laureato importanti stilisti, artisti e designer come Marc Jacobs, Dean e Dan Caten, Norman Rockwell, Donna Karan, Julie Umerle, Ai Weiwei e Tom Ford.\nStoria.\nL'istituto nacque nel 1896 per volere del pittore impressionista William Merritt Chase. Con un gruppo di giovani artisti, anch'essi provenienti dall'Art Students League of New York, desiderosi di maggior libert\u00e0 nell'espressione artistica, cre\u00f2 questa scuola per aiutare i nuovi artisti a esprimersi liberamente. Nel 1898 la Chase school cambi\u00f2 nome per diventare la New York School of Art."}
{"id": "3845607", "revid": "223320", "url": "https://it.wikipedia.org/wiki?curid=3845607", "title": "Parsons School of Design", "text": ""}
{"id": "3845613", "revid": "1924342", "url": "https://it.wikipedia.org/wiki?curid=3845613", "title": "People's Choice Awards 2012", "text": "La 38\u00aa edizione dei People's Choice Awards si \u00e8 svolta l'11 gennaio 2012 al Nokia Theatre di Los Angeles. La cerimonia \u00e8 stata presentata da Kaley Cuoco e trasmessa dalla CBS. Le nomination erano state annunciate l'8 novembre 2011.\nIn seguito sono elencate le categorie. Il relativo vincitore \u00e8 stato indicato in grassetto."}
{"id": "3845625", "revid": "767487", "url": "https://it.wikipedia.org/wiki?curid=3845625", "title": "Jon Leuer", "text": "Carriera.\nDraft NBA 2011.\nDopo aver militato per quattro anni nell'Universit\u00e0 del Wisconsin, si rese eleggibile per il Draft NBA 2011, in cui venne selezionato come 40\u00aa scelta dai Milwaukee Bucks, squadra proprio del Wisconsin.\nParentesi in Germania: Skyliners Francoforte (2011).\nA causa del Lockout, Leuer fu uno dei tanti giocatori che decisero di andare a giocare oltreoceano (tanti andarono in Europa, alcuni invece andarono in Cina) in quanto firm\u00f2 un contratto con gli Skyliners Francoforte in Germania, con opzione di uscita in caso di fine del Lockout.\nNBA (2011-2019).\nMilwaukee Bucks (2011-2012).\nNel Dicembre 2011 Leuer torn\u00f2 ai Bucks dopo la fine del Lockout nel dicembre 2011. Leuer con i cervi disput\u00f2 46 partite, di cui 12 da titolare.\nHouston Rockets e Cleveland Cavaliers (2012-2013).\nIl 28 giugno 2012 i Bucks lo cedettero via trade agli Houston Rockets insieme a Jon Brockman, Shaun Livingston e la 12\u00aa scelta al Draft NBA 2012 (che poi fu Jeremy Lamb) in cambio di Samuel Dalembert e la 14\u00aa scelta al Draft (che poi fu John Henson). Il 19 Luglio Leuer venne tagliato dai Rockets. Due giorni dopo Leuer venne acquistato da free agent dai Cleveland Cavaliers. Durante la sua avventura in Ohio Leuer gioc\u00f2 poco e venne spedito in D-League ai Canton Charge.\nMemphis Grizzlies (2013-2015).\nIl 23 gennaio 2013 Leuer venne ceduto via trade ai Memphis Grizzlies che per averlo cedettero Marreese Speights, Wayne Ellington, Josh Selby e una futura prima scelta al Draft ai Cavs. Con i Grizzlies gioc\u00f2 19 partite in RS e 5 nei playoffs, senza mai partire titolare.\nIl 16 luglio 2013 Leuer prolung\u00f2 il suo contratto con i Grizzlies per altri 3 anni.\nIl 9 dicembre 2013 Leuer realizz\u00f2 la sua prima \"doppia-doppia\" in carriera mettendo a referto 16 punti e 12 rimbalzi nella gara vinta dai Grizzlies per 94-85 in trasferta contro gli Orlando Magic.\nPhoenix Suns (2015-2016).\nIl 26 giugno 2015 i Memphis Grizzlies cedettero Leuer ai Phoenix Suns in cambio di Andrew Harrison, 44\u00aa scelta al Draft NBA 2015 degli stessi Suns. In quel di Phoenix Leuer part\u00ec spesso dalla panchina, anche se di 67 apparizioni ben 27 furono da titolare, e tenne di media 8,5 punti a partita e il 38,2% da 3 punti con 42 tiri segnati su 110; tuttavia questo non figur\u00f2 come il suo \"career-high\" in quanto statisticamente lui tenne il 46,9% da 3 nella stagione 2013-2014 coi Grizzlies, anche se in quell'occasione lo ottenne segnando 23 tiri su 49.\nDetroit Pistons e ritiro (2016-2020).\nIl 9 luglio 2016 firm\u00f2 un quadriennale da 41 milioni di dollari con i Detroit Pistons. A Detroit Leuer si altern\u00f2 spesso il posto con Tobias Harris come ala grande titolare della squadra. Il 4 febbraio realizz\u00f2 il proprio \"career-high\" di punti segnando 24 punti nella gara vinta in casa per 116-108 contro i Minnesota Timberwolves. Leuer per la prima volta gioc\u00f2 pi\u00f9 di 70 partite (75) di cui 34 in quintetto base, e tenne 10,2 punti di media (prima volta in doppia cifra per lui) e l'86,7% ai tiri liberi (prima volta sopra l'80% per lui), anche se non ebbe le percentuali da 3 che i Pistons sperarono.\nNella stagione 2017-2018 Leuer a causa di un infortunio alla caviglia la termin\u00f2 gi\u00e0 a gennaio, dopo sole 8 partite disputate.\nL'11 agosto 2018 venne annunciato che si sarebbe operato al ginocchio destro.\nIl 20 giugno 2019 venne ceduto ai Milwaukee Bucks in cambio di Tony Snell e dei diritti su Kevin Porter (successivamente ceduto ai Cleveland Cavaliers dai Pistons), venendo per\u00f2 tagliato il 10 luglio.\nRimasto svincolato, si ritira poi il 24 maggio 2020 a causa di problemi fisici."}
{"id": "3845636", "revid": "767487", "url": "https://it.wikipedia.org/wiki?curid=3845636", "title": "Lakshya", "text": "Lakshya (hindi: \u0932\u0915\u094d\u0937\u094d\u092f); italiano: Obiettivo) \u00e8 un film indiano del 2004 diretto da Farhan Akhtar, con protagonisti Hrithik Roshan, Preity Zinta, Amitabh Bachchan, Om Puri e Boman Irani. Roshan che interpreta il ruolo del tenente (in seguito capitano) Karan Shergill, che guida la propria squadra (inizialmente di dodici, in seguito ridotta a sei membri) alla vittoria sulle truppe pakistane. Si tratta di un ammodernamento con elementi romanzati della guerra di Kargil del 1999. Il film si \u00e8 rivelato un flop ai botteghini, ma ha ricevuto ampi consensi dalla critica ed ha vinto due Filmfare Awards."}
{"id": "3845641", "revid": "339392", "url": "https://it.wikipedia.org/wiki?curid=3845641", "title": "Challenge europeo Turismo", "text": ""}
{"id": "3845642", "revid": "300067", "url": "https://it.wikipedia.org/wiki?curid=3845642", "title": "Terrel Harris", "text": ""}
{"id": "3845643", "revid": "729019", "url": "https://it.wikipedia.org/wiki?curid=3845643", "title": "91\u00ba Reggimento fanteria &quot;Basilicata&quot;", "text": "Il 91\u00ba Reggimento fanteria \"Basilicata\" \u00e8 stata un'unit\u00e0 militare del Regio Esercito Italiano e, con la denominazione di 91\u00ba Battaglione fanteria \"Lucania\" \u00e8 stata un'unit\u00e0 militare dell'Esercito Italiano erede delle tradizioni e della storia del 91\u00ba Reggimento fanteria.\nStoria.\nLe origini.\nIl 91\u00ba Reggimento Fanteria viene costituito in Napoli il 1\u00ba novembre 1884 dando vita, insieme al 92\u00ba Reggimento, alla Brigata Basilicata. Le sue origini si ricollegano alla Brigata garibaldina dei \"Cacciatori Lucani\" che, nel 1860, parteciparono alle presa di Napoli.\nLa continuit\u00e0 ideale \u00e8 rappresentata dalla consegna della Bandiera di guerra da parte delle Dame di Potenza nel marzo 1885.\nPartecip\u00f2, con alcuni reparti, alla campagna italo-etiopica lasciando sul terreno molti caduti nel corso della disfatta di Adua e, successivamente, alla guerra italo-turca del 1911-12.\nPrima guerra mondiale.\nAll'inizio della prima guerra mondiale la Brigata si trovava a Longarone, inquadrato nella Brigata \"Basilicata\" raggiungendo il 15 giugno 1915 il fronte del Cadore. Nel mese di ottobre viene trasferito nel settore del Col di Lana e nel febbraio 1916 nel settore del monte Cristallo.\nNel mese di maggio il 91\u00b0 passa sul Col Ros\u00e0 e il 31 marzo 1917 cambia settore delle operazioni, inviato in val Travignolo tra il Paneveggio e cima Bocche;, permanendo in tale zona permane sino ad ottobre. Causa lo sfondamento del fronte a Caporetto, la Brigata \u00e8 costretta a raggiungere la linea del Piave, attestandosi tra il monte Tomba e Pederobba. Il 15 novembre il nemico attacca con l'intenzione di sorpassare il Piave davanti alle trincee del 91\u00ba fanteria che sventa il forte tentativo e solo il giorno 19 i reparti in linea presso Pederobba abbandonano le posizioni ormai indifendibili e si ritirano sulla sponda destra del Piave.\nNei giorni seguenti la pressione austriaca non accenna a diminuire, vengono ceduti brevi tratti di trincea, ripresi con attacchi alla baionetta da reparti della Basilicata assieme a Bersaglieri del XXV battaglione e placatasi la battaglia, il 13 ottobre, ritorna in linea nel settore del monte Asolone; a met\u00e0 gennaio del 1918, la Brigata \"Basilicata\" raggiunge Bassano ed in febbraio ritorna nelle trincee del monte Asolone. In previsione della battaglia del solstizio, il 91\u00b0 ed il 92\u00b0 fanteria presidiano l'immediata retrovia del Grappa e il 15 ebbe inizio l'attacco con parziali successi verso la regione dei Colli Alti del Grappa che vengono rioccupati da reparti italiani gi\u00e0 nei giorni seguenti e nella battaglia finale sul Col Caprile e in Val Cismon merit\u00f2 la Medaglia d'argento al Valor Militare alla bandiera del reggimento con la seguente motivazione e una citazione sul Bollettino di Guerra del Comando Supremo (n\u00ba 1121) del 19 giugno 1918\nIl 24 ottobre i reparti italiani passano il Piave con obiettivo Vittorio Veneto, sul Grappa e la \"Basilicata\" punta sulle posizioni ancora in possesso del nemico presso l'Asolone. Fino al 3 novembre, giorno dell'armistizio, la \"Basilicata\" avanza incontrando sempre tenace resistenza da parte austriaca, ed il 4 novembre termina le ostilit\u00e0 nei pressi di Strigno.\nPeriodo tra le due guerre.\nAlla cessazione delle ostilit\u00e0, il 91\u00ba Reggimento si trasfer\u00ec a Flambro nell'udinese, poi a Varese, facendo rientro il 15 ottobre 1919 a Torino rioccupando la Caserma Pietro Micca.\nNel 1925, col R.D. del 4 settembre, Umberto di Savoia, Principe di Piemonte ed Erede al trono d'Italia venne assegnato come ufficiale al 91\u00ba Reggimento e col grado di Tenente assunse il comando del 1\u00ba plotone della 5\u00aa compagnia, rimanendovi fino al 15 marzo 1926 quando, conseguita la promozione al grado di Capitano, passo al 92\u00ba Reggimento della stessa Brigata, reggimento che torner\u00e0 a comandare da colonnello nel 1929.\nCon l'applicazione della legge 11 marzo 1926 sull'ordinamento del Regio Esercito, prende il nome di 91\u00ba Reggimento Fanteria \"Basilicata\" ed in seguito della formazione delle Brigate su tre reggimenti viene assegnato alla I Brigata di Fanteria, assieme al 92\u00ba Reggimento \"Basilicata\" e al 90\u00ba Reggimento \"Salerno\", articolato su tre battaglioni.\nNel 1935-36 prese parte al conflitto in Etiopia concorrendo alla mobilitazione del 63\u00ba Reggimento fanteria con il primo battaglione composto da 30 ufficiali e 1002 soldati.\nCon la formazione delle divisioni binarie, il 5 aprile 1939 viene inserito nella Divisione di fanteria \"Superga\" (1\u00aa) nella quale vennero anche inquadrati il 92\u00ba Reggimento fanteria e il 5\u00ba Reggimento Artiglieria per divisioni di fanteria, cambiando la propria denominazione in 91\u00ba Reggimento fanteria \"Superga\".\nSeconda guerra mondiale.\nAll'ingresso dell'Italia nel secondo conflitto mondiale risulta schierata sul fronte alpino occidentale.\nNel 1941 il reggimento \u00e8 di stanza in territorio metropolitano e viene designato come unit\u00e0 da sbarco nelle isole maltesi.\nNel 1942, nel mese di novembre il reggimento viene trasferito in Tunisia, dove fra gennaio e maggio del 1943, combatte inquadrato nella 5. Panzerarmee tedesca fino alla resa, avvenuta il 12 maggio 1943. Il reggimento venne sciolto in zona di guerra per eventi bellici e, su ordine del Colonnello Gabriele Barone, ultimo Comandante del 91\u00ba fanteria \"Superga\", il sottotenente Alfiere Dario Gerosa, accompagnato dal Maggiore Gabriele Trompeo, a bordo della Nave Ospedale \"Toscana\" sbarcarono in Italia portando in salvo la Bandiera reggimentale. Il giorno seguente 13 maggio le truppe dell'Asse in Africa si arresero agli alleati.\nLa storia recente.\nIl 1\u00ba febbraio 1977, a Potenza, presso la Caserma Lucania venne costituito il 91\u00ba Battaglione fanteria \"Lucania\" per trasformazione del preesistente distaccamento del 244\u00ba Battaglione fanteria \"Cosenza\"; il nuovo reparto ha ereditato la Bandiera, le mostrine e le tradizioni dell'antico 91\u00ba Reggimento e venne inquadrato nella 21\u00aa Zona Militare di Salerno. La bandiera di guerra \u00e8 stata assegnata al battaglione con Decreto del presidente della Repubblica14 n.\u00b0 173 del 14 marzo 1977, pubblicato sulla Gazzetta Ufficiale n.\u00b0 124 del 9 maggio 1977.\nDopo tre anniil 91\u00ba Battaglione ha mostrato slancio e spirito di abnegazione nell'organizzazione immediata dei soccorsi per il grave sisma che il 23 novembre 1980 colp\u00ec l'Irpinia e la Basilicata e nonostante fosse solo un reparto con compiti addestrativi e, per giunta, con uno scaglione di reclute incorporate da soli pochi giorni, dimostr\u00f2 nella circostanza coraggio e abilit\u00e0, meritando una medaglia d\u2019argento al Valore dell\u2019Esercito.\nDal 1985 al 1991 il reparto assunse fisionomia operativa trasformandosi in 91\u00ba Battaglione motorizzato \"Lucania\".\nDal 1\u00ba luglio 1991 viene inquadrato nella 8\u00aa Brigata bersaglieri \"Garibaldi\", riprendendo compiti addestrativi gi\u00e0 svolti in precedenza assumendo la denominazione di 91\u00ba battaglione \"Lucania\".\nIl 1\u00ba ottobre 1997 il 91\u00ba battaglione \"Lucania\" \u00e8 passa alle dipendenze del Comando Regione Militare Meridionale e dal 1\u00ba gennaio 1999 alle dipendenze del 2\u00ba Comando delle forze di difesa.\nIl reparto \u00e8 stato sciolto nel 2009.\nStemma.\nScudo Inquartato in Croce di S. Andrea: nel primo d'azzurro al silfio d'oro reciso di Cirenaica; nel secondo d'argento alla fascia ondata d'azzurro caricata da tre filetti d'argento (Basilicata); nel terzo d'azzurro alla banda cucita di rosso, attraversata da un leone d'oro, coronato dello stesso e sormontato da tre stelle d'argento ordinate in fascia (Potenza); nel quarto d'argento ad un monte all'italiana di tre cime d'azzurro.\nCorona turrita.\nOrnamenti esteriori:\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"UBICUMQUE VICTORES\"\nonorificenza: accollata alla punta dello scudo con l'insegna dell'Ordine Militare d'Italia pendente al centro del nastro con i colori della stessa.\nnastri rappresentativi delle ricompense al Valore:\nMotto del Reggimento.\n\"Ubicumque victores\". Il significato del motto del Reggimento \u00e8: \"Ovunque vincitori\".\nFesta del reggimento.\n18 novembre, anniversario del fatto d'arme del Monfenera e Pederobba (1917) per il quale al 91\u00b0 fu conferita la Medaglia d'Argento al Valor Militare."}
{"id": "3845654", "revid": "1305772", "url": "https://it.wikipedia.org/wiki?curid=3845654", "title": "Next of Kin", "text": ""}
{"id": "3845656", "revid": "121626259", "url": "https://it.wikipedia.org/wiki?curid=3845656", "title": "Andrew Goudelock", "text": "Carriera.\nViene selezionato dai Los Angeles Lakers con la 46\u00aa scelta assoluta al draft 2011. Il 17 dicembre viene assegnato ai Los Angeles D-Fenders, ma viene richiamato il giorno dopo. Grazie all'infortunio di Steve Blake diventa il playmaker di riserva della squadra, mantenendo una media di 20 minuti a partita. Chiude la sua stagione da matricola con una media di 4,4 punti in 10,5 minuti. Viene tagliato il successivo 27 ottobre.\nIl 2 novembre 2012 viene ingaggiato dai Sioux Falls Skyforce, squadra militante in D-League. Il 3 gennaio viene ceduto ai Rio Grande Valley Vipers. Il 4 febbraio viene selezionato per partecipare all'All-Star Game della D-League, ma a causa di un infortunio \u00e8 stato sostituito da Travis Leslie. Il 14 aprile 2013 firma nuovamente con i Los Angeles Lakers dopo il grave infortunio occorso a Kobe Bryant. Gioca 6 minuti contro gli Houston Rockets e poi altri 6 minuti contro i San Antonio Spurs. Il 25 aprile viene nominato MVP della D-League. Grazie agli infortuni contemporanei di Steve Nash, Steve Blake e Jodie Meeks viene schierato titolare nella terza partita di play-off contro i San Antonio Spurs, segnando un career-high di 20 punti in quella che \u00e8 stata la peggior sconfitta interna ai play-off nella storia dei Lakers. In gara-4 segna 14 punti, ma la sua squadra viene eliminata.\nIl 26 luglio 2013 firma un contratto annuale con l'UNICS Kazan', squadra militante in VTB United League. Il 27 aprile 2014 viene nominato MVP della lega grazie a una media di 19,8 punti, 2,0 assist, 2,8 rimbalzi e 0,7 palle rubate in 22 partite giocate. Viene inoltre inserito nell'All-EuroCup First Team e nominato MVP dell'Eurocup, la seconda competizione europea per importanza, nella quale ha avuto una media di 18,8 punti, 2,0 rimbalzi, 3,1 assist e 0,8 palle rubate in 24 partite.\nIl 2 luglio 2014 firma un contratto biennale con il Fenerbah\u00e7e \u00dclker, squadra militante in Basketbol S\u00fcper Ligi. Viene nominato MVP della seconda settimana di Eurolega, grazie ai 27 punti, 3 assist, 2 rimbalzi e 3 palle rubate che gli hanno valso una valutazione di 30 contro il Tur\u00f3w Zgorzelec. Il 13 novembre 2014 ha realizzato 10 triple contro il Bayern Monaco, realizzando il nuovo record nella storia dell'Eurolega. Queste triple hanno contribuito a una prestazione da 34 punti, 4 rimbalzi e 3 assist per una valutazione di 40, che gli hanno valso il premio MVP della quinta settimana di Eurolega. Nel maggio 2015 viene inserito nell'All-Euroleague Second Team. Durante questa stagione il Fenerbah\u00e7e raggiunge per la prima volta nella sua storia le final four di Eurolega, dove viene sconfitto dal Real Madrid. Il 17 giugno 2015 il team manager del Fenerbah\u00e7e \u00d6mer Onan ha dichiarato che il giocatore non avrebbe giocato nella squadra turca nella stagione successiva. Qualche giorno dopo Goudelock ha dichiarato che il suo desiderio sarebbe stato quello di rimanere al Fenerbah\u00e7e, ma la squadra non ha esercitato l'opzione di rinnovo del suo contratto.\nIl 14 luglio 2015 firma un contratto annuale con gli Xinjiang Flying Tigers, squadra militante in CBA, mantenendo una media di 22,1 punti in 35 partite. Il successivo 9 marzo, terminata la stagione cinese, viene ingaggiato dagli Houston Rockets. Tre giorni dopo fa il suo debutto contro gli Charlotte Hornets, realizzando 2 punti e una palla rubata in 5 minuti. Il 9 luglio viene tagliato.\nIl 2 agosto 2016 firma un contratto annuale con il Maccabi Tel Aviv, squadra militante in Ligat ha'Al.\nIl 10 luglio 2017 firma un contratto biennale con l'Olimpia Milano , approdando cos\u00ec in Serie A.\nIl 23 luglio 2018 firma un contratto con la squadra cinese Shandong Golden Stars.\nNell'ottobre 2019 firma un contratto presumibilmente di un anno con la Reyer Venezia, tornando cos\u00ec in Serie A."}
{"id": "3845657", "revid": "729795", "url": "https://it.wikipedia.org/wiki?curid=3845657", "title": "91\u00ba Battaglione fanteria &quot;Lucania&quot;", "text": ""}
{"id": "3845659", "revid": "1305772", "url": "https://it.wikipedia.org/wiki?curid=3845659", "title": "Gauntlet (videogioco 1987)", "text": "Gauntlet \u00e8 un videogioco d'azione del 1987, sviluppato da Atari Games e pubblicato da Tengen per Nintendo Entertainment System. Basato sul videogioco arcade \"Gauntlet\" (1985), il gioco presenta differenze rispetto al videogioco originale.\nModalit\u00e0 di gioco.\n\"Gauntlet\" presenta una modalit\u00e0 multigiocatore per due giocatori (invece che quattro della versione coin-op). Sono presenti 100 nuovi livelli, un sistema di password e alcuni elementi di gameplay tratti da \"Gauntlet II\"."}
{"id": "3845661", "revid": "125163991", "url": "https://it.wikipedia.org/wiki?curid=3845661", "title": "Chandler Parsons", "text": ""}
{"id": "3845664", "revid": "1305772", "url": "https://it.wikipedia.org/wiki?curid=3845664", "title": "Nightfall", "text": ""}
{"id": "3845674", "revid": "1305772", "url": "https://it.wikipedia.org/wiki?curid=3845674", "title": "Notte d'angoscia", "text": ""}
{"id": "3845680", "revid": "1305772", "url": "https://it.wikipedia.org/wiki?curid=3845680", "title": "NorthStar", "text": "NorthStar o North Star \u00e8 un videogioco a piattaforme fantascientifico sviluppato dalla Sentient Software e pubblicato dalla Gremlin Graphics nel 1988 per Amstrad CPC, Atari ST, Commodore 64 e ZX Spectrum.\nTrama.\nPer risolvere il problema del sovrappopolamento della Terra, \u00e8 stata iniziata la costruzione dell'immensa stazione spaziale \"NorthStar\" (stella polare). Ma proprio quando sta per essere completata non giungono pi\u00f9 notizie dalla stazione. Il personaggio del giocatore viene mandato a investigare, e scopre che \u00e8 stata invasa da un esercito alieno. Deve farsi strada nei dieci livelli, dalla superficie fino al cuore della stazione, per riattivare il sistema di supporto vitale della stazione.\nModalit\u00e0 di gioco.\nIl gioco \u00e8 a visuale laterale e scorrimento orizzontale in entrambi i sensi, con presenza di piattaforme rialzate.\nIl personaggio pu\u00f2 correre e saltare (lateralmente solo se gi\u00e0 in movimento) ed \u00e8 inizialmente armato di tenaglie estensibili a corto raggio. In seguito pu\u00f2 raccogliere altri cinque tipi di arma.\nI nemici sono soldati appiedati, dall'aspetto di umanoidi in tuta spaziale, e gusci meccanici rimbalzanti, entrambi uccidono al contatto.\nC'\u00e8 anche una riserva limitata di ossigeno per respirare, che viene ricaricata al termine di ogni livello."}
{"id": "3845682", "revid": "1305772", "url": "https://it.wikipedia.org/wiki?curid=3845682", "title": "La notte ha mille occhi", "text": ""}
{"id": "3845683", "revid": "834", "url": "https://it.wikipedia.org/wiki?curid=3845683", "title": "Night Has a Thousand Eyes", "text": ""}
{"id": "3845689", "revid": "834", "url": "https://it.wikipedia.org/wiki?curid=3845689", "title": "4c", "text": ""}
{"id": "3845692", "revid": "1305772", "url": "https://it.wikipedia.org/wiki?curid=3845692", "title": "Parallax (videogioco)", "text": "Parallax \u00e8 un videogioco sparatutto a scorrimento fantascientifico sviluppato dalla Sensible Software e pubblicato dalla Ocean Software in Europa e dalla Mindscape in America nel 1986 per Commodore 64."}
{"id": "3845693", "revid": "110157", "url": "https://it.wikipedia.org/wiki?curid=3845693", "title": "Cabana de Coms de Jan", "text": "La Cabana de Coms de Jan \u00e8 un rifugio alpino che si trova nella Parrocchia di Canillo a 2.220\u00a0m d'altezza. "}
{"id": "3845696", "revid": "453768", "url": "https://it.wikipedia.org/wiki?curid=3845696", "title": "Giovanni Visintin", "text": "Carriera.\nNel 1951 passa dal Fanfulla alla Pro Patria, con la quale ha disputato 4 incontri nel campionato di Serie A 1952-1953, andando a segno in occasione della sconfitta interna della sua squadra contro il Novara del 3 maggio 1953. Milit\u00f2 poi in prestito nel , nella Carrarese, nel Fanfulla e nella Pro Patria.\nCessata l'attivit\u00e0 agonistica, ha intrapreso quella di allenatore: nella stagione 1973-1974 ha guidato per un breve periodo il Legnano in Serie C."}
{"id": "3845698", "revid": "22356", "url": "https://it.wikipedia.org/wiki?curid=3845698", "title": "Epicyon", "text": "L'epicione (gen. Epicyon) \u00e8 un canide estinto, vissuto tra il Miocene inferiore e il Miocene superiore (tra 20 e 5 milioni di anni fa). I suoi resti fossili sono stati ritrovati in gran parte degli Stati Uniti e del Canada. \u00c8 considerato uno dei pi\u00f9 grandi canidi mai vissuti. \nDescrizione.\nQuesto canide estinto era di grandi dimensioni: le specie di mole maggiore potevano raggiungere gli 80 chilogrammi di peso e l'altezza di un metro, pressappoco la taglia di un cane di San Bernardo attuale. L'altezza al garrese poteva sfiorare il metro. \"Epicyon\" possedeva un cranio massiccio e corto, molto simile a quello di un lupo, la cui lunghezza poteva arrivare ai 35 centimetri. Le specie di maggiori dimensioni (come \"E. haydeni\") svilupparono un aspetto pendente simile a quello delle iene, a causa delle zampe anteriori forti e lunghe. Come le iene, \"Epicyon\" possedeva il quarto premolare inferiore ingrandito e possenti mascelle, che permettevano un morso eccezionalmente potente.\nClassificazione.\n\"Epicyon\" \u00e8 un rappresentante dei borofagini (Borophaginae), un gruppo di canidi che nel corso del Miocene svilupparono adattamenti particolari nel cranio e nella dentatura, simili a quelli delle iene attuali. \"Epicyon\", in particolare, era membro gigantesco della famiglia, che si origin\u00f2 da forme simili ma pi\u00f9 piccole (\"Protepicyon\") e si evolse sviluppando un paio di morfotipi: uno pi\u00f9 gracile (\"E. saevus\") e uno pi\u00f9 robusto (\"E. haydeni\"), che coesistettero negli stessi ecosistemi in gran parte del Nordamerica, dalla California all'Alberta, dalla Florida al Kansas, dal Nuovo Messico al Texas. Un'altra specie (\"E. aelurodontoides\") \u00e8 stata ritrovata esclusivamente in Kansas.\nPaleoecogia.\n\"Epicyon\" doveva essere uno dei massimi predatori del suo ecosistema; i denti e le mascelle robuste erano adatte a spaccare le ossa delle sue prede, per estrarre il midollo nutriente. Si presume che le specie pi\u00f9 piccole cacciassero prede di mole inferiore. Insieme a \"Epicyon\" vissero numerosi altri borofagini (\"Borophagus\", \"Paratomarctus\", \"Aelurodon\" e \"Carpocyon\") e anche uno dei primi rappresentanti del genere \"Canis\" (\"Canis lepophagus\")."}
{"id": "3845706", "revid": "46291", "url": "https://it.wikipedia.org/wiki?curid=3845706", "title": "Glomeropitcairnia", "text": "Glomeropitcarnia \u00e8 un genere della famiglia delle Bromeliaceae, sottofamiglia delle Tillandsioideae, diffuso ai Caraibi\nIl nome del genere deriva dal latino \u201cglomero\u201d (formare a forma di palla) e dal nome del genere \"Pitcairnia\".\nBiologia.\nTra le bromeliacee a serbatoio, esse si mettono in evidenza per il fatto di poter immagazzinare la maggior quantit\u00e0 di acqua, fino a circa 20 litri, fornendo una fonte d'acqua per altri bioti (con particolare riferimento alla rana \"Phyllodytes auratus\").\nTassonomia.\nQuesto gruppo di piante fu classificato come genere della sottofamiglia delle Pitcairnioideae, ma la moderna analisi cladistica e l'analisi del DNA hanno dimostrato che il gruppo \u00e8 un membro delle Tillandsioideae, pi\u00f9 strettamente legato ai generi \"Guzmania\" e \"Mezobromelia\".\nComprende due specie:"}
{"id": "3845711", "revid": "256896", "url": "https://it.wikipedia.org/wiki?curid=3845711", "title": "Refugi dels Cortals de Sispony", "text": "Il refugi dels Cortals de Sispony \u00e8 un rifugio alpino che si trova nella parrocchia di La Massana a 1.690\u00a0m d'altezza. "}
{"id": "3845712", "revid": "121723782", "url": "https://it.wikipedia.org/wiki?curid=3845712", "title": "Monte Lisser", "text": "Il Monte Lisser \u00e8 una montagna delle Alpi alta 1.633\u00a0m s.l.m.. Si trova nella parte orientale dell'Altopiano dei Sette Comuni, in Comune di Enego e domina la Valsugana orientale e il Canale di Brenta.\nStoria.\nSeppure defilata rispetto alla linea del fronte, la montagna \u00e8 stata interessata da importanti eventi bellici durante la Prima guerra mondiale; sulla sommit\u00e0 della cima, a quota 1.624\u00a0m, tra il 1912 e il 1914 venne costruito infatti il Forte Lisser, che tuttavia non entr\u00f2 mai in azione. Quando la montagna cadde in mano nemica (a seguito della ritirata dopo la disfatta di Caporetto), alcune granate sparate dal Lisser nel giugno del 1918 (battaglia del solstizio) distrussero parzialmente il paese di Rubbio, ove si trovavano importanti retrovie italiane.\nStazione meteo.\nSul monte Lisser, a quota 1.428\u00a0m, si trova una delle 17 stazioni nivometeorologiche automatiche (di propriet\u00e0 dell'ARPAV) presenti sulla montagna veneta.\nSport.\nNei prressi del monte Lisser, a Val Maron, \u00e8 praticato lo sci nordico mentre in passato erano presenti anche impianti legati allo sci alpino."}
{"id": "3845715", "revid": "110157", "url": "https://it.wikipedia.org/wiki?curid=3845715", "title": "Borda de Coruvilla", "text": "La Borda de Coruvilla \u00e8 un rifugio alpino che si trova nella Parrocchia di La Massana a 1.862\u00a0m d'altezza."}
{"id": "3845721", "revid": "416175", "url": "https://it.wikipedia.org/wiki?curid=3845721", "title": "Refugi de les Agols", "text": "Il refugi de les Agols \u00e8 un rifugio alpino che si trova nella parrocchia di Encamp a 2.230\u00a0m d'altezza. "}
{"id": "3845723", "revid": "22475", "url": "https://it.wikipedia.org/wiki?curid=3845723", "title": "Nargis Dutt", "text": ""}
{"id": "3845725", "revid": "3115", "url": "https://it.wikipedia.org/wiki?curid=3845725", "title": "Change!!!!", "text": "Change!!!! \u00e8 un brano musicale J-pop scritto da yura e Aya Shirase (testo) e Satoru K\u014dsaki, Takamitsu Ono e Yusuke Shirato (musica) ed interpretato dal gruppo 765PRO ALLSTARS, il nome collettivo dalle tredici doppiatrici dell'anime \"The Idolmaster\", di cui il brano \u00e8 la seconda sigla d'apertura a partire dal quindicesimo episodio del 14 ottobre 2011. Il brano \u00e8 stato pubblicato come singolo discografico il 9 novembre 2011 ed ha debuttato alla ventottesima posizione della classifica Oricon dei singoli pi\u00f9 venduti in Giappone.\nTracce.\nDurata totale: 18:50"}
{"id": "3845731", "revid": "1543377", "url": "https://it.wikipedia.org/wiki?curid=3845731", "title": "Castello Gamba", "text": "Il castello Gamba (precedentemente conosciuto come castello baron Gamba) \u00e8 un palazzo di origine novecentesca nel comune di Ch\u00e2tillon che sorge su di un poggio nella parte occidentale della cittadina, in localit\u00e0 Cret-de-Breil, nei pressi della scuola alberghiera regionale, ed \u00e8 completamente circondato da un parco aperto al pubblico tutto l'anno. \nDescrizione.\nIl castello, con uno stile sobrio che imita una costruzione d'epoca, presenta una struttura compatta, quasi cubica, con una torre centrale massiccia e squadrata. Presenta almeno 4 piani. A fianco al castello sorge un altro edificio di servizio che si sviluppa verso nord in due corpi paralleli collegati da una volta a coprire un cortiletto.\n\u00c8 ben visibile dall'autostrada A5. Il lato meridionale del castello strapiomba sulla Dora Baltea.\nStoria.\nIl castello \u00e8 un \"edificio di maniera\", costruito nel 1911 su progetto dell'ingegnere Carlo Saroldi e per volere del barone Charles-Maurice Gamba, proprietario del castello e sposo di Ang\u00e9lique d'Entr\u00e8ves, figlia del conte Christin d'Entr\u00e8ves.\nIl 18 giugno 2008 nel parco si sono radunati oltre 4000 spettatori per l'ultimo concerto in Italia tenuto da Bob Dylan.\nIl castello, in restauro tra il 2011 e il 2012, \u00e8 stato riaperto a fine ottobre 2012 presentando al pubblico il nuovo allestimento museale di quello che intende diventare un centro regionale di arte moderna. Dalla sua riapertura il nome ufficiale \u00e8 diventato castello Gamba.\nMuseo di arte moderna e contemporanea.\nIl Museo di arte moderna e contemporanea che ha sede all'interno del castello Gamba \u00e8 un polo culturale, luogo di esposizioni temporanee e soprattutto sede della Pinacoteca regionale. L'apertura al pubblico del castello voluta dal comune di Ch\u00e2tillon e dall'assessorato regionale alla cultura \u00e8 avvenuta il 27 ottobre 2012.\nLa collezione permanente si compone di circa 150 opere di arte contemporanea gi\u00e0 di propriet\u00e0 regionale ricollocate nelle 13 sale espositive allestite al primo e secondo piano del castello; una parte delle opere \u00e8 ancora in attesa di collocazione ed \u00e8 conservata in una sala-archivio del secondo piano visitabile solo su prenotazione. Il terzo piano e un'altana di questo, all'interno della torretta centrale del castello, sono invece dedicati alle esposizioni temporanee ed \u00e8 stata inaugurata con le opere di Italo Mus.\nIl parco.\nIl parco \u00e8 di 5 o 7 ettari ed percorso da vialetti, con panchine e una fontana in legno. Vi sono presenti anche tre alberi monumentali tutelati dalla L.R. n.50 del 21 agosto 1990, recante \"Tutela delle piante monumentali\".\nLa sequoia (\"Sequoiadendron giganteum\") cresce a fianco al castello: \u00e8 stata piantata nel 1888, si innalza per 37 m e ha un diametro di 230\u00a0cm e una circonferenza di 723\u00a0cm.\nPoco distante, al centro del parco, si trova il centenario spino di Giuda (\"Gleditsia triacanthos\"), alto 22 m, con un diametro di 81\u00a0cm e una circonferenza di 254\u00a0cm.\nVi \u00e8 inoltre un cipresso calvo (\"Taxodium distichum\") ai margini occidentali del perimetro."}
{"id": "3845732", "revid": "88740", "url": "https://it.wikipedia.org/wiki?curid=3845732", "title": "Dutt", "text": ""}
{"id": "3845734", "revid": "486946", "url": "https://it.wikipedia.org/wiki?curid=3845734", "title": "Castello Baron Gamba", "text": ""}
{"id": "3845745", "revid": "203463", "url": "https://it.wikipedia.org/wiki?curid=3845745", "title": "Giovanni Gonzaga (1721-1794)", "text": "Biografia.\nGiovanni era il secondogenito di Luigi II Gonzaga (1679-1738), sesto marchese di Luzzara, e di Carlotta di Chioseul, figlia di Charles-Henri de Choiseul, signore d'Isches. Visse gran parte della sua vita a Mantova nel palazzo di Famiglia.\nSpos\u00f2 nel 1766 Teresa Anguissola, (1745-1819) figlia di Gaetano Anguissola conte di Vigolzone e della marchesa Anna Maria Mansi.\nLa linea diretta della famiglia in realt\u00e0 doveva proseguire con il fratello maggiore Basilio (1711-1782), VII marchese di Luzzara, ma non avendo questi avuto figli maschi che sopravvissero a lui, alla sua morte, la linea di discendenza pass\u00f2 a Giovanni.\nAlla sua morte, avvenuta a Mantova nel 1794, non avendo figli maschi, fu l'ultimo Gonzaga ad avere il titolo di signore di Luzzara.\nGiovanni fu sepolto a Luzzara nella chiesa del convento degli Agostiniani nel sepolcro di famiglia.\nDiscendenza.\nGiovanni e Teresa ebbero 4 figli, dei quali solo due sopravvissero:"}
{"id": "3845747", "revid": "1719883", "url": "https://it.wikipedia.org/wiki?curid=3845747", "title": "Giuseppe riceve richieste d'aiuto dai fratelli", "text": "Giuseppe riceve richieste d'aiuto dai fratelli (o Giuseppe si rivela ai fratelli) \u00e8 un dipinto a olio su tavola (36,3x142,5\u00a0cm) di Pontormo, databile al 1515 circa e conservato nella National Gallery di Londra. La tavola faceva parte della decorazione della Camera nuziale Borgherini.\nStoria.\nA partire dal 1515 circa Salvi Borgherini fece decorare la camera nuziale di suo figlio Pierfrancesco e della consorte Margherita Acciaiuoli con una \"boiserie\" e mobilio intagliato da Baccio d'Agnolo, progettista anche del palazzo dove si trovava l'insieme, il tutto decorato da una serie di pannelli figurati di Pontormo, Francesco Granacci e, in una fase immediatamente successiva, Andrea del Sarto e il Bacchiacca.\nIl tema era quello delle \"Storie di Giuseppe ebreo\", eroe virtuoso e casto spesso raffigurato come esempio per le giovani coppie. Il Pontormo dipinse quattro pannelli, \"Giuseppe riceve richieste d'aiuto dai fratelli\", \"Giuseppe venduto a Putifarre\", il \"Supplizio del fornaio\" e \"Giuseppe in Egitto\".\nIl risultato era cos\u00ec straordinario che nel 1529 la Signoria voleva farne dono a Francesco I di Francia, ma Margherita Acciaiuoli neg\u00f2 la richiesta di acquisto seccamente.\nGli eredi della coppia per\u00f2 non ressero molto alle lusinghe e fu cos\u00ec che nel 1584 Francesco I de' Medici ottenne le tavole di Andrea del Sarto e di Granacci, che sono agli Uffizi e alla Galleria Palatina, mentre le altre andarono disperse e si trovano oggi divise tra la National Gallery di Londra (tutte le tavole di Pontormo e due di Bacchiacca) e la Galleria Borghese di Roma (le quattro piccole tavole di Bacchiacca).\nLa tavola di \"Giuseppe che riceve richiesta d'aiuto dai fratelli\", una delle prime dipinte da Pontormo, entr\u00f2 nel museo londinese nel 1979 per acquisto tramite l'Art Fund. Una sanguigna per lo studio del movimento di una figura di quest'opera \u00e8 conservata a Lilla presso il locale Museo delle Belle Arti.\nDescrizione e stile.\nNon \u00e8 chiaro se il pannello rappresenti la prima richiesta d'aiuto dei fratelli di Giuseppe (Genesi 42: 1-8), in cui egli li riconosce ma essi non riconoscono lui, oppure la scena della rivelazione della propria identit\u00e0 da parte di Giuseppe (Genesi 45, 4). Se lo stato d'animo dei fratelli ha fatto inizialmente pensare soprattutto a questa seconda ipotesi, la mancanza di alcuni personaggi orienta gli studiosi oggi pi\u00f9 sulla prima. La scena della rivelazione \u00e8 piuttosto quella del Bacchiacca, \"Giuseppe perdona i fratelli\".\nLa scena \u00e8 quindi ambientata in Egitto, dove i fratelli di Giuseppe ebreo sono giunti per chiedere aiuto al faraone, affinch\u00e9 venda loro del grano per sopperire alla grave carestia che ha investito la terra Canaan . Qui interloquiscono con un alto funzionario, che altro non \u00e8 che quel loro fratello tradito e tanti anni prima veduto per invidia a mercanti stranieri. Giuseppe si trova a sinistra, assiso su un trono, mentre distende placidamente il braccio in segno di autorit\u00e0 e d\u00e0 il via, a destra, allo smercio del grano, che avviene in una piattaforma poligonale rialzata e decorata da parapetto con anelli e da una statua allegorica con iscrizione. Sul trono invece, una specie di una portantina mobile, ardono bracieri e sta un'iscrizione che ricorda la prefigurazione di Cristo (\"Ecce Salus Mundi\"). al di sopra di un bassorilievo con un putto, una rimembranza dei putti sui braccioli dei troni dei \"Veggenti\" sulla volta della Cappella Sistina di Michelangelo. I fratelli di Giuseppe fanno cerchio attorno ad esso, inginocchiati e colti in gesti di penitenza.\nDal punto di vista formale il dipinto conserva una certa impostazione tradizionale, con lo svolgimento per lo pi\u00f9 rettilineo della scena, simile all'iconologia delle Adorazioni dei Magi o dei Giudizi di Salomone. Vi si trovano sia lo schema piramidale (a sinistra, con la vertice Giuseppe), sia quello circolare (consesso dei fratelli di destra e forma del granaio), non legati per\u00f2 tra loro, ma scissi nelle due met\u00e0 della scena. Anche le forme dei corpi \u00e8 tradizionale, ma con qualche accenno alle novit\u00e0, quali l'esasperazione di alcuni gesti o la creazione di figure longilinee e sciolte, come il fanciullino vestito d'azzurro."}
{"id": "3845752", "revid": "767487", "url": "https://it.wikipedia.org/wiki?curid=3845752", "title": "The Definitive Vandenberg", "text": "The Definitive Vandenberg \u00e8 l'ultimo album della band olandese Vandenberg, uscito sul mercato discografico nel 2004.\nSi presenta sotto forma di due dischi contenenti i brani pi\u00f9 significativi della carriera musicale della band.\nIl primo dei due \u00e8 denominato \"Studio Tracks\" e contiene 18 brani in totale, mentre il secondo, chiamato \"Rarities\", comprende 11 brani di cui 7 demo, 3 live (due registrati in Giappone e uno in America), e la versione Unplugged della famosa hit \"Burning Heart\" rivisitata nel 2004, anno di uscita dell'album."}
{"id": "3845753", "revid": "767487", "url": "https://it.wikipedia.org/wiki?curid=3845753", "title": "La torre dei supplizi", "text": "La torre dei supplizi (\"The Coming of Amos\") \u00e8 un film muto del 1925 diretto da Paul Sloane.\nTrama.\nAmos Burden, un allevatore di pecore australiano, per mantenere la promessa fatta alla madre morta, va a trovare lo zio David in Riviera. Nonostante i suoi modi rudi e poco raffinati, Amos conquista Nadia, una principessa russa. La donna gli racconta di essere sposata con Ram\u00f3n Garc\u00eda, un mascalzone senza scrupoli che l'ha costretta al matrimonio promettendole di salvare la sua famiglia portandola fuori dalla Russia bolscevica. Garc\u00eda rapisce la moglie portandola su un'isola dove la tiene prigioniera in una torre. Prima che la segreta venga allagata, Amos salva la donna. Il rapitore, sventati i suoi malvagi piani, si annega nella cella.\nProduzione.\nIl film fu prodotto da Cecil B. DeMille per la Cinema Corporation of America.\nDistribuzione.\nDistribuito dalla Producers Distributing Corporation (PDC), il film - presentato da Cecil B. DeMille - usc\u00ec nelle sale cinematografiche USA presentato a New York il 6 settembre 1925. In Italia usc\u00ec nel gennaio 1927."}
{"id": "3845754", "revid": "793215", "url": "https://it.wikipedia.org/wiki?curid=3845754", "title": "Ducato di Vestfalia", "text": "Il Ducato di Vestfalia fu uno Stato storico esistito dal 1102 al 1815 nell'area dell'attuale Vestfalia, in Germania. Originariamente la Vestfalia formava con l'Angria e la Ostfalia una delle tre principali regioni della Sassonia. Gran parte di questo territorio pass\u00f2 all'arcivescovo di Colonia a partire dal XII secolo.\nStoria.\nLa creazione del Ducato di Vestfalia (1102-1180).\nFederico I di Schwarzenburg, arcivescovo di Colonia, aveva acquisito met\u00e0 della Contea di Arnsberg nel 1102. Altre contee della regione non poterono resistere a lungo all'accerchiamento territoriale dell'arcivescovato e cos\u00ec altri domini come quelli di Werl, Reuthen e Volmarstein passarono dopo poco sotto il dominio dello stato ecclesiastico. Gli antichi conti di Arnsberg crearono una nuova contea conosciuta col nome di Werl-Arnsberg e riuscirono a mantenersi indipendenti dagli arcivescovi. Quando Enrico il Leone di Sassonia venne sconfitto nel 1180, l'Imperatore Federico Barbarossa promosse Filippo I di Heinsberg e gli concesse ufficialmente i territori a sud del ducato di Sassonia denominandoli ducato di Vestfalia.\nL'espansione del ducato (1180-1445).\nL'arcivescovo di Colonia, Engelberto di Berg diede inizio sotto la sua reggenza ad una campagna per forzare la nobilt\u00e0 della Vestfalia a sottomettersi alla sua volont\u00e0. Engelberto cerc\u00f2 di connettere le terre del ducato di Vestfalia alla sua arcidiocesi annettendo il territorio compreso tra Hellweg e Diemel, ed assicurantosi il sud della Sauerland a Attendorn nel 1222. Le controversie che subito sorsero circa questa espansione portarono lo stesso Engelberto a morte certa per mano di Federico di Isenberg nel 1225. Nel 1260 con un accordo stipulato con i duchi di Brunswick il fiume Weser divenne il confine ufficiale tra le due sfere d'influenza. Nel 1277 gli arcivescovi si trovarono nuovamente a dover fronteggiare una grande confederazione di oppositori dell'area della Vestfalia e del Basso Reno, ma nel 1288 vennero costretti ad abbandonare le loro intenzioni su gran parte del territorio della Vestfalia. L'annessione infine della contea di Werl-Arnsberg nel 1368 un\u00ec i territori del nord con il sud della Sauerland.\nL'arcivescovo Frederick von Saarwerden inizi\u00f2 una disperata campagna per mantenere i diritti dell'arcivescovato di Colonia su Marck, ma nel 1392 venne costretto ad abbandonarla. Il suo successore, Dietrich II von Moers fece un ultimo tentativo per tentare di ottenere il pieno governo del territorio di Vestfalia senza gli influssi di Cleves e Marck e nel 1441 egli pervenne ad un accordo con gli avversari ma la citt\u00e0 di Soest, la pi\u00f9 ricca della regione, si rifiut\u00f2 di riconoscere la supremazia di Colonia e divenne pertanto parte del Ducato di Cleves. Per questo motivo l'allora villaggio di Arnsberg divenne la capitale amministrativa del ducato. Economicamente la perdita della citt\u00e0 di Soest aveva di molto impoverito il ducato.\nLa Vestfalia sino alla fine del Sacro Romano Impero (1445-1806).\nA partire dal 1463 la lega dei cavalieri e dei cittadini della Vestfalia provoc\u00f2 nuovi problemi all'arcivescovato di Colonia. Durante il regno dell'arcivescovo Herman V von Wied (1515-1546), inoltre, nella regione si diffuse il protestantesimo. Anche se la repressione della riforma fu durissima, durante il regno dell'arcivescovo Gebhard Truchsess von Waldburg (1577-1583) il luteranesimo torn\u00f2 a farsi sentire al punto tale che lo stesso arcivescovo fu costretto ad ammettere il culto specifico per alcune citt\u00e0 che avevano ufficialmente adottato la nuova dottrina religiosa. Il nuovo arcivescovo Ernesto di Baviera (1583-1612) e suo fratello Ferdinando di Baviera tentarono di recuperare le citt\u00e0 religiosamente perdute dando inizio alla Guerra di Colonia nel 1583 ove riuscirono a trionfare, limitando il protestantesimo in alcune regioni al confine con il Waldeck e l'Assia. Il ducato di Vestfalia venne dunque reintegrato completamente all'interno dei domini cattolici dell'arcivescovato di Colonia a partire dal 1590.\nDopo aver sofferto depredazioni nel corso della Guerra dei Trent'anni, nel 1794 parte dello Stato inizi\u00f2 ad essere occupata dai francesi e dal 1803 il ducato pass\u00f2 ufficialmente all'Assia-Darmstadt.\nIl ducato dopo il crollo dell'Impero (1806-1815).\nAl contrario di quanto si possa pensare, quando nel 1807 venne creato il Regno napoleonico di Vestfalia, il ducato di Vestfalia non venne annesso in quanto la capitale del nuovo regno era Kassel. Il Congresso di Vienna assegn\u00f2 il territorio dell'antico ducato di Vestfalia alla Prussia ed il territorio and\u00f2 a costituire la Provincia di Vestfalia dal 1815."}
{"id": "3845755", "revid": "22356", "url": "https://it.wikipedia.org/wiki?curid=3845755", "title": "Cormocyon", "text": "Il cormocione (gen. Cormocyon) \u00e8 un canide estinto, vissuto tra l'Oligocene superiore e il Miocene inferiore (circa 30 - 20 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto canide era di piccole dimensioni, e il peso non doveva superare i 3 chilogrammi. L'aspetto era vagamente simile a quello di un attuale sciacallo, ma pi\u00f9 robusto. I denti erano simili a quelli delle iene e suggeriscono che questo animale avesse iniziato a specializzarsi nella frantumazione delle ossa, caratteristica portata all'estremo in forme successive come \"Aelurodon\", \"Epicyon\" e \"Borophagus\".\nClassificazione.\n\"Cormocyon\" \u00e8 noto per due specie, \"C. copei\" e \"C. haydeni\", precedentemente attribuite al genere \"Nothocyon\". Una ridescrizione di quest'ultimo genere (Wang e Tedford, 1992) ha portato a una riclassificazione della specie tipo (\"Nothocyon geismarianus\") tra gli arctoidi, e non tra i canidi. \u00c8 stato quindi necessario denominare un nuovo genere per le specie precedentemente attribuite a \"Nothocyon\" ed effettivamente considerate canidi. \n\"Cormocyon\" \u00e8 un rappresentante relativamente primitivo della sottofamiglia dei borofagini (Borophaginae), comprendenti canidi che svilupparono un'insolita dentatura triturante. Un genere assai simile \u00e8 \"Desmocyon\"."}
{"id": "3845758", "revid": "6923", "url": "https://it.wikipedia.org/wiki?curid=3845758", "title": "ChIP-on-chip", "text": "In biochimica La ChIP-on-chip (anche detta ChIP-chip) \u00e8 una tecnica che combina l'immunoprecipitazione della cromatina (\"ChIP\") con la tecnologia dei microarray (\"chip\"). Come la classica ChIP, la ChIP-on-chip \u00e8 usata per ricercare interazioni tra proteine e DNA \"in vivo\". In particolare, permette l'identificazione dei cistroni, insiemi di siti di legame per proteine leganti il DNA.\nPrincipi tecnici.\nLe analisi sull'intero genoma possono essere effettuate per determinare la localizzazione dei siti di legame di quasi ogni proteina d'interesse. Come suggerisce il nome della tecnica, queste proteine sono di solito quelle operanti nel contesto della cromatina. I maggiori rappresentanti di questa classe sono i fattori di trascrizione, le proteine correlate alla replicazione del DNA, come la ORC, gli istoni, le loro varianti, e le modifiche istoniche.\nL'obiettivo della ChIP-on-chip \u00e8 quello di identificare i siti di legame delle proteine che possano aiutare ad identificare elementi funzionali nel genoma. Per esempio, nel caso di un fattore di trascrizione come proteina d'interesse, si possono determinare i siti di legame del fattore di trascrizione in tutto il genoma. Altre proteine permettono l'identificazione di regioni promotore, enhancers, repressori e silencers, insulators, e sequenze che regolano la replicazione del DNA. Se gli istoni sono l'oggetto dello studio, si crede che la distribuzione e la localizzazione delle modificazioni possano offrire nuove intuizioni sul meccanismo della regolazione genica.\nUno degli obiettivi a lungo termine per cui la ChIP-on-chip fu progettata \u00e8 di creare una serie di organismi (selezionati) che raccolgano tutte le interazioni DNA-proteine in varie condizioni fisiologiche. Questa conoscenza potrebbe in ultimo luogo aiutare a comprendere il meccanismo dietro la regolazione genica, la replicazione cellulare, e la progressione dei malanni. Quindi, la ChIP-on-chip offre non solo un enorme potenziale per allargare le nostre conoscenze riguardo all'organizzazione del genoma a livello nucleotidico, ma anche a livelli pi\u00f9 alti di informazione e regolazione, insieme con la ricerca epigenetica.\nSupporti tecnologici.\nI supporti tecnologici per condurre esperimenti ChIP-on-chip sono microarray, o \"chips\". Questi possono essere distinti in base a varie caratteristiche:\nOltre ai microarray in s\u00e9, per effettuare esperimenti ChIP-on-chip \u00e8 necessario anche ulteriore equipaggiamento hardware e software. Di solito succede che i microarray di una ditta non possano essere analizzati dagli hardware di un'altra compagnia. Quindi, comprare un array richiede anche l'acquisto di tutto la strumentazione associata. Gli elementi pi\u00f9 importanti sono, tra gli altri, forni di ibridazione, chip scanners, e pacchetti software per la successiva analisi numerica dei dati grezzi.\nProtocollo di un esperimento ChIP-on-chip.\nPartendo da un problema biologico, un esperimento ChIP-on-chip pu\u00f2 essere suddiviso in tre grandi fasi: la prima \u00e8 la progettazione e l'allestimento dell'esperimento selezionando l'array e la sonda appropriati. Nella seconda fase, l'esperimento vero e proprio viene svolto nel laboratorio. Infine, durante la fase informatica, i dati raccolti vengono analizzati sia per trovare una risposta al problema iniziale che per arrivare allo studio di nuovi problemi, in modo che il ciclo possa ricominciare.\nVantaggi e svantaggi.\nUsando i tiled arrays, la ChIP-on-chip permette mappe dell'intero genoma ad alta risoluzione. Queste mappe possono determinare i siti di legame di molte proteine, come i fattori di trascrizione, e anche modificazioni della cromatina.\nNonostante la ChIP-on-chip sia una tecnica potente nel campo della genomica, \u00e8 molto costosa. Gli studi maggiormente pubblicati che hanno usato la tecnologia ChIP-on-chip ripetono i loro esperimenti almeno tre volte per assicurare che le mappe ottenute abbiano un reale significato biologico. Il costo dei microarray di DNA rappresenta spesso un fattore limitante nella scelta di un approccio ChIP-on-chip. Un'altra limitazione \u00e8 costituita dalla dimensione dei frammenti di DNA che si possono ottenere. Molti protocolli di ChIP-on-chip sfruttano la sonicazione come metodo di rottura del DNA in piccoli frammenti. Comunque, la sonicazione \u00e8 limitata da una dimensione minima dei frammenti di 200 pb. Per mappe a maggiore risoluzione, questa limitazione andrebbe superata per poter ottenere frammenti di dimensioni minori, preferibilmente alla risoluzione di singoli nucleosomi. Come accennato precedentemente, l'analisi statistica dell'enorme mole di dati generati dall'array rappresenta una vera sfida, e le procedure di normalizzazione dovrebbero mirare a minimizzare gli artefatti e determinare cosa sia davvero biologicamente significativo. Finora, l'applicazione al genoma di mammiferi \u00e8 stata molto limitata, ad esempio a causa della significativa percentuale di genoma occupata da ripetizioni. Comunque, con l'avanzare della tecnologia ChIP-on-chip, dovrebbe essere possibile ottenere mappe ad alta risoluzione dell'intero genoma dei mammiferi.\nGli anticorpi usati per la ChIP-on-chip possono rappresentare un importante fattore limitante. La ChIP-on-chip richiede anticorpi altamente specifici, che riconoscano il loro epitopo in soluzione e anche in condizioni fisse. Per superare il problema della specificit\u00e0, la proteina di interesse pu\u00f2 essere fusa ad un marcatore come FLAG o emoagglutinina che vengano riconosciuti dagli anticorpi. Un'alternativa alla ChIP-on-chip che non richiede l'uso di anticorpi \u00e8 la DamID.\nStoria.\nUn primo esperimento ChIP-on-chip fu effettuato nel 1999 per analizzare la distribuzione della coesina lungo il cromosoma 3 di lievito. Nonostante il genoma non fosse completamente rappresentato, il protocollo usato in questo studio rimane identico a quelli usati negli studi seguenti. La tecnica ChIP-on-chip che usasse tutte le ORF del genoma (che comunque rimane incompleto, mancando le regioni intergeniche) \u00e8 stata applicata con successo in tre articoli pubblicati nel 2000 e nel 2001. Gli autori hanno identificato i siti di legame di fattori di trascrizione nel lievito \"Saccharomyces cerevisiae\". Nel 2002, il gruppo di Richard Young ha determinato le posizioni nell'intero genoma di lievito di 106 fattori di trascrizione usando un sistema di marcatura c-Myc. Altre applicazioni per la ChIP-on-chip includono la replicazione del DNA, la ricombinazione genetica, e la struttura della cromatina. Da allora, la ChIP-on-chip \u00e8 diventata un potente strumento nella costruzione di mappe dell'intero genoma di modificazioni degli istoni e molti altri fattori di trascrizione. L'uso della ChIP-on-chip nei mammiferi \u00e8 stato difficile a causa del vasto genoma e della quantit\u00e0 di ripetizioni presenti. Quindi, molti studi sulle cellule di mammiferi si sono occupati di regioni promotrici che si \u00e8 ipotizzato legassero fattori di trascrizione, e non hanno analizzato l'intero genoma. Comunque, array dell'intero genoma dei mammiferi sono stati recentemente resi disponibili in commercio da compagnie come Nimblegen. In futuro, con l'avanzare della tecnologia ChIP-on-chip, mappe dell'intero genoma di mammifero di proteine leganti il DNA e componenti della cromatina saranno analizzate pi\u00f9 in dettaglio.\nAnalisi e Software.\n CoCAS: un software gratuito per analisi di esperimenti ChIP-on-Chip Agilent.\n rMAT: implementazione R dal programma MAT per normalizzare e analizzare tiling arrays e dati ChIP-on-chip.\nBibliografia software.\n Touati Benoukraf , Pierre Cauchy , Romain Fenouil , Adrien Jeanniard , Frederic Koch , S\u00e9bastien Jaeger , Denis Thieffry , Jean Imbert , Jean-Christophe Andrau , Salvatore Spicuglia , and Pierre Ferrier , CoCAS: a ChIP-on-chip analysis suite, Bioinformatics Advance Access published on April 1, 2009, DOI 10.1093/bioinformatics/btp075, Bioinformatics 25: 954-955.\n W. Evan Johnson, Wei Li, Clifford A. Meyer, Raphael Gottardo, Jason S. Carroll, Myles Brown, and X. Shirley Liu. Model-based analysis of tiling-arrays for ChIP-chip. Proc Natl Acad Sci U S A. 2006 Aug 15;103(33):12457-62. Epub 2006 Aug 8.\nMetodiche alternative.\nLa Chip-Sequencing \u00e8 una tecnologia di recente sviluppo che utilizza l'immunoprecipitazione della cromatina come nella ChIP-on-chip, ma invece di usare i microarray, sfrutta la tecnica del sequenziamento per identificare i punti di interazione tra DNA e proteine.\nIl DamID \u00e8 un metodo alternativo che non richiede l'uso di anticorpi."}
{"id": "3845759", "revid": "155634", "url": "https://it.wikipedia.org/wiki?curid=3845759", "title": "Australian Open 2012 - Singolare maschile", "text": "Il campione uscente era Novak \u0110okovi\u0107, che si \u00e8 riconfermato battendo in finale Rafael Nadal per 5-7, 6-4, 6-2, 65-7, 7-5, dopo 5 ore e 53 minuti di gioco: nuovo record di durata per una finale degli Australian Open, battendo le 4 ore e 28 minuti della finale tra Mats Wilander e Pat Cash del 1988 e, in generale, la pi\u00f9 lunga finale di un torneo del Grande Slam."}
{"id": "3845761", "revid": "52076", "url": "https://it.wikipedia.org/wiki?curid=3845761", "title": "Matrimonio nell'antico Egitto", "text": ""}
{"id": "3845763", "revid": "1649933", "url": "https://it.wikipedia.org/wiki?curid=3845763", "title": "Bandiera di Saba", "text": "La bandiera di Saba \u00e8 stata adottata il 6 dicembre 1985.\nLa commissione incaricata di scegliere la bandiera che rappresentasse l'isola, tra le 130 diverse proposte presentate, scelse la bandiera disegnata da un giovane diciottenne abitante dell'isola chiamato Daniel Johnson.\nI colori della bandiera sono rosso, bianco, blu e giallo.\nLa parte superiore \u00e8 suddivisa in triangoli rossi, la parte inferiore \u00e8 suddivisa in due triangoli blu, la parte centrale consiste in un rombo bianco con una stella gialla a cinque punte al suo centro. La stella rappresenta Saba.\nIl colore giallo rappresenta le bellezze naturali che si trovano sull'isola e la speranza di un felice futuro per Saba.\nIl rosso, bianco e blu rappresentano il legame storico e politico con il Regno dei Paesi Bassi e le Antille Olandesi. Il bianco rappresenta inoltre la pace, l'amicizia, la purezza e la quiete. Il rosso rappresenta l'unione, il coraggio e la risolutezza. Il blu rappresenta il mare, importante fonte di sussistenza per gli abitanti di Saba e simboleggia anche il cielo che ricorda Dio che ha creato l'isola."}
{"id": "3845767", "revid": "606039", "url": "https://it.wikipedia.org/wiki?curid=3845767", "title": "Leucorhampha", "text": ""}
{"id": "3845768", "revid": "547034", "url": "https://it.wikipedia.org/wiki?curid=3845768", "title": "Val d'Assa", "text": "La Val d'Assa (\"\u00c8ssentaal\" in cimbro, \"Assatal\" in tedesco) \u00e8 una valle dell'Altopiano dei Sette Comuni, sita tra le province di Trento e di Vicenza (entro i cui ambiti amministrativi si sviluppa principalmente), attraversata dal corso del torrente omonimo.\nGeografia.\nLaterale sinistra della val d'Astico, si apre in corrispondenza dell'abitato di Pedescala. Inizialmente risulta profonda e con pendii molto ripidi, ma penetrando nell'altopiano dei Sette Comuni i dislivelli si fanno gradualmente meno marcati. Presenta un andamento piuttosto sinuoso in direzione nordest, ma all'altezza del ponte di Roana (che la supera mettendo in comunicazione Roana e Asiago) piega verso nord e quindi verso nordovest. In corrispondenza delle pendici del monte Portule si dirige a ovest e, entrata in Trentino, termina presso la piana di Vezzena.\nGeologia.\nLa roccia \u00e8 di origine sedimentaria, costituita essenzialmente da dolomia principale, da calcari grigi e da rosso ammonitico. Elevato \u00e8 il fenomeno del carsismo tanto da rendere l'acqua in superficie assai rara, nonostante la presenza di alcune sorgenti perenni.\nFlora e fauna.\nI boschi lungo la valle sono caratterizzati dalla presenza di abete bianco, abete rosso, faggio, frassino e acero di monte. Lo strato arbustivo vede la presenza del caprifoglio e del salicone. L'intera struttura vegetazionale \u00e8 determinata dall'attivit\u00e0 silvicolturale.\nMeritano di essere ricordati tra gli aspetti floristici la Madreselva alpina, la Fusaria maggiore, la Dentaria a cinque foglie, il Sigillo di Salomone verticillato, il Centocchio dei boschi, la Lattuga montana e l'Orchidea macchiata.\nRilevanti parti della valle, interamente coperta da foreste, sono state intensamente interessate dal Maltempo sul Triveneto del 26-30 ottobre 2018 (Tempesta Vaia) che, a causa dei fortissimi venti, ha provocato lo schianto di migliaia di alberi e la conseguente scomparsa di ampie superfici forestali.\nSull'Altopiano e in particolare proprio in Val d'Assa sono presenti poi numerose specie, rarissime o assenti nel resto delle Prealpi orientali, che sono per\u00f2 comuni nelle Alpi interne ed in Europa centrale: il motivo della presenza di tali specie in questa zona probabilmente \u00e8 da ricercarsi in una naturalizzazione in seguito all'arrivo di foraggi che seguivano le truppe provenienti dagli Imperi centrali durante la prima guerra mondiale. \nTra la fauna vivono diverse specie di ungulati: il capriolo, il cervo, il camoscio e il muflone. \u00c8 stato pi\u00f9 volte avvistato l'orso, \u00e8 presente il lupo e non si esclude la presenza della lince.\nLa zona ospita anche un'importante popolazione di uccelli, rappresentata principalmente da specie forestali come il picchio nero, il picchio rosso maggiore, il picchio cenerino, la civetta capogrosso, la civetta nana, l'astore, lo sparviere e il gallo cedrone, oltre a numerose specie di passeriformi.\nRelativamente agli anfibi l'area posta a nord \u00e8 di grande interesse dato che racchiude l'areale distributivo storico della Salamandra di Aurora (\"Salamandra atra aurorae\"), taxon considerato come sottospecie della Salamandra alpina (Salamandra atra) e descritto in questa zona solo nel 1982. L'area \u00e8 poi frequentata anche da altri anfibi quali il tritone alpestre, il rospo comune e la rana montana.\nTra i rettili si segnala la presenza della lucertola vivipara, dell'orbettino e del marasso.\nArcheologia.\nPrima della costruzione del ponte per attraversare la vallata tra i paesi di Canove e Roana, si doveva percorrere un'antica strada, detta \"la Sbarra\", che scende fino al fondovalle, dove si incontra una seconda strada, detta \"del Pozzo\" oltre a numerosi sentieri. Uno di questi sentieri conduce ad una zona denominata \"Tunkelbald\" (che in cimbro significa \"bosco scuro\") dove sono presenti delle incisioni rupestri. Poco lontano si trova un'altra localit\u00e0 ricca di incisioni, denominata \"Romita\": ambedue i siti sono recintati e visitabili solo se accompagnati da una guida. Le incisioni sono venute alla luce solo nel 1966 a seguito della piena del torrente Assa che liber\u00f2 il suo greto dagli spessi depositi alluvionali. Nella zona sono presenti anche alcune grotte nelle quali sono stati rinvenuti fossili di animali preistorici e reperti databili a 3.500 anni fa.\nPrima guerra mondiale.\nCome tutto l'acrocoro dei Sette Comuni anche la Val d'Assa \u00e8 stata teatro di importantissimi eventi bellici, la valle infatti correva lungo il confine tra l'Impero Austro Ungarico ed il Regno d'Italia. La vallata dopo la primavera del 1916 e sino alla fine del conflitto divenne poi arteria di vitale importanza per i soldati dell'Impero. A Vezzena ed in localit\u00e0 \"Ghertele\" si trovavano anche due dei 41 Cimiteri di guerra dell'Altopiano dei Sette Comuni.\nInfrastrutture.\nParte della vallata \u00e8 attraversata dal corso della strada statale 349; inoltre, la provinciale che collega Roana con Asiago, supera la val d'Assa grazie alla presenza del ponte denominato \"Ponte di Roana\", ricostruito nel 1923 a seguito della sua distruzione durante la prima guerra mondiale. Lungo l'intera valle non sorge alcun centro abitato, ma vi sono solamente due osterie.\nOsteria all'Antico Termine.\nLungo la strada statale 349 di Val d'Assa, un tempo mulattiera, si trova l\"'Osteria all'Antico Termine\", costruita attorno alla met\u00e0 del XVII secolo, per secoli fu rifugio alpestre e stazione di posta. Venne costruita lungo il nuovo confine (donde il nome) tra la Federazione dei Sette Comuni e il Sacro Romano Impero. Nel 1866 nei pressi dell'osteria venne fatto passare il nuovo confine di Stato. Attualmente si trova al confine tra le Regioni Veneto e Trentino-Alto Adige. \nCostruita originariamente in tronchi squadrati, nei primi dell'Ottocento l'edificio venne ricostruito in muratura. Proprio a causa della sua posizione, l'osteria durante la Prima guerra mondiale si trov\u00f2 lungo la linea del fronte e fu inizialmente centro operativo della 34\u00aa divisione italiana. Successivamente all'avanzata nemica divenne invece importante sede di comando dell'esercito austro-ungarico (in particolare del 27\u00ba Reggimento di fanteria di Graz \"K\u00f6nig der Belgier\"). Vi presero alloggio anche l'arciduca d'Austria e principe d'Ungheria e di Boemia Eugenio Ferdinando Pio d'Asburgo-Teschen e l'imperatore d'Austria, re d'Ungheria e Boemia, e monarca della Casa d'Asburgo-Lorena Carlo I d'Austria. Era inoltre un luogo caro allo scrittore Mario Rigoni Stern. \nL'osteria, che si trova a dal centro abitato pi\u00f9 vicino, fu anche rifugio dei reparti partigiani durante la Resistenza.\nL'osteria, da sempre (tranne durante la Grande guerra), \u00e8 aperta solo nel periodo estivo.\nOsteria al Ghertele.\nAltra vecchia osteria presente lungo la valle \u00e8 l'\"Osteria del Ghertele\" (Ghertele in cimbro significa \"piccolo giardino\")."}
{"id": "3845769", "revid": "1573940", "url": "https://it.wikipedia.org/wiki?curid=3845769", "title": "Hemeroplanes", "text": "Hemeroplanes \u00e8 un genere di lepidotteri appartenente alla famiglia Sphingidae, diffuso in America Centrale e Meridionale.\nDescrizione.\nAdulto.\nLa colorazione di fondo della pagina superiore delle ali, sia anteriori sia posteriori, varia dal rosso-brunastro al grigio scuro, con grandi differenze nella forma e nella campitura delle geometrie.\nSull'ala anteriore \u00e8 ben visibile una macchia argentata sita in posizione discale, pi\u00f9 allungata in \"H. longistriga\". Il termen \u00e8 decisamente dentellato, con un lobo pi\u00f9 pronunciato in corrispondenza della met\u00e0 della lunghezza.\nL'ala posteriore \u00e8 arrotondata e rossastra, con la zona terminale pi\u00f9 chiara.\nIl capo \u00e8 provvisto di cresta mediana ed occhi seminascosti.\nLe antenne sono lunghe, sottili, non clavate e leggermente uncinate alle estremit\u00e0, con una lunghezza pari a circa la met\u00e0 della costa.\nIl torace \u00e8 da fulvo a castano scuro, particolarmente sui fianchi, ma pi\u00f9 pallido ventralmente.\nL'addome \u00e8 marrone scuro, ma i segmenti mostrano dorsalmente anelli da gialli ad arancioni, a seconda della specie.\nL'apertura alare va da 34 a 95\u00a0mm.\nLarva.\nIl bruco pu\u00f2 essere verde o grigiastro, con il capo piccolo e schiacciato, ed i segmenti toracici allargati; l'addome appare invece pi\u00f9 stretto e dorsalmente piatto; non \u00e8 presente il cornetto caudale sull'ottavo urotergite. La forma della larva, unitamente alla colorazione aposematica, ricorda molto quella di alcuni ofidi viperidi appartenenti al genere \"Bothrops\" , presenti su areali sovrapponibili con quello di questo taxon; infatti se il bruco viene disturbato, incassa il capo nei primi segmenti toracici, che si rigonfiano, e si solleva sulle ultime pseudozampe, cos\u00ec da sembrare una vipera in procinto di attaccare; in tal modo riesce spesso ad allontanare l'eventuale aggressore.\nPupa.\nLe crisalidi appaiono nerastre, lucide e con un cremaster poco sviluppato; si rinvengono entro bozzoli sericei posti negli strati superficiali della lettiera del sottobosco. La fase pupale dura circa tre settimane.\nDistribuzione e habitat.\nL'areale di questo taxon \u00e8 incluso all'interno dell'ecozona neotropicale, comprendendo il Messico, il Belize, il Guatemala, la Costa Rica, la Colombia, il Venezuela, la Guyana, l'Ecuador, il Per\u00f9, il Brasile, la Bolivia e l'Argentina.\nL'habitat \u00e8 rappresentato da foreste tropicali e sub-tropicali, dal livello del mare fino a modeste altitudini.\nBiologia.\nLe specie appartenenti a questo genere hanno abitudini principalmente notturne. Durante l'accoppiamento, le femmine richiamano i maschi grazie ad un feromone rilasciato da una ghiandola, posta all'estremit\u00e0 addominale.\nPeriodo di volo.\nLe specie sono almeno bivoltine, con una generazione tra gennaio (talvolta dicembre) e febbraio, ed un'altra tra giugno e luglio.\nAlimentazione.\nI bruchi si accrescono sulle foglie di membri delle Apocynaceae , tra cui:\nTassonomia.\nSpecie.\nIl genere comprende quattro specie:\nSinonimi.\n\u00c8 stato riportato un solo sinonimo:"}
{"id": "3845770", "revid": "110157", "url": "https://it.wikipedia.org/wiki?curid=3845770", "title": "Cabana dels Estanys", "text": "La Cabana dels Estanys \u00e8 un bivacco alpino che si trova nella Parrocchia di Escaldes-Engordany a 2.435\u00a0m d'altezza."}
{"id": "3845771", "revid": "52076", "url": "https://it.wikipedia.org/wiki?curid=3845771", "title": "Complesso piramidale di Amenemhat II", "text": ""}
{"id": "3845772", "revid": "256896", "url": "https://it.wikipedia.org/wiki?curid=3845772", "title": "Refugi dels Estanys d'Ensagents", "text": "Il refugi dels Estanys d'Ensagents \u00e8 un rifugio alpino che si trova nella parrocchia di Encamp a 2.420\u00a0m d'altezza. "}
{"id": "3845774", "revid": "52076", "url": "https://it.wikipedia.org/wiki?curid=3845774", "title": "Complesso piramidale di Amenemhat III", "text": ""}
{"id": "3845776", "revid": "1865216", "url": "https://it.wikipedia.org/wiki?curid=3845776", "title": "Giuseppe venduto a Putifarre", "text": "Giuseppe venduto a Putifarre \u00e8 un dipinto a olio su tavola (61x51,6 cm) di Pontormo, databile al 1515 circa e conservato nella National Gallery di Londra. La tavola faceva parte della decorazione della Camera nuziale Borgherini.\nStoria.\nA partire dal 1515 circa Salvi Borgherini fece decorare la camera nuziale di suo figlio Pierfrancesco e della consorte Margherita Acciaiuoli con una \"boiserie\" e mobilio intagliato da Baccio d'Agnolo, progettista anche del palazzo dove si trovava l'insieme, il tutto decorato da una serie di pannelli figurati di Pontormo, Francesco Granacci e, in una fase immediatamente successiva, Andrea del Sarto e il Bacchiacca.\nIl tema era quello delle \"Storie di Giuseppe ebreo\", eroe virtuoso e casto spesso raffigurato come esempio per le giovani coppie. Il Pontormo dipinse quattro pannelli, \"Giuseppe riceve richieste d'aiuto dai fratelli\", \"Giuseppe venduto a Putifarre\", il \"Supplizio del fornaio\" e \"Giuseppe in Egitto\".\nIl risultato era cos\u00ec straordinario che nel 1529 la Signoria voleva farne dono a Francesco I di Francia, ma Margherita Acciaiuoli neg\u00f2 la richiesta di acquisto seccamente.\nGli eredi della coppia per\u00f2 non ressero molto alle lusinghe e fu cos\u00ec che nel 1584 Francesco I de' Medici ottenne le tavole di Andrea del Sarto e di Granacci, che sono agli Uffizi e alla Galleria Palatina, mentre le altre andarono disperse e si trovano oggi divise tra la National Gallery di Londra (tutte le tavole di Pontormo e due di Bacchiacca) e la Galleria Borghese di Roma (le quattro piccole tavole di Bacchiacca).\nLa tavola di \"Giuseppe venduto a Putifarre\", forse la seconda dipinta da Pontormo, entr\u00f2 nel museo londinese nel 1979 pre acquisto tramite l'Art Fund.\nDescrizione e stile.\nIn un affollato mercato egiziano i mercanti isameliti, che avevano acquistato Giuseppe ebreo dai suoi fratelli invidiosi, rivendono il fanciullo come schiavo a Putifarre (Genesi 39: 1).\nLa scena segna un innovativo brulichio di personaggi, ispirato probabilmente alle stampe nordiche che gi\u00e0 allora circolavano a Firenze. Al centro della scena si vede il piccolo Giuseppe davanti al suo nuovo padrone, mentre a sinistra gli Isameliti si dividono l'incasso. Come nelle successive tavole del ciclo, la disposizione dei personaggi, che in questo caso aprono un varco al centro, guida l'occhio dello spettatore in profondit\u00e0, dove stanno, al culmine di una salita, un gruppo di personaggi davanti a un edificio decorato da una statua della \"Carit\u00e0\". La scultura si trova non a caso sopra la figura di Putifarre, come a elogiarne le virt\u00f9. Al centro si vede un portale, affollato da molti personaggi tra cui un cavaliere con l'animale in suggestivo scorcio; a destra un uomo si affaccia da un oculo ruotando in fuori il busto, un'anticipazione degli evangelisti della Cappella Barbadori, che indica un personaggio rivolto verso lo spettatore, probabile autoritratto dell'artista. A sinistra invece una finestra ad arco con le ante aperte rivela lo stesso Putifarre che legge una lettera, simile nell'iconografia alle rappresentazioni di \"San Girolamo nello studio\"."}
{"id": "3845778", "revid": "916580", "url": "https://it.wikipedia.org/wiki?curid=3845778", "title": "Complesso piramidale meridionale di Snefru", "text": ""}
{"id": "3845779", "revid": "52076", "url": "https://it.wikipedia.org/wiki?curid=3845779", "title": "Complesso piramidale di Ameny Qemau", "text": ""}
{"id": "3845780", "revid": "52076", "url": "https://it.wikipedia.org/wiki?curid=3845780", "title": "Complesso piramidale di Khendjer", "text": ""}
{"id": "3845782", "revid": "110157", "url": "https://it.wikipedia.org/wiki?curid=3845782", "title": "Cabana d'Estall Serrer", "text": "La Cabana d'Estall Serrer \u00e8 un bivacco alpino che si trova nella Parrocchia di Escaldes-Engordany a 2.435\u00a0m d'altezza."}
{"id": "3845783", "revid": "52076", "url": "https://it.wikipedia.org/wiki?curid=3845783", "title": "Complesso piramidale di Sesostri I", "text": ""}
{"id": "3845786", "revid": "52076", "url": "https://it.wikipedia.org/wiki?curid=3845786", "title": "Complesso piramidale di Amenemhat I", "text": ""}
{"id": "3845788", "revid": "52076", "url": "https://it.wikipedia.org/wiki?curid=3845788", "title": "Complesso funerario di Djoser", "text": ""}
{"id": "3845792", "revid": "416175", "url": "https://it.wikipedia.org/wiki?curid=3845792", "title": "Refugi d'Estanys Forcats", "text": "Il refugi d'Estanys Forcats \u00e8 un rifugio alpino che si trova nella parrocchia di La Massana a 2.640\u00a0m d'altezza."}
{"id": "3845796", "revid": "92723", "url": "https://it.wikipedia.org/wiki?curid=3845796", "title": "Du\u0161an Makovitskij", "text": ""}
{"id": "3845798", "revid": "110157", "url": "https://it.wikipedia.org/wiki?curid=3845798", "title": "Cabana de l'Eucasser", "text": "La Cabana de l'Eucasser \u00e8 un bivacco alpino che si trova nella Parrocchia di Ordino a 1.980\u00a0m d'altezza."}
{"id": "3845802", "revid": "416175", "url": "https://it.wikipedia.org/wiki?curid=3845802", "title": "Refugi de Fontverd", "text": "Il refugi de Fontverd \u00e8 un rifugio alpino che si trova nella parrocchia di Escaldes-Engordany a 1.875\u00a0m d'altezza. "}
{"id": "3845803", "revid": "86571060", "url": "https://it.wikipedia.org/wiki?curid=3845803", "title": "Cabana de la Farga", "text": "La Cabana de la Farga \u00e8 un bivacco alpino che si trova nella Parrocchia di Escaldes-Engordany a 2.008\u00a0m d'altezza."}
{"id": "3845805", "revid": "767487", "url": "https://it.wikipedia.org/wiki?curid=3845805", "title": "Refugi de Francol\u00ed", "text": "Il refugi de Francol\u00ed \u00e8 un rifugio alpino che si trova nella parrocchia di Sant Juli\u00e0 de L\u00f2ria a 1.865\u00a0m d'altezza."}
{"id": "3845806", "revid": "1428919", "url": "https://it.wikipedia.org/wiki?curid=3845806", "title": "Refugi de l'Illa", "text": "Il refugi de l'Illa \u00e8 un rifugio alpino che si trova nella parrocchia di Encamp a 2.517\u00a0m d'altezza."}
{"id": "3845812", "revid": "93556", "url": "https://it.wikipedia.org/wiki?curid=3845812", "title": "Shind\u014d Y\u014dshin-ry\u016b", "text": ", significa \"New Willow School\", \u00e8 una tradizionale scuola (\"kory\u016b\") di arti marziali giapponesi, che insegna principalmente l'arte del \"j\u016bjutsu\". Il primo kanji del nome originariamente tradotto in \"\u65b0=Nuovo\", ma nel ramo mainline del kanji per \"nuovo\" fu finalmente cambiato nell'omofonico \"\u795e=sacro\". \nIl nome della scuola pu\u00f2 essere traslitterato come: Shint\u014d Y\u014dshin-ry\u016b, ma la tradizione koryu non deve essere confusa con la scuola moderna di Shint\u014dy\u014dshin-ry\u016b che \u00e8 estranea.\nStoria / Branca Mainline.\nLa tradizione dello Shind\u014d Y\u014dshin-ry\u016b fu fondata alla fine del periodo Edo da un fermo clan Kuroda di nome: Katsunosuke Matsuoka (1836\u20131898) Katsunosuke nacque nell'Edo-Hantei, il quartier generale Edo del clan Kuroda nel 1836. Katsunosuke apr\u00ec il suo primo \"Dojo\" nel 1858 nel distretto Asakusa di Edo, dove insegn\u00f2 Tenjin Shiny\u014d-ry\u016b \"j\u016bjutsu\". Nel corso degli anni Katsunosuke si convinse che il sistema contemporaneo \"j\u016bjutsu\" del tardo periodo Edo, aveva perso molta della sua utilit\u00e0 militare evolvendo di pi\u00f9 in sistemi per la sfida individuale che in efficace impegno militare.\nInfluenza sul karate.\nLo Shind\u014d Y\u014dshin-ry\u016b fu fondamentale nella fondazione di uno degli stili pi\u00f9 importanti giapponesi di karate: il Wad\u014d-ry\u016b. Il fondatore del Wad\u014d-ry\u016b, Hironori Ohtsuka, studi\u00f2 lo Shind\u014d Y\u014dshin-ry\u016b con un istruttore autorizzato chiamato Tatsusaburo Nakayama. Nakayama fu il capo istruttore del dojo Genbukan a Shimotsuma city \u00e8 insegnante di educazione fisica presso la scuola media di Shimotsuma."}
{"id": "3845813", "revid": "416175", "url": "https://it.wikipedia.org/wiki?curid=3845813", "title": "Refugi de Juclar", "text": "Il refugi de Juclar \u00e8 un rifugio alpino che si trova nella parrocchia di Canillo a 2.294\u00a0m d'altezza."}
{"id": "3845815", "revid": "1649409", "url": "https://it.wikipedia.org/wiki?curid=3845815", "title": "Ignatius Chama", "text": "Biografia.\nIgnatius Chama \u00e8 nato a Mutomo-Kawambwa il 12 agosto 1957.\nFormazione e ministero sacerdotale.\nHa compiuto gli studi secondari nel seminario minore di Mansa e poi ha studiato filosofia presso il seminario nazionale di Mpima e teologia nel seminario maggiore nazionale \"San Domenico\" di Lusaka. Ha completato gli studi in amministrazione d'impresa presso il Nyengezi Social Training Institute di Mwanza, in Tanzania.\nIl 12 agosto 1984 \u00e8 stato ordinato presbitero per la diocesi di Mansa. In seguito \u00e8 stato vicario parrocchiale a Kasaba dal 1984 al 1985; direttore diocesano delle vocazioni dal 1986 al 1987; parroco di Kabunda e rettore del seminario minore \"San Carlo Lwanga\" di Bahati dal 1987 al 1990; vice-tesoriere diocesano e direttore del consiglio per gli affari economici dal 1991 al 1993; tesoriere diocesano e direttore del consiglio per gli affari economici dal 1994 al 1997; economo del seminario minore \"San Carlo Lwanga\" di Bahati dal 1998 al 2002 e direttore dell'ufficio per lo sviluppo della diocesi e cappellano della congregazione diocesana delle sorelle della misericordia a Mansa.\nMinistero episcopale.\nIl 17 luglio 2008 papa Benedetto XVI lo ha nominato vescovo di Mpika. Ha ricevuto l'ordinazione episcopale il 28 settembre successivo dall'arcivescovo Nicola Girasoli, nunzio apostolico in Zambia e Malawi, co-consacranti il vescovo di Chipata George Cosmas Zumaire Lungu e l'arcivescovo metropolita di Kasama James Mwewa Spaita.\nIl 12 gennaio 2012 lo stesso pontefice lo ha nominato arcivescovo metropolita di Kasama e amministratore apostolico \"sede vacante et ad nutum Sanctae Sedis\" della diocesi di Mpika. Il 29 giugno successivo ha ricevuto il pallio a Roma dal papa.\nHa partecipato alla III assemblea generale straordinaria del Sinodo dei vescovi che ha avuto luogo nella Citt\u00e0 del Vaticano dal 5 al 19 ottobre 2014 sul tema \"Le sfide pastorali della famiglia nel contesto dell'evangelizzazione\".\nNel novembre del 2014 ha compiuto la visita \"ad limina\".\nDal 4 maggio 2021 \u00e8 presidente della Conferenza episcopale dello Zambia. In precedenza, dal 2011 al luglio del 2014, aveva ricoperto lo stesso incarico. Dal 12 aprile 2018 al 4 maggio 2021 \u00e8 stato vicepresidente della stessa.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3845816", "revid": "416175", "url": "https://it.wikipedia.org/wiki?curid=3845816", "title": "Refugi de la Portella", "text": "Il refugi de la Portella \u00e8 un rifugio alpino che si trova nella parrocchia di Canillo a 2.264\u00a0m d'altezza."}
{"id": "3845817", "revid": "52076", "url": "https://it.wikipedia.org/wiki?curid=3845817", "title": "Bisenzio (sito)", "text": ""}
{"id": "3845819", "revid": "1355461", "url": "https://it.wikipedia.org/wiki?curid=3845819", "title": "Refugi de les Fonts", "text": "Il refugi de les Fonts \u00e8 un rifugio alpino che si trova nella parrocchia di La Massana a 2.200\u00a0m d'altezza, in Andorra."}
{"id": "3845822", "revid": "121425696", "url": "https://it.wikipedia.org/wiki?curid=3845822", "title": "'Ndrina Talia", "text": "I Talia sono una \"'ndrina\" di Bova (in Provincia di Reggio Calabria).\nFatti recenti.\nL'11 gennaio 2012 viene portata a termine dai Carabinieri l'operazione \"bellu lavuru\" 2 prosecuzione dell'indagine \"bellu lavuru 1\" del 2008, arrestati diversi presunti affiliati e concorrenti esterni del clan Morabito-Palamara-Bruzzaniti, dei clan Talia e Vadal\u00e0 di Bova e dei Rod\u00e0 e Maisano; secondo le indagini i clan avrebbero fortemente condizionato gli appalti pubblici relativi alla s.s. 106 jonica e la variante stradale di Palizzi in particolare le 'ndrine si sarebbero occupate del ciclo del calcestruzzo e delle assunzioni, forniture di cantiere e procedure di sub appalto e nolo. Le attivit\u00e0 investigative hanno colpito anche funzionari e dirigenti dell'ANAS e della societ\u00e0 condotte d'Acqua."}
{"id": "3845824", "revid": "1186766", "url": "https://it.wikipedia.org/wiki?curid=3845824", "title": "'Ndrina Rod\u00e0", "text": "Alcune famiglie con cognome Rod\u00e0, originarie del comune di Condofuri (in Provincia di Reggio Calabria), hanno formato negli anni '60 una 'ndrina, radicata sul territorio calabrese e diramata su tutto il litorale Jonico.\nHa una diramazione anche a Lavagna, in Liguria."}
{"id": "3845825", "revid": "124675000", "url": "https://it.wikipedia.org/wiki?curid=3845825", "title": "'Ndrina Vadal\u00e0", "text": "I Vadal\u00e0 sono una \"'ndrina\" di Bova Marina (in Provincia di Reggio Calabria) con presunti interessi anche in Slovacchia.\nSarebbero attivi nel traffico internazionale di droga e avrebbero contatti diretti con un cartello colombiano, nonch\u00e9 praticano l'estorsione.\nStoria.\nAnni '90.\nIl 20 luglio 1997 viene ucciso Placido Scriva, figlio di Turi Scriva.\nAnni 2000.\nNel 2001 Antonio Vadal\u00e0 viene intercettato con il capo-'ndrina Francesco Zindato dei Libri-Zindato, per discutere dove far risiedere un suo latitante e trafficante di droga, Domenico Ventura, optando per una casa a Bova Marina."}
{"id": "3845835", "revid": "287204", "url": "https://it.wikipedia.org/wiki?curid=3845835", "title": "Coppa di Slovenia (pallavolo maschile)", "text": "La Coppa di Slovenia \u00e8 una competizione pallavolistica femminile per squadre di club slovene, organizzata annualmente dalla Federazione pallavolistica della Slovenia."}
{"id": "3845836", "revid": "5585", "url": "https://it.wikipedia.org/wiki?curid=3845836", "title": "Orry-Kelly", "text": "Dal 1932 al 1944, lavor\u00f2 alla Warner Bros., passando poi - dal 1947 al 1950 - all'Universal.\nBiografia.\nOrry-Kelly nacque in Australia, nel Nuovo Galles del Sud. Da ragazzo, era conosciuto come Jack Kelly. Orry derivava dal nome di un antico re dell'isola di Man, luogo di nascita di suo padre, William Kelly, che di mestiere faceva il sarto da uomo. Jack studi\u00f2 a Sydney, lavorando come apprendista sarto e come vetrinista. \nLasci\u00f2 l'Australia per New York, dove voleva affermarsi come attore. Divise l'appartamento con due compagni, Charlie Spangles e Cary Grant. Un murale dipinto gli valse un lavoro presso uno studio cinematografico che gli diede da illustrare i titoli dei film. A Broadway, inizi\u00f2 a lavorare come costumista per gli spettacoli di Shubert e per i George White's Scandals. Ethel Barrymore, ammirando il suo lavoro, indoss\u00f2 gli abiti di Kelly in diverse produzioni teatrali di cui era protagonista. Il costumista disegn\u00f2 anche i vestiti di Katharine Hepburn per il suo debutto a Broadway.\nNel 1932, Kelly arriv\u00f2 a Hollywood dove il suo vecchio amico Cary Grant gli present\u00f2 il capo guardaroba della Warner dove Kelly avrebbe lavorato nei seguenti undici anni. Avrebbe lasciato la Warner nel 1943, tornandovi solo saltuariamente per disegnare gli abiti di Bette Davis. Lavor\u00f2 quindi alla Fox, all'Universal, alla RKO e alla MGM.\nNell'ultima parte della sua carriera, Kelly mise a buon frutto la sua passata esperienza di costumista per le riviste di Broadway quando gli furono affidati alcuni film musicali."}
{"id": "3845847", "revid": "767487", "url": "https://it.wikipedia.org/wiki?curid=3845847", "title": "Arcana (gruppo musicale svedese)", "text": "Gli Arcana sono un gruppo musicale svedese non facilmente riconducibile ad un preciso genere musicale ma comunque assimilabili al neoclassico e al dark ambient.\nLa loro particolare musica \u00e8 basata sull'utilizzo di svariati tipi di strumenti con cui riescono a creare atmosfere musicali appartenenti ad epoche passate, in special modo al periodo medievale, con un sound che comprende varie contaminazioni: orientali/arabeggianti, eteree, ambient, etc.\nStoria.\nIl fondatore, compositore e produttore della musica degli Arcana \u00e8 Peter Bj\u00e4rg\u00f6 (Peter Pettersson), che fond\u00f2 la band nel 1994 dopo aver sperimentato una vasta gamma di generi e sonorit\u00e0 musicali differenti. Bj\u00e4rg\u00f6 bas\u00f2 e svilupp\u00f2 il suo progetto attorno ad una sua personale visione romantica del Medioevo. Inizialmente fino al terzo album, \"Cantar de Procella\", la voce femminile principale degli Arcana fu Ida Bengtsson, che venne poi sostituita successivamente da Ann-Mari Thim. Nello stesso anno, il 2001, la band reclut\u00f2 un altro componente, Stefan Eriksson, tastierista ed altri strumenti. Dopo l'uscita del quarto album \"Inner Pale Sun\", per continuare sulla strada intrapresa fin dall'inizio e conservare la sua indipendenza creativa, Bj\u00e4rg\u00f6 decise di abbandonare la sua iniziale casa discografica, la Cold Meat Industry, per fondare la sua personale etichetta dal nome Erebus Odora.\nLa band accolse la moglie di Peter Cecilia Bj\u00e4rg\u00f6 come voce/cori e il percussionista Mattias Borgh rispettivamente nel 2003 e nel 2006. Sempre nel 2006, per mancanza di tempo e problemi finanziari, Bj\u00e4rg\u00f6 chiuse la sua casa discografica e firm\u00f2 per la Kalinkaland Records.\nNel 2008 gli Arcana si esibirono per la prima volta dal vivo, grazie anche alla compartecipazione di N\u00faria Luis e Sergio Gamez Martinez (Narsilion, Der Blaue Reiter, Endless Asylum), rispettivamente l'uno al violino e l'altro alla tastiera."}
{"id": "3845853", "revid": "486946", "url": "https://it.wikipedia.org/wiki?curid=3845853", "title": "Alfonso il Benigno", "text": ""}
{"id": "3845854", "revid": "196390", "url": "https://it.wikipedia.org/wiki?curid=3845854", "title": "Kesklinn (Distretto), Tallinn", "text": ""}
{"id": "3845856", "revid": "287204", "url": "https://it.wikipedia.org/wiki?curid=3845856", "title": "Australian Open 2012 - Singolare femminile", "text": "La detentrice del titolo era Kim Clijsters, ma \u00e8 stata sconfitta in semifinale da Viktoryja Azaranka. La bielorussa ha poi vinto il titolo battendo in finale Marija \u0160arapova per 6-3, 6-0. Con questo primo titolo dello Slam, Azaranka diventa la nuova numero 1 del mondo."}
{"id": "3845860", "revid": "606039", "url": "https://it.wikipedia.org/wiki?curid=3845860", "title": "Lyallia", "text": ""}
{"id": "3845861", "revid": "119328595", "url": "https://it.wikipedia.org/wiki?curid=3845861", "title": "Silvano Flaborea", "text": "Carriera.\nCalciatore.\nHa giocato cinque stagioni in Serie B con Como, Arezzo, Verona e Reggiana per un totale di 87 presenze e 19 gol.\nIn carriera conta anche sette stagioni in Serie C con Civitanovese, Arezzo, Torres e Siena con 184 presenze e 50 gol.\nAllenatore.\nAllen\u00f2 il Lanciano, nella stagione 1982-1983, in Serie C2 sostituendo Giuseppe Brizi a campionato gi\u00e0 iniziato e venendo a sua volta rimpiazzato, prima della fine del torneo, da Domenico Genovese; all'inizio della stagione 1988-1989 allen\u00f2 il Pordenone, venendo poi sostituito da Beniamino Cancian."}
{"id": "3845862", "revid": "767487", "url": "https://it.wikipedia.org/wiki?curid=3845862", "title": "Supplizio del fornaio", "text": "Il Supplizio del fornaio \u00e8 un dipinto a olio su tavola (61x51,7\u00a0cm) di Pontormo, databile al 1515 circa e conservato nella National Gallery di Londra. La tavola faceva parte della decorazione della Camera nuziale Borgherini.\nStoria.\nA partire dal 1515 circa Salvi Borgherini fece decorare la camera nuziale di suo figlio Pierfrancesco e della consorte Margherita Acciaiuoli con una \"boiserie\" e mobilio intagliato da Baccio d'Agnolo, progettista anche del palazzo dove si trovava l'insieme, il tutto decorato da una serie di pannelli figurati di Pontormo, Francesco Granacci e, in una fase immediatamente successiva, Andrea del Sarto e il Bacchiacca.\nIl tema era quello delle \"Storie di Giuseppe ebreo\", eroe virtuoso e casto spesso raffigurato come esempio per le giovani coppie. Il Pontormo dipinse quattro pannelli, \"Giuseppe riceve richieste d'aiuto dai fratelli\", \"Giuseppe venduto a Putifarre\", il \"Supplizio del fornaio\" e \"Giuseppe in Egitto\".\nIl risultato era cos\u00ec straordinario che nel 1529 la Signoria voleva farne dono a Francesco I di Francia, ma Margherita Acciaiuoli neg\u00f2 la richiesta di acquisto seccamente.\nGli eredi della coppia per\u00f2 non ressero molto alle lusinghe e fu cos\u00ec che nel 1584 Francesco I de' Medici ottenne le tavole di Andrea del Sarto e di Granacci, che sono agli Uffizi e alla Galleria Palatina, mentre le altre andarono disperse e si trovano oggi divise tra la National Gallery di Londra (tutte le tavole di Pontormo e due di Bacchiacca) e la Galleria Borghese di Roma (le quattro piccole tavole di Bacchiacca).\nLa tavola del \"Supplizio del fornaio\", forse la terza dipinta da Pontormo, entr\u00f2 nel museo londinese nel 1979 per acquisto tramite l'Art Fund.\nDescrizione e stile.\nQuesto pannello presenta una doppia scena, legata al supplizio del fornaio e al perdono del coppiere del faraone (Genesi 40). I due servitori erano stati incarcerati nella stessa prigione dove si trovava Giuseppe per via dell'inganno della moglie di Putifarre. Una notte entrambi fecero un sogno che Giuseppe interpret\u00f2 il mattino seguente. Il coppiere aveva sognato di spremere tre grappoli d'uva per il faraone e Giuseppe gli predisse che in capo a tre giorni sarebbe stato perdonato, raccomandandosi di ricordarsi della sua sventura una volta che avesse potuto parlare col sovrano. Il fornaio invece aveva sognato di trasportare tre canestri di pani in testa i quali venivano mangiati dagli uccelli. Giuseppe lesse in ci\u00f2 un presagio di sventura, di modo che in tre giorni egli sarebbe stato condannato a morte. Entrambe le profezie ebbero poi luogo, ma il coppiere non si ricord\u00f2 di invocare l'aiuto per Giuseppe che rimase in carcere.\nPontormo compose la scena in maniera originalissima, zigzagando dal gruppo in primo piano a sinistra, dove il coppiere \u00e8 riammesso a servire il faraone, per poi retrocedere a destra (il fornaio portato al supplizio) e poi di nuovo a sinistra sulla scala (liberazione del coppiere) e in alto a destra, dove in una stanza scura il panettiere \u00e8 giustiziato. Riempiono poi la scena un cagnolino, simbolo di fedelt\u00e0, in basso a destra, e una statua di evangelista o profeta su una colonna a sinistra, che proietta una netta ombra sulla scalinata. Invece del tradizionale modo italiano di organizzare la scena attorno a un fulcro centrale, Pontormo sparse le figure agli angoli della tavola, creando qualcosa di innovativo ispirato probabilmente alle incisioni nordiche che a quel tempo iniziavano a circolare copiose anche a Firenze. Le diverse fasi della storia vengono rappresentate simultaneamente, leggibili facilmente anche senza il ricorso ad artifici tradizionali, come la ripetizione dei colori degli abiti che renda maggiormente riconoscibili i personaggi. L'occhio dello spettatore \u00e8 quindi guidato in profondit\u00e0 tramite la disposizione dei personaggi, come in altre tavole della serie.\nNel gruppo di sgherri a destra si notano facce grottesche derivate dalle caricature di Leonardo. Le figure sono slanciate e colte in movimenti che enfatizzano le torsioni e la variet\u00e0 delle pose. I colori usati sono brillanti, scelti spesso in mezze tonalit\u00e0 acidule, con effetti cangianti."}
{"id": "3845864", "revid": "287204", "url": "https://it.wikipedia.org/wiki?curid=3845864", "title": "A' Kat\u012bgoria 1989-1990", "text": "L'edizione 1989-90 della A' Kat\u012bgoria fu la 51\u00aa del massimo campionato cipriota; vide la vittoria finale dell', che conquist\u00f2 il suo quattordicesimo titolo.\nCapocannoniere del torneo fu Sini\u0161a Gogi\u0107 dell' con 19 reti.\nFormula.\nLe 14 squadre si incontrarono in gironi di andata e ritorno per un totale di 26 turni; erano assegnati due punti per la vittoria, uno per il pareggio e zero per la sconfitta.\nLe ultime due classificate retrocessero in Seconda Divisione."}
{"id": "3845867", "revid": "1543377", "url": "https://it.wikipedia.org/wiki?curid=3845867", "title": "Eucario di Treviri", "text": "Agiografia.\nSecondo la leggenda, Eucario sarebbe stato un discepolo di san Pietro, il quale avrebbe inviato lui ed altri due discepoli, Valerio e Materno, ad evangelizzare la Gallia e le popolazioni circostanti. La leggenda narra inoltre che egli avrebbe resuscitato il compagno Materno dal suo sarcofago, utilizzando il bastone pastorale di San Pietro. Poich\u00e9 tuttavia i tre santi furono vescovi in diocesi fondate pi\u00f9 di un secolo dopo, la leggenda risulta incoerente.\nSecondo una tradizione di Treviri, egli avrebbe distrutto una statua di Venere ponendovi al posto l'attuale Croce.\nCulto.\nIl culto di sant'Eucherio \u00e8 provato fin dal 455 e la leggenda \u00e8 attestata nell'VIII secolo. San Gregorio di Tours lo definisce \u00abProtettore della citt\u00e0 di Treviri contro le epidemie\u00bb.\nL'antico siglillo della citt\u00e0 di Treviri mostra il santo che riceve da san Pietro le chiavi della citt\u00e0.\nIl vescovo di Treviri, san Cirillo (\u2020457) fece costruire nella met\u00e0 del V secolo due sarcofagi, uno per san Valerio e l'altro per sant'Eucario, che sono posti nell'Abbazia benedettina di san Mattia a Treviri.\nRicorrenze.\nLa Chiesa cattolica lo ricorda il giorno 8 dicembre:\nDal Martirologio Romano: \"A Treviri nella Gallia belgica, nell'odierna Germania, sant'Eucario, ritenuto primo vescovo di questa citt\u00e0\".\nA Limburgo la festa dei tre vescovi di Treviri (Eucario, Valerio e Materno) ricorre il giorno 11 settembre.\nLe Chiese ortodosse commemorano Eucario il 10 novembre."}
{"id": "3845871", "revid": "1305772", "url": "https://it.wikipedia.org/wiki?curid=3845871", "title": "Angarano (disambigua)", "text": ""}
{"id": "3845872", "revid": "46403040", "url": "https://it.wikipedia.org/wiki?curid=3845872", "title": "Palazzo Angarano", "text": ""}
{"id": "3845889", "revid": "610351", "url": "https://it.wikipedia.org/wiki?curid=3845889", "title": "Miss America 2008", "text": "Miss America 2008 \u00e8 l'ottantasettesima edizione del concorso Miss America. Si \u00e8 tenuto presso il Planet Hollywood Performing Arts Center di Las Vegas il 26 gennaio 2008. Vincitrice del concorso \u00e8 risultata essere Kirsten Haglund, rappresentante del Michigan.\nPiazzamenti.\nNote:"}
{"id": "3845895", "revid": "119346652", "url": "https://it.wikipedia.org/wiki?curid=3845895", "title": "Ponte a Tressa", "text": "Ponte a Tressa \u00e8 una frazione del comune italiano di Monteroni d'Arbia, nella provincia di Siena, in Toscana.\nLa popolazione residente \u00e8 di circa abitanti.\nGeografia fisica.\nFrazione sorta nel Medioevo nel punto in cui il torrente Tressa si immette nell'Arbia, \u00e8 oggi un importante centro del comune di Monteroni, nonch\u00e9 frazione pi\u00f9 popolosa. Il ponte sul torrente Tressa posto all'inizio del paese segna il confine tra le amministrazioni comunali di Monteroni d'Arbia e Siena, citt\u00e0 da cui Ponte a Tressa dista circa 4\u00a0km.\nStoria.\nNominato per la prima volta in una bolla di papa Clemente III inviata il 20 aprile 1189 a Bono, vescovo di Siena, in riferimento ad una chiesa intitolata a Sant'Angelo, il piccolo borgo aveva come nucleo un ospedale per pellegrini risalente al 1215. Sullo stesso luogo fu costruita nel 1422 per volere del Comune di Siena la chiesa di Santa Maria del Ponte, o \"Madonna del Ponte\".\nInfrastrutture e trasporti.\nLa frazione \u00e8 servita da una propria stazione ferroviaria, la stazione di Ponte a Tressa, posizionata lungo la ferrovia Grosseto-Siena che collega i due capoluoghi toscani."}
{"id": "3845898", "revid": "729019", "url": "https://it.wikipedia.org/wiki?curid=3845898", "title": "Tour della Nazionale di rugby a 15 dell'Argentina 1973", "text": "Il Tour della Nazionale di rugby a 15 dell'Argentina 1973 consistette in una serie di incontri di Rugby Union disputati in Irlanda e Scozia, ed aventi come protagonista l'. Fu il primo tour in Europa di questa nazionale."}
{"id": "3845899", "revid": "539155", "url": "https://it.wikipedia.org/wiki?curid=3845899", "title": "Paul McNulty", "text": "Biografia.\nPaul McNulty stato descritto dal \"New Grove\" come \"\"famoso per l'elevato standard dei [suoi] strumenti\u201d\". La gamma di modelli che copia si estende dai primi pianoforti classici, come Silbermann (1749), Stein (1788) e Walter (1805?), agli strumenti romantici, come Graf (1819 e 1836), Pleyel (1830), Boisselot (1846) e Streicher (1868). La variet\u00e0 della produzione di McNulty ha cos\u00ec contribuito \"a fornire un'opportunit\u00e0 di estendere alla tastiera la pratica della prassi esecutiva storica del repertorio pianistico del xix secolo\" (New Grove). Frequenta nel 1976 il Conservatorio Peabody di chitarra classica si interessa di strumenti classici, tra i quali le prestazioni del liuto. Nel 1978 entra a far parte della \u201c\"Scuola del New England di Tecnologia degli strumenti a corda a tastiera\"\u201d dove studia sotto la guida di Bill Garlick. Nell'esame finale Paul ottenne il riconoscimento pi\u00f9 elevato: \u201c\"esaminatore d'accordatura\"\u201d.\nNegli anni successivi frequenta un seminario presso la fabbrica di pianoforte Steinway, a New York, venendo assunto come restauratore e tecnico. Nell'incessante ricerca del proprio perfezionamento McNulty scelse, per due anni, di dedicarsi alla carriera di costruttore di fortepiani, sotto la guida di Robert Smith, a Somerville, nel Massachusetts. Il primo strumento costruito fu acquistato dall'Accademia Norvegese di Musica di Oslo, dove funziona ancora perfettamente dopo venticinque anni. Incantati dal suono di questo strumento, sia il pianista austriaco Paul Badura-Skoda, sia Trevor Pinnock, ne ordinarono uno; Pinnock con questo strumento diede un concerto alla Carnegie Hall.\nNel 1986 John Gibbons invit\u00f2 Paul McNulty ad accompagnarlo nel suo tour europeo con L'orchestra del diciottesimo secolo di Frans Bruggen. Gibbons esegu\u00ec i concerti di Mozart K.491 in Do minore e K.466 in Re minore, durante il quale si distinse il suono del fortepiano di McNulty. Nello stesso anno si trasfer\u00ec ad Amsterdam. Nel 1988, presso la EXPO di Bruge, in Belgio, il fortepiano presentato fu oggetto di notevole interesse cui seguirono numerosi ordini.\nUna lunga ricerca del miglior materiale con il quale costruire il suo fortepiano, port\u00f2 Paul McNulty nella Repubblica Ceca. Nel 1823 si diceva che Conrad Graf prefer\u00ec ottenere la cassa di risonanza del fortepiano, attraverso alberi tagliati e raccolti dalla Schwarzenberg Forest (oggi Sumova) situata nel Sud della Boemia. Ancora oggi in zona \u00e8 presente lo stretto Canale di Schwarzenberg, che dal 1790 conduce alle sorgenti della Moldava e del Danubio per poi giungere a Vienna. Dal 1995 Paul ha vissuto e lavorato a Divi\u0161ov, una piccola citt\u00e0 ceca. Nel 2004 sposa la fortepianista russo-canadese Viviana Sofronitsky.\nFortepiani di Paul McNulty.\nNel 2009, Paul fabbrica la prima copia moderna di un fortepiano francese ottocentesco, un Pleyel, il costruttore preferito di Fryderyk Chopin. Nel 2011 \u00e8 la volta del fortepiano personale di Franz Liszt, uno strumento in stile Boisselot n\u00ba 2800, del 1846, che fu realizzato per il tour in Russia del celebre compositore e pianista. Ai due precedenti modelli, parte di un catalogo che permette l'esecuzione di opere dal classicismo al pieno romanticismo, si aggiunge infine la copia di un fortepiano in stile Streicher del 1868, con numero di serie vicino a quello dello strumento che il produttore volle regalare a Brahms (op. 6713, dello stesso anno). Brahms ne fu entusiasta e ne decant\u00f2 le lodi a Clara Schumann raccomandandole caldamente di acquistarne uno.\nA settembre 2018 i fortepiani di McNulty, una copia Graf del 1819, una copia Pleyel del 1830 e una copia Boisselot del 1826, sono stati usati nel corso della prima edizione del Concorso Internazionale Chopin su strumenti storici (International Chopin Competition on Period Instruments) organizzato dall\u2019Istituto Fryderyk Chopin. Nel 2020 Paul McNulty ha costruito per Malcolm Bilson il suo primo fortepiano Silbermann.\nAttualmente McNulty costruisce fortepiani adatti all'esecuzione di opere per pianoforte che vanno da Carl Philipp Emanuel Bach, Mozart, Beethoven a Chopin, Liszt e Brahms.\nDal 1985 McNulty ha fabbricato pi\u00f9 di 300 pianoforti, destinati a: Conservatorio di Torino, Conservatorio Arrigo Pedrollo di Vicenza, Conservatorio Claudio Monteverdi, 1\u00ba Concorso Internazionale di Chopin su strumenti d'epoca, Istituto Fryderyk Chopin, Glyndebourne Festival Opera, Op\u00e9ra national di Parigi, Royal Academy of Music, The Music and Arts University della citt\u00e0 di Vienna, Conservatoire national sup\u00e9rieur de musique et de danse di Parigi, Conservatorio di Versailles, The Schola Cantorum Basiliensis, Staatliche Hochschule f\u00fcr Musik di Trossingen, Universit\u00e0 di Stanford, Universit\u00e0 di Harvard, Prof. Paul Badura-Skoda, Nikolaus Harnoncourt, Prof. Malcolm Bilson, Katia &amp; Marielle Labeque, Kristian Bezuidenhout, Prof. Ronald Brautigam."}
{"id": "3845903", "revid": "1305772", "url": "https://it.wikipedia.org/wiki?curid=3845903", "title": "Rampazzo (disambigua)", "text": "Rampazzo"}
{"id": "3845906", "revid": "2043251", "url": "https://it.wikipedia.org/wiki?curid=3845906", "title": "Anfilochio di Iconio", "text": "Agiografia.\nFiglio di una distinta famiglia della Cappadocia, nacque forse a Cesarea, intorno al 340; suo padre era un eminente avvocato e sua madre Livia notevole per la gentilezza e saggezza.\nProbabilmente era primo cugino di Gregorio Nazianzeno, e fu portato nell'ambiente religioso della nobilt\u00e0 cristiana della sua provincia natale. Studi\u00f2 legge, pratic\u00f2 a Costantinopoli, ma ben presto si ritir\u00f2 a condurre una vita religiosa nelle vicinanze del suo amico e parente, il \"teologo\" di Nazianzo.\nFu presto coinvolto nel cerchio di influenza intorno a Basilio di Cesarea. All'inizio del 374 divenne vescovo dell'importante sede di Iconio, probabilmente messo l\u00ec da Basilio. Dopo la morte di Basilio, rimase in stretti rapporti con Gregorio di Nazianzo e lo accompagn\u00f2 al Primo Concilio di Costantinopoli (381), dove incontr\u00f2 Girolamo e convers\u00f2 con lui (\"De viris illustribus\", c. 133).\nNella storia della teologia occupa un posto di rilievo per la sua difesa della divinit\u00e0 dello Spirito Santo contro i macedoniani. Era a lui che Basilio ha dedicato la sua opera \"Sullo Spirito Santo\". Scrisse un'opera simile, ora quasi totalmente perduta. Sappiamo, per\u00f2, che la lesse a Girolamo in occasione del loro incontro a Costantinopoli.\nIl suo atteggiamento verso l'arianesimo \u00e8 illustrato dal noto aneddoto riguardante la sua udienza presso Teodosio I e Arcadio, suo figlio. Quando l'imperatore lo rimprover\u00f2 per aver ignorato la presenza di suo figlio, egli ricord\u00f2 che il Signore dell'universo aborrisce coloro che sono ingrati verso Suo Figlio, il loro Salvatore e Benefattore.\nEra molto energico contro i messaliani e contribu\u00ec all'estirpazione di quella setta (394). I suoi contemporanei lo apprezzarono quale eminente teologo e scrittore scientifico.\nOpere.\nIl suo unico vero e proprio lavoro esistente \u00e8, secondo Bardenhewer, l\"'Epistola Synodica\", una lettera contro l'eresia macedone in nome dei vescovi di Licaonia, probabilmente indirizzata ai vescovi della Licia. I \"Giambi di Seleuco\" offrono un catalogo precoce e importante degli scritti canonici.\nGli sono attribuite anche varie omelie, di cui alcune vengono considerate spurie.\nCulto.\nViene considerato santo dalla Chiesa cattolica che lo ricorda il 23 novembre. Dal Martirologio Romano: \"A Konya in Licaonia, nell'odierna Turchia, sant'Anfilochio, vescovo, che, compagno di eremo dei santi Basilio e Gregorio Nazianzeno e loro collega nell'episcopato, fu insigne per santit\u00e0 e dottrina e sostenne molte prove per la fede cattolica\"."}
{"id": "3845911", "revid": "1543377", "url": "https://it.wikipedia.org/wiki?curid=3845911", "title": "Cultura di Badari", "text": "La cultura di Badari \u00e8 un periodo della civilt\u00e0 egizia caratterizzato dall'esistenza dell'agricoltura in Alto Egitto nel V millennio a.C., dalla presenza di manufatti in rame e dalla prima produzione della maiolica. Fior\u00ec, secondo Vercoutter, tra il 4400 ed il 4000\u00a0a.C., ma potrebbe essere iniziato gi\u00e0 dal 5000\u00a0a.C. Questa cultura \u00e8 posta tra la fine della Cultura tasiana dell'Alto Egitto, la cultura di Merimde del Delta e l'inizio della cultura di Naqada sempre nell'Alto Egitto.\nFu identificata per la prima volta nell'area di El-Badari, da cui deriv\u00f2 il nome, nel 1923 da Guy Brunton e Gertrude Caton-Thompson.\nDescrizione.\nSono stati identificati circa 40 insediamenti e 600 tombe. La stratificazione sociale \u00e8 stata dedotta grazie alla sepoltura dei membri pi\u00f9 importanti della comunit\u00e0 in una zona a parte dei cimiteri. L'economia nel periodo badariano era basata principalmente sull'agricoltura, sulla pesca e sull'allevamento. Numerosi sono gli oggetti ritrovati: raschietti, perforatori, scuri, falcetti e teste di freccia a base concava. Nei vari cimiteri sono stati trovati resti di bestiame: cani e pecore. Venivano coltivati grano, orzo, lenticchie e tuberi ed in questo periodo venne iniziata anche la coltivazione del farro.\nSepolture e corredo.\nLa cultura \u00e8 famosa soprattutto grazie alle numerose sepolture ritrovate. I defunti erano sepolti in pozzi ovali, rannicchiati sul fianco sinistro, con la testa rivolta usualmente verso sud oppure a nord e avvolti in stuoie di canne. Le sepolture presentano un ricco corredo funerario, composto da piatti, ciotole, scodelle, gioielli e suppellettili utilizzate per la cura della persona. Le ceramiche presenti nelle sepolture, di colorazione rossa e bruna, rappresentano l'elemento pi\u00f9 caratteristico della cultura di Badari e presentano una superficie increspata e decorata.\nLe sepolture mostrano per la prima volta in Egitto una distinzione di ceto sociale.\nIn questa cultura fanno la loro comparsa le prime tavolozze per i belletti, che avranno grande diffusione nella cultura di Naqada.\nOrigini ancestrali.\nLa cultura di Badari non fu probabilmente limitata alla sola regione limitrofa, infatti alcuni reperti sono stati rinvenuti anche molto pi\u00f9 a sud, presso Mahgar Dendera, Ermonti, Nekheb e Hierakompolis (il cui nome originale era \"Nekhen\"), e ad est nel Uadi Hammamat."}
{"id": "3845912", "revid": "599013", "url": "https://it.wikipedia.org/wiki?curid=3845912", "title": "Jos\u00e9 Miracca", "text": "Biografia.\nPartecip\u00f2 con il Paraguay al Mondiale di calcio del 1930."}
{"id": "3845914", "revid": "38120", "url": "https://it.wikipedia.org/wiki?curid=3845914", "title": "Beppe Iachini", "text": ""}
{"id": "3845915", "revid": "297031", "url": "https://it.wikipedia.org/wiki?curid=3845915", "title": "Claude Moliterni", "text": "Carriera.\nIntraprende la sua carriera nel mondo dello spettacolo come sceneggiatore radiofonico. Sotto pseudonimo scrive diversi romanzi di spionaggio.\nNel 1965 \u00e8 tra i fondatori in Italia del Salone Internazionale dei Comics ripetendosi nel 1974 con il Festival international de la bande dessin\u00e9e d'Angoul\u00eame.\nNel 1973 diventa direttore del periodico Dargaud, mantenendo il ruolo fino al 1989 ed accompagnandolo nella direzione di riviste come Pilote e Lucky Luke Magazine. \nAutore di diversi personaggi pubblicati nelle riviste da lui dirette, come \"Marc Jordan\" su disegni di Bruno Brunetti oppure Agar su disegni di Robert Gigi."}
{"id": "3845916", "revid": "767487", "url": "https://it.wikipedia.org/wiki?curid=3845916", "title": "Quiterio Olmedo", "text": "Biografia.\nPartecip\u00f2 con il Paraguay al mondiale di calcio del 1930."}
{"id": "3845918", "revid": "2145086", "url": "https://it.wikipedia.org/wiki?curid=3845918", "title": "Viviana Sofronitsky", "text": "Biografia.\nNata a Mosca, nel seno della famiglia dell'illustre pianista russo Vladimir Sofronickij. Inizi\u00f2 gli studi musicali presso la Scuola musicale centrale e ottenne il titolo di dottore nel Conservatorio di Mosca. Nell'Unione Sovietica lavor\u00f2 con i primi ensemble allora attivi, 'Madrigal' e 'The Chamber Music Academy', diretti da Aleksej Ljubimov, oltre ad essere contemporaneamente in tourn\u00e9e come solista a Mosca, Leningrado, Kiev, Minsk, Sverdlovsk, ecc.\nNel 1989 si trasfer\u00ec negli Stati Uniti dove lavor\u00f2 presso l'Oberlin College, in Ohio. Nel 1990 and\u00f2 a vivere in Canada, dove fece carriera a Toronto nello spettacolo e nella registrazione della sua musica, facendo coppia con vari membri dell'orchestra Tafelmusik. Fu una fondatrice e prima direttrice artistica delle serie \u201cConcerti dell'Accademia\u201d, di Toronto. Viviana Sofronitsky \u00e8 cittadina canadese dal 1994.\nNel 1999 ottenne le lauree di performance storiche in clavicembalo, fortepiano e maestro di musica presso il Conservatorio Musicale della citt\u00e0 dell'Aia. Dal 2001 vive nella Repubblica Ceca, dove \u00e8 sposata con il costruttore di fortepiano Paul McNulty, sui cui strumenti altamente pregiati esegue e registra un ampio repertorio da Carl Philipp Emanuel Bach a Liszt. Nel 2010 Sofronitsky \u00e8 stata la prima pianista al mondo a registrare tutte le opere di Mozart per pianoforte e orchestra, su strumenti originali (PMC/ETCetera label). Nel 2017 \u00e8 stata la prima ad esibirsi sulla prima copia esistente del pianoforte di Varsavia di Chopin\u00a0\u2014 Buchholtz.\nViviana \u00e8 membro permanente dei festival internazionali di musica: \u00abUtrecht Oude Muziek Festival\u00bb e Muziek Netwerk\" (Paesi Bassi), \u00abLeipzig Bach Festival\u00bb, (Germania), \u00abKlang&amp; Raum Music Festival\u00bb Irsee, (Germania), \u00abFestival van Vlaanderen\u00bb, (Belgio), \u00abBrugge Early Music festival\u00bb, (Belgio), \u00abBerliner Tage f\u00fcr Alte Music\u00bb, (Germania), Bratislava Hammerklavier Festival, (Slovacchia), \u00abChopin Festival\u00bb, (Polonia), Chopin festival, (Polonia), Tage Alter Musik Osnabruck, (Germania), \u00abMidis-Minimes\u00bb, (Belgio), \u00abOslo Chamber Music Festival\u00bb, (Norvegia), \u00abVendsyssel Festival\u00bb , (Danimarca), \u00abPiano Folia Festival\u00bb, Le Touquet, (Francia), Printemps des Arts, Nantes, (Francia)"}
{"id": "3845926", "revid": "111536955", "url": "https://it.wikipedia.org/wiki?curid=3845926", "title": "Giuseppe in Egitto (Pontormo)", "text": "Giuseppe in Egitto \u00e8 un dipinto a olio su tavola (96,5x109,5\u00a0cm) di Pontormo, databile al 1518 circa e conservato nella National Gallery di Londra. La tavola faceva parte della decorazione della Camera nuziale Borgherini.\nStoria.\nA partire dal 1515 circa a Firenze Salvi Borgherini fece decorare la camera nuziale di suo figlio Pierfrancesco e della consorte Margherita Acciaiuoli con una \"boiserie\" e mobilio intagliato da Baccio d'Agnolo, progettista anche del palazzo dove si trovava l'insieme, il tutto decorato da una serie di pannelli figurati di Pontormo, Francesco Granacci e, in una fase immediatamente successiva, Andrea del Sarto e il Bacchiacca.\nIl tema era quello delle \"Storie di Giuseppe ebreo\", eroe virtuoso e casto spesso raffigurato come esempio per le giovani coppie. Il Pontormo dipinse quattro pannelli, \"Giuseppe riceve richieste d'aiuto dai fratelli\", \"Giuseppe venduto a Putifarre\", il \"Supplizio del fornaio\" e \"Giuseppe in Egitto\".\nIl risultato era cos\u00ec straordinario che nel 1529 la Signoria voleva farne dono a Francesco I di Francia, ma Margherita Acciaiuoli neg\u00f2 la richiesta di acquisto seccamente.\nGli eredi della coppia per\u00f2 non ressero molto alle lusinghe e fu cos\u00ec che nel 1584 Francesco I de' Medici ottenne le tavole di Andrea del Sarto e di Granacci, che sono agli Uffizi e alla Galleria Palatina, mentre le altre andarono disperse e si trovano oggi divise tra la National Gallery di Londra (tutte le tavole di Pontormo e due del Bacchiacca) e la Galleria Borghese di Roma (le quattro piccole tavole del Bacchiacca).\nLa tavola di \"Giuseppe in Egitto\", probabilmente l'ultima dipinta da Pontormo, entr\u00f2 nel museo londinese nel 1882 tramite acquisto.\nDescrizione e stile.\nL'opera \u00e8 forse la pi\u00f9 celebre e innovativa di tutto il ciclo pittorico Borgherini-Acciaiuoli. Racconta il ricongiungimento di Giuseppe con la sua famiglia in Egitto (Genesi 47,13 e 48) con una serie di episodi rappresentati contemporaneamente e su piani diversi, con un brulicare di personaggi e figure ispirato pi\u00f9 alle incisioni tedesche che alle tradizionali composizioni italiane. Nordico \u00e8 infatti l'aspetto di numerosi personaggi, delle vesti, del massiccio castello al centro e anche degli alberi che punteggiano qua e l\u00e0 il paesaggio.\nIn primo piano a sinistra Giuseppe presenta al faraone la sua famiglia da lui invitata a trasferirsi in Egitto; a destra Giuseppe procede sul carro trionfale trascinato da tre putti, mentre un quarto si erge su una colonna dietro il protagonista, il quale si sta piegando, aiutato da un altro fanciullo, verso un personaggio inginocchiato che gli presenta una supplica scritta, a simboleggiare il potere e la considerazione di cui egli godeva. A destra, su un edificio cilindrico, si avvolge una scala senza ringhiera, salita da Giuseppe che tiene per mano uno dei suoi figli mentre pi\u00f9 in alto un secondo fanciullo \u00e8 accolto dalla madre affettuosamente; dietro di essi sale il messaggero che ha mandato a chiamare Giuseppe su richiesta dell'anziano padre di lui Giacobbe. Giuseppe, i figli Efraim e Manasse sono infine accolti nella stanza aperta in alto a destra, dove Giacobbe, vecchissimo e ormai pronto a morire, impartisce loro la benedizione.\nIl protagonista appare quindi pi\u00f9 volte, in una sorta di narrazione continua, facilmente identificabile tramite la tunica ocra, il mantello violaceo e il copricapo rosso.\nTra i due edifici, ornati da statue che paiono vive, si assiepa una folla di persone mentre pi\u00f9 dietro, tra i macigni di un sentiero in salita, alcuni personaggi di difficile identificazione rivolgono la loro attenzione a quello che avviene in primo piano. Tra le sculture, quella maschile di sinistra appare come un omaggio al \"Bacco\" di Jacopo Sansovino, in una posa che sar\u00e0 sviluppata pochi anni dopo nel suo \"San Quintino\".\nSecondo la testimonianza di Vasari il ragazzo con la veste marrone e il mantello scuro seduto su un gradino al centro sarebbe un ritratto del giovane Bronzino, allievo di Pontormo."}
{"id": "3845927", "revid": "1713445", "url": "https://it.wikipedia.org/wiki?curid=3845927", "title": "Vilches (disambigua)", "text": ""}
{"id": "3845929", "revid": "297031", "url": "https://it.wikipedia.org/wiki?curid=3845929", "title": "Flavio Costantini", "text": "Biografia.\nDopo il diploma di Capitano di Lungo Corso presta servizio nella Marina Militare, raggiungendo il grado di Sottotenente di Vascello. Dal 1951 al '54 naviga con la Marina Mercantile. In questi anni il suo interesse principale \u00e8 la letteratura, in particolare Franz Kafka, di cui comincia a illustrare alcuni romanzi (\"America\", \"Il Processo\"). \nSbarcato definitivamente, si stabilisce a Rapallo, dove nel frattempo si era trasferita da Roma la sua famiglia. Per due anni progetta e disegna stoffe a Santa Margherita Ligure, poi si unisce allo studio grafico Firma di Genova e collabora con le riviste aziendali della Shell e della Esso. Lavora in maniera pi\u00f9 continua per l'Italsider. \nNel 1959, in seguito a un viaggio in Spagna inizia a lavorare a una serie di opere, realizzate a olio su tela, dedicate alla tauromachia. \nDai primi anni Sessanta, dopo un viaggio in Unione Sovietica e una serie di letture e ricerche sul movimento libertario internazionale (tra cui il libro di Victor Serge, considerato dall'artista fondamentale per la sua formazione, \"Memorie di un rivoluzionario\"), la sua attenzione si rivolge quasi esclusivamente alla storia sociale: tra il 1963 e il 1979 realizza una sessantina di tempere dedicate a alcuni dei principali, e spesso traumatici, eventi della storia dell'anarchia, traendo ispirazione, in particolare, dai maggiori attentati compiuti in Italia, Francia, Spagna e Stati Uniti tra la fine degli anni Settanta dell'Ottocento e la seconda met\u00e0 degli anni Venti del Novecento. \nLa caratteristica principale di queste opere \u00e8 l'attenzione millimetrica ai riferimenti bibliografici e iconografici dell'epoca, ricostruita con una estrema meticolosit\u00e0 di studio e di realizzazione pittorica. Il centro della riflessione dell'artista \u00e8 per\u00f2 sempre la figura del rivoluzionario e il suo gesto utopico e distruttivo, uno stato d'animo che proprio Serge aveva cos\u00ec riassunto: \"Sin dall'infanzia, mi sembra di aver sempre avuto, molto netto, il doppio sentimento che doveva dominarmi durante tutta la prima parte della mia vita: quello cio\u00e8 di vivere in un mondo senza evasione possibile, dove non restava che battersi per una evasione impossibile\". \nNella ricerca di Costantini, dagli anni Ottanta in poi, l'impossibilit\u00e0 di evadere dalla storia e dalle sue conseguenze coinvolge i carnefici come le vittime, o \u00e8 il risultato della semplice casualit\u00e0 degli eventi. Una condizione sostanzialmente assurda e permeata di un progressivo scetticismo nella \"salvazione\" politica e personale che l'artista esprime nella serie di opere dedicate all'uccisione dei Romanov come in quelle sul disastro del transatlantico Titanic. Unica possibilit\u00e0 di sopravvivenza, l'espressione artistica in tutte le sue forme: Costantini, sempre dagli anni Ottanta in poi, realizza una serie di ritratti - a tempera e collage - di scrittori e poeti, ritornando cos\u00ec all'origine della sua ispirazione, la letteratura. Uno dei suoi ultimi temi di ricerca sono stati alcuni eventi e protagonisti della Rivoluzione francese.\nDa un punto di vista stilistico, l'intera opera di Costantini ha un percorso completamente personale e autonomo: autodidatta, l'artista non hai mai nascosto la sua insofferenza per il mondo dell'arte e l'impossibilit\u00e0 di riconoscersi in un movimento artistico definito. Fin dall'inizio, la stessa adesione alla figurazione \u00e8 smentita dalle prospettive sempre spiazzanti e dalle proporzioni irregolari. Il tratto nero che delinea persone e architetture - a volte spesso, a volte solo un sottile reticolo che delinea le ombre - accompagna tutta la sua produzione ed \u00e8 diventato una delle caratteristiche inconfondibili dei suoi dipinti.\nCostantini \u00e8 anche illustratore di numerosi libri. Tra i principali \"Il cavallino di fuoco\" di Vladimir Majakovskij (1969; ristampa 2006), \"Cuore\" di Edmondo De Amicis (1977), \"La linea d'ombra\" di Joseph Conrad (1989), \"Ricordi dal sottosuolo\" di F\u00ebdor Dostoevskij (1997). Dal 1991 \u00e8 l'autore dei manifesti della biennale \"Piemonte e letteratura\" che si tiene a San Salvatore Monferrato (Alessandria).\nHa collaborato con le sue illustrazioni a numerosi quotidiani e periodici nazionali, tra cui \"La Domenica del Corriere\", \"Corriere della Sera\", \"La Repubblica\", \"L'Europeo\", \"Panorama\" e \"L'Espresso\" e ha esposto in numerose gallerie e musei in Italia e all'estero, tra cui si ricordano le mostre personali a Milano presso la Galleria del Naviglio e la galleria di Arturo Schwarz; le mostre antologiche a Ferrara, alla Triennale di Milano e al Museo Luzzati di Genova; la partecipazione alla XLII edizione della Biennale di Venezia.\nIl 1\u00ba luglio 2011, a Genova, \u00e8 stata costituita l'Associazione Archivio Flavio Costantini che promuove, valorizza, tutela e diffonde la conoscenza dell'opera dell'artista.\nBibliografia.\n\"Flavio Costantini. Romancero Anarchiste\", Eric Losfeld, Paris 1973.\n\"Flavio Costantini. The Art of Anarchy\", Cienfuegos Press, London 1975.\nFlavio Costantini, Pietro Favari, \"Ravachol &amp; Cia.\", Quadrangono Libri, Conegliano 1975.\nJacques Baynac, Flavio Costantini, \"Ravachol et ses compagnons\", Editions du Ch\u00eane, Paris 1976.\nGiorgio Soavi, \"Flavio Costantini: le sue prigioni\", in \"Il sogno continua\", Rizzoli, Milano 1982.\n\"Maestri Contemporanei. Costantini\", testo di Leonardo Sciascia, Vanessa, Milano 1983.\nGiorgio Soavi, \"Costantini\", in \"Il quadro che mi manca\", Garzanti, Milano 1986.\n\"La Galleria del Deposito. Un'esperienza d'avanguardia nella Genova degli anni Sessanta\", catalogo della mostra, Neos, Genova 2003.\nPaola Pallottino, \"Lacrime e veleni. Flavio Costantini e l'illustrazione di Cuore\", in \"Viaggio intorno a Cuore\", catalogo della mostra, Tormena, Genova 2005.\nRoberto Farina, \"Flavio Costantini. L'anarchia, molto cordialmente\", Milieu edizioni, Milano, 2016."}
{"id": "3845930", "revid": "599013", "url": "https://it.wikipedia.org/wiki?curid=3845930", "title": "Francisco Aguirre", "text": "Biografia.\nPartecip\u00f2 con il Paraguay al Mondiale di calcio del 1930."}
{"id": "3845932", "revid": "580", "url": "https://it.wikipedia.org/wiki?curid=3845932", "title": "Matteo Ricci (politico 1974)", "text": "\u00c8 stato anche Presidente della Provincia di Pesaro e Urbino dal 8 giugno 2009 al 23 giugno 2014 e vicepresidente del Partito Democratico dal 2013 al 2017.\nBiografia.\nStudia all'Istituto tecnico commerciale Bramante di Pesaro; si laurea nel 2003 in Scienze Politiche all'Universit\u00e0 degli Studi di Urbino \"Carlo Bo\" con una tesi dal titolo \u00ab\"Verso una Costituzione europea\"\u00bb.\nCarriera politica.\nNegli anni della scuola superiore aderisce al circolo giovanile Left e alla Sinistra giovanile, poi entra nel Partito Democratico della Sinistra. Alle amministrative del 1999 viene eletto al consiglio comunale di Pesaro con i Democratici di Sinistra sotto l'amministrazione di Oriano Giovanelli.\nNel 2003 diventa segretario comunale dei Democratici di Sinistra (DS) di Pesaro. Alle elezioni amministrative del 2004 viene rieletto consigliere comunale di Pesaro, e risulta essere il pi\u00f9 votato della citt\u00e0.\nNel 2005 diventa segretario DS della federazione provinciale di Pesaro e Urbino. Nel 2008, Ricci viene eletto segretario provinciale del nuovo Partito Democratico.\nAlle elezioni provinciali del 2009 viene candidato alla presidenza della Provincia di Pesaro e Urbino, in rappresentanza di una coalizione di centro-sinistra formata da: Partito Democratico, l'Italia dei Valori di Antonio Di Pietro, Rifondazione Comunista, Sinistra e Socialismo, Federazione dei Verdi e Partito dei Comunisti Italiani. Viene eletto Presidente della Provincia di Pesaro e Urbino al primo turno con il 52.13% dei consensi (114.584).\nDal 15 dicembre 2013 al 7 maggio 2017 \u00e8 stato vicepresidente del Partito Democratico sotto la direzione del segretario Matteo Renzi. Nell'ottobre 2016, fino all'elezione a segretario di Nicola Zingaretti, assume la responsabilit\u00e0 degli Enti Locali del partito entrando anche nella segreteria nazionale.\nIl 25 maggio 2014 viene eletto sindaco di Pesaro al primo turno, con il 60,51% dei voti, a capo di una coalizione di centro-sinistra comprendente Partito Democratico, liste di sinistra e liste civiche. Nel novembre dello stesso anno viene eletto nel direttivo dell'ANCI, di cui diventa anche Vicepresidente e gli viene affidata la delega per le politiche istituzionali e le riforme.\nIl 29 novembre 2018 viene eletto presidente di ALI Legautonomie. \nRicandidatosi a sindaco per le amministrative del 2019, viene rieletto al primo turno con il 57,32% delle preferenze.\nIl 26 febbraio 2021 il segretario del PD Nicola Zingaretti, dopo averlo voluto all'interno del comitato politico, gli attribuisce il compito di costituire e dirigere il coordinamento dei sindaci del partito. L'incarico viene confermato anche dal nuovo segretario PD Enrico Letta."}
{"id": "3845933", "revid": "1543377", "url": "https://it.wikipedia.org/wiki?curid=3845933", "title": "Santiago Ben\u00edtez", "text": "Biografia.\nPartecip\u00f2 con il Paraguay al Mondiale di calcio del 1930, in cui gioc\u00f2 una partita. Vinse tre titoli nazionali consecutivi con l'Olimpia nel 1927, 1928 e 1929."}
{"id": "3845935", "revid": "212348", "url": "https://it.wikipedia.org/wiki?curid=3845935", "title": "Pietro Somazzi", "text": "Biografia.\nImpar\u00f2 il mestiere nella zona di Torino. Nel 1672 realizza l'altare della Chiesa di Santa Maria delle Grazie e Sant'Agostino a Carignano, nel 1681 lavora agli stucchi della chiesa di San Filippo di Chieri e nel biennio 1684-1685 lavora nell'abbazia di Casanova a Carmagnola\nFra il 1683 e il 1703 realizza numerose decorazioni del Palazzo Reale di Torino. Nel 1688 \u00e8 l'autore degli stucchi in alcune stanze del Palazzo Madama e Casaforte degli Acaja. Altre sue opere si trovano presso la chiesa di San Lorenzo, la chiesa dello Spirito Santo, la Villa della Regina e la Reggia di Venaria Reale."}
{"id": "3845939", "revid": "158913", "url": "https://it.wikipedia.org/wiki?curid=3845939", "title": "Ceronetti", "text": ""}
{"id": "3845940", "revid": "767487", "url": "https://it.wikipedia.org/wiki?curid=3845940", "title": "Giuseppe riceve i fratelli", "text": "Giuseppe riceve i fratelli \u00e8 un dipinto a olio su tavola (36,2x142,2\u00a0cm) di Bacchiacca, databile al 1515 circa e conservato nella National Gallery di Londra. La tavola faceva parte della decorazione della Camera nuziale Borgherini.\nStoria.\nA partire dal 1515 circa Salvi Borgherini fece decorare la camera nuziale di suo figlio Pierfrancesco e della consorte Margherita Acciaiuoli con una \"boiserie\" e mobilio intagliato da Baccio d'Agnolo, progettista anche del palazzo dove si trovava l'insieme, il tutto decorato da una serie di pannelli figurati di Pontormo, Francesco Granacci e, in una fase immediatamente successiva, Andrea del Sarto e il Bacchiacca.\nIl tema era quello delle \"Storie di Giuseppe ebreo\", eroe virtuoso e casto spesso raffigurato come esempio per le giovani coppie. Bacchiacca dipinse sei tavolette, due di forma allungata, oggi a Londra, e quattro pannelli pi\u00f9 piccoli, oggi nella Galleria Borghese a Roma.\nIl risultato era cos\u00ec straordinario che nel 1529 la Signoria voleva farne dono a Francesco I di Francia, ma Margherita Acciaiuoli neg\u00f2 la richiesta di acquisto seccamente.\nGli eredi della coppia per\u00f2 non ressero molto alle lusinghe e fu cos\u00ec che nel 1584 Francesco I de' Medici ottenne le tavole di Andrea del Sarto e di Granacci, che sono agli Uffizi e alla Galleria Palatina, mentre le altre andarono disperse tra collezioni romane e fiorentine, e si trovano oggi divise tra la National Gallery di Londra (tutte le tavole di Pontormo e due di Bacchiacca) e la Galleria Borghese di Roma (le quattro piccole tavole di Bacchiacca).\nLa tavola di \"Giuseppe che riceve i fratelli\" entr\u00f2 nel museo londinese nel 1886 per acquisto.\nDescrizione e stile.\nDopo aver fatto arrestare e poco dopo scarcerare i fratelli che lo avevano venduto da fanciullo, Giuseppe, divenuto nel frattempo un importante funzionario del faraone d'Egitto, senza essere riconosciuto da essi li manda a casa richiedendo loro di portare con s\u00e9, la prossima volta che sarebbero tornati in Egitto, il loro fratello pi\u00f9 giovane Beniamino e il padre Giacobbe (Genesi, 43): egli li vuole infatti da lui in Egitto e il pannello mostra il loro arrivo, con i muli, la loro presentazione di doni a Giuseppe, che si affaccia al centro da un edificio a pianta centrale, e la loro ripartenza, a destra carichi dei sacchi di grani concessi dal loro parente, che non hanno ancora riconosciuto. Con loro sta il giovane Beniamino, vestito d'azzurro, ma non ancora il padre, che non \u00e8 voluto partire: Giuseppe dovr\u00e0 poi architettare per questo lo stratagemma della coppa rubata.\nLo svolgimento della scena sfrutta la forma orizzontale della tavola proponendo una lettura da sinistra a destra di facile comprensibilit\u00e0, senza i guizzi estrosi delle tavole di Pontormo o Andrea del Sarto, con uno svolgimento tradizionale e ordinato che comprende anche l'isocefalia di gran parte dei personaggi. Pi\u00f9 originale \u00e8 invece il trattamento del colore, che predilige toni brillanti e accesi, in un caleidoscopio molto gradevole, ma privo di quegli effetti atmosferici capaci di legare figure e paesaggio. L'ambientazione, con il paesaggio avvallato verso il centro dove fa da cerniera il grande edificio, visibile solo in parte, deriva fedelmente da esempi umbri di Perugino e Raffaello, mentre nell'affollamento di personaggi e nell'originalit\u00e0 della cromia, l'autore sembra sforzarsi di andare incontro alle novit\u00e0 pontormesche."}
{"id": "3845945", "revid": "767487", "url": "https://it.wikipedia.org/wiki?curid=3845945", "title": "Ballana", "text": "Ballana era un cimitero della Bassa Nubia. Fu scavato da Walter Bryan Emery tra il 1928 ed il 1931, durante un progetto di salvataggio prima della costruzione della grande diga di Assuan.\nDescrizione.\nFurono rinvenute un totale di 122 tombe sotto un incredibile numero di tumuli artificiali. Risalgono al periodo subito successivo al collasso dello stato Meroitico, ma prima della fondazione dei regni cristiani di Nubia, tra il 350 ed il 600. Solitamente contenevano una o pi\u00f9 camere sotterranee,con una camera funeraria principale. Alcune tombe sono state trovate integre, non toccate dai tombaroli, ma anche le tombe gi\u00e0 profanate contenevano molti oggetti votivi.\nGli oggetti rinvenuti sono soprattutto di origine nubiana, ma ne esistevano anche di provenienti dall'Egitto bizantino e dal mar Mediterraneo in generale. La cosa pi\u00f9 interessante \u00e8 una serie di corone proveniente da diverse tombe, che mostrano come le sepolture pi\u00f9 ricche appartenessero a re e regine locali. Assieme ai signori venivano sepolti cavalli e schiavi. Esistono pochi oggetti scritti nelle tombe. L'identificazione precisa dei proprietari delle tombe \u00e8 pressoch\u00e9 impossibile. \u00c8 stato anche ipotizzato che queste tombe fossero quelle dei re e della corte di Nobazia.\nUn'importante tomba \u00e8 quella etichettata come \"tomba 118\", composta da tre camere. Pu\u00f2 essere definita un classico esempio di tomba reale di Ballana, ed \u00e8 composta da una camera sepolcrale principale e da due camere che fungevano da magazzino. Il soffitto della camera sepolcrale \u00e8 collassato e la tomba, per questo motivo, si \u00e8 salvata dal saccheggio dei tombaroli. Il corpo del defunto \u00e8 stato rinvenuto deposto sopra una bara. Molto probabilmente si trattava di un re, dato che sulla sua testa \u00e8 stata trovata una corona. Sotto la bara si trovavano i resti di una grande scacchiera da gioco in legno, armi ed una sedia pieghevole in ferro. C'erano anche gli scheletri di un giovane servo maschio e di una mucca. Nelle due camere laterali furono scoperti gli scheletri di altri servi, oltre a ceramiche e numerose lampade in bronzo.\nLe tombe di Ballana appartengono ad una complessa cultura definita Gruppo X. A causa dei ritrovamenti avvenuti in questo cimitero, viene spesso definita anche cultura di Ballana. L'originario cimitero di Ballana \u00e8 stato sommerso dal Lago Nasser dopo la costruzione, nel 1958, della diga di Assuan."}
{"id": "3845950", "revid": "767487", "url": "https://it.wikipedia.org/wiki?curid=3845950", "title": "Eusebio D\u00edaz", "text": "Biografia.\nPartecip\u00f2 con il Paraguay al mondiale di calcio del 1930, in cui gioc\u00f2 due partite."}
{"id": "3845952", "revid": "291370", "url": "https://it.wikipedia.org/wiki?curid=3845952", "title": "Lacrimae rerum", "text": "Lacrimae rerum \u00e8 un'espressione latina che significa \"lacrime delle cose\", presente nel verso 462 del primo libro dell'Eneide di Virgilio; \u00e8 usata nel linguaggio comune per indicare la \"tristezza\" delle cose. La frase dell'Eneide, pronunziata piangendo da Enea rivolgendosi ad Acate, recita: \"Sunt lacrimae rerum et mentem mortalia tangunt\" (\"Sono le lacrime delle cose, e le cose mortali toccano la mente\"; Augusto Rostagni la traduce: \"la storia \u00e8 lacrime, e l'umano soffrire commuove la mente\"); l'eroe pronuncia queste parole prima dell'incontro con Didone, alla vista delle incisioni sulla guerra di Troia, scolpite in un tempio cartaginese dedicato a Giunone.\nRobert Fagles la traduce in inglese cos\u00ec: \"The world is a world of tears, and the burdens of mortality touch the heart\". E Robert Fitzgerald: \"They weep here \\ For how the world goes, and our life that passes \\ Touches their hearts\"."}
{"id": "3845953", "revid": "125251485", "url": "https://it.wikipedia.org/wiki?curid=3845953", "title": "Aristarco di Tessalonica", "text": "Agiografia.\nAristarco, un \"greco di Tessalonica\" (), \u00e8 stato uno dei primi cristiani di cui si hanno notizie in alcuni passi del Nuovo Testamento. Citato tre volte negli Atti degli Apostoli: la prima quando a Efeso insieme a Caio, un altro macedone, Aristarco fu coinvolto in un tumulto, sequestrato dalla folla e portato in un teatro (); la seconda \u00e8 citato come rappresentante di Tessalonica assieme a Secondo quando torn\u00f2 con Paolo dalla Grecia verso l'Asia, nella colletta per Gerusalemme (); l'ultima, prigioniero insieme a Paolo in viaggio verso Roma: a Cesarea si imbarc\u00f2 con Paolo su una nave di Edremit (Adramyttium) diretto a Myra in Licia ().\nViene ricordato due volte da Paolo stesso nelle Lettere: Aristarco \u00e8 descritto come Paolo \"prigioniero\" () e \"compagno operaio\" ().\nCulto.\nDal Martirologio Romano alla data del 4 agosto: \"Commemorazione di sant'Aristarco di Salonicco, che fu discepolo di san Paolo Apostolo, suo fedele compagno di viaggi e compagno di prigionia a Roma\".\nNella Chiesa ortodossa orientale Aristarco \u00e8 identificato come uno dei Settanta apostoli e vescovo di Apamea. \nEgli \u00e8 commemorato come santo e martire il 4 gennaio, 14 aprile e 27 settembre."}
{"id": "3845958", "revid": "767487", "url": "https://it.wikipedia.org/wiki?curid=3845958", "title": "I giorni della vendemmia", "text": "I giorni della vendemmia \u00e8 un film del 2010, primo lungometraggio di Marco Righi.\nTrama.\nNel settembre torrido del 1984, Elia vive con i genitori nella campagna emiliana, nota per la commistione di cattolicesimo e socialismo nostrano. William, il padre, ha una forte inclinazione ideologica al marxismo mentre la madre Maddalena \u00e8 una fervente cattolica. Il tempo \u00e8 quello della vendemmia, e ad aiutare nel vigneto di famiglia arriva la nipote di una coppia di compaesani: Emilia. Presuntuosa e disinvolta, Emilia \u00e8 una rivoluzione nella quotidianit\u00e0 provinciale di Elia.\nProduzione.\nIl film \u00e8 stato realizzato in sole due settimane di riprese, in un'unica location; le scene del lungometraggio sono state girate tra la campagna di Masone e quella di Gavassa, entrambe frazioni di Reggio Emilia.\nDistribuzione.\nIl film \u00e8 stato distribuito nelle sale cinematografiche italiane dalla primavera 2012.\nCollegamenti con altre opere.\nIl lungometraggio emiliano si rif\u00e0 indubbiamente all'iconografia letteraria dello scrittore correggese Pier Vittorio Tondelli, in particolar modo dalla sua opera d'esordio \"Altri libertini\". Una citazione da quest'ultima compare proprio in apertura della pellicola e recita: \"\u00abSulla mia terra, semplicemente ci\u00f2 che sono mi aiuter\u00e0 a vivere\u00bb\".\nColonna sonora.\nLe musiche originali sono state appositamente composte e arrangiate da Roberto Rabitti (regista del cortometraggio Premio Avanti al Torino Film Festival nel 2008 con \"Cadono Mamme\") ma non sono ancora state pubblicate e disponibili.\nTra le musiche non originali c'\u00e8 il compositore messicano Murcof (Fernando Corona), con il brano \"Una\", tratto dall'album \"Utopia\", e il cantautore contemporaneo statunitense Jeremy Jay con il singolo \"Beautiful Rebel\" in chiusura del film, tratta del suo secondo album \"A Place Where We Can Go\".\nAccoglienza.\nCritica.\nLa critica nazionale e internazionale ha accolto favorevolmente il lungometraggio ritrovando in esso gli elementi di dualismo \"guareschiano\", tra comunismo e cattolicesimo, tipicamente emiliani."}
{"id": "3845959", "revid": "599013", "url": "https://it.wikipedia.org/wiki?curid=3845959", "title": "Maurizio Lizzani", "text": "Carriera.\nMilita nella Pro Sesto a partire dal 1985, due anni pi\u00f9 tardi ottiene la promozione dal Campionato Interregionale alla Serie C2 dove milita fino al 1990.\nIn tale anno passa al in Serie C1 dove alla prima stagione ottiene la promozione in Serie B, categoria nella quale milita coi lagunari fino al 1993. \nIn seguito gioca ancora in cadetteria con , Fidelis Andria e per alcuni mesi nell'.\nNel novembre 1995 passa all' dove rimane per cinque stagioni fra Serie C1 e Serie C2.\nSuccessivamente indossa le maglie di Legnano e Pordenone in Serie C2.\nIn carriera ha totalizzato 100 presenze (e 3 reti) in Serie B."}
{"id": "3845965", "revid": "1971044", "url": "https://it.wikipedia.org/wiki?curid=3845965", "title": "Camboglanna", "text": "Camboglanna \u00e8 stato un \"castrum\" romano lungo il Vallo di Adriano, tra il forte di Petriana a occidente e quello di Banna a oriente. Situato ove sorge la moderna Castlesteads, in cima ad un alto sperone che domina la Valle di Cambeck, si trovava a circa 11\u00a0km a ovest di Birdoswald, e controllava un importante accesso al Vallo, difendendo il versante orientale del Cambeck dagli invasori provenienti dall'area di Bewcastle. Il sito fu drasticamente sbancato nel 1791, quando vi furono costruiti i giardini di Castlesteads House. Si ritiene che il nome \u00abCamblogana\u00bb significasse \u00abriva incurvata\u00bb.\nInizialmente si riteneva, sulla base della \"Notitia dignitatum\", che Cambloganna fosse il nome del forte a Birdoswald; successivamente si \u00e8 identificato con il forte di Castlesteads, mentre quello di Birdoswald \u00e8 stato riconosciuto come Banna.\nStruttura.\nIl forte era un quadrato di 120\u00a0m di lato; disposto secondo l'asse nord-ovest per sud-est, domina il burrone del Cambeck, la cui erosione ha distrutto il lato nord-ovest del forte stesso.\nIl forte fu costruito all'interno del Vallo, ma staccato da esso; si tratta dell'unico forte del Vallo ad avere questa caratteristica. Pare che il Vallo fosse stato gi\u00e0 costruito nel punto migliore per attraversare il Cambeck e che, quando si costru\u00ec il forte, lo si colloc\u00f2 nel punto pi\u00f9 fortificato piuttosto che adiacente al Vallo.\nScavi.\nIl forte fu parzialmente scavato nel 1934, con la scoperta delle mura, a parte di quello nord-orientale. Le doppie porte di nord-est e di sud-ovest e la torre dell'angolo meridionale furono riportati alla luce in questa occasione. Fu anche stabilito che il forte era difeso da un solo fossato. Diversi altari furono ritrovati sul sito e sono stati conservati.\nPrecedentemente, nel 1741, un impianto termale esterno fu scoperto e parzialmente scavato."}
{"id": "3845966", "revid": "767487", "url": "https://it.wikipedia.org/wiki?curid=3845966", "title": "Giuseppe perdona i fratelli", "text": "Giuseppe perdona i fratelli \u00e8 un dipinto a olio su tavola (36,2x141,6\u00a0cm) di Bacchiacca, databile al 1515 circa e conservato nella National Gallery di Londra. La tavola faceva parte della decorazione della Camera nuziale Borgherini.\nStoria.\nA partire dal 1515 circa Salvi Borgherini fece decorare la camera nuziale di suo figlio Pierfrancesco e della consorte Margherita Acciaiuoli con una \"boiserie\" e mobilio intagliato da Baccio d'Agnolo, progettista anche del palazzo dove si trovava l'insieme, il tutto decorato da una serie di pannelli figurati di Pontormo, Francesco Granacci e, in una fase immediatamente successiva, Andrea del Sarto e il Bacchiacca.\nIl tema era quello delle \"Storie di Giuseppe ebreo\", eroe virtuoso e casto spesso raffigurato come esempio per le giovani coppie. Bacchiacca dipinse sei tavolette, due di forma allungata, oggi a Londra, e quattro pannelli pi\u00f9 piccoli, oggi nella Galleria Borghese a Roma.\nIl risultato era cos\u00ec straordinario che nel 1529 la Signoria voleva farne dono a Francesco I di Francia, ma Margherita Acciaiuoli neg\u00f2 la richiesta di acquisto seccamente.\nGli eredi della coppia per\u00f2 non ressero molto alle lusinghe e fu cos\u00ec che nel 1584 Francesco I de' Medici ottenne le tavole di Andrea del Sarto e di Granacci, che sono agli Uffizi e alla Galleria Palatina, mentre le altre andarono disperse tra collezioni romane e fiorentine, e si trovano oggi divise tra la National Gallery di Londra (tutte le tavole di Pontormo e due di Bacchiacca) e la Galleria Borghese di Roma (le quattro piccole tavole di Bacchiacca).\nLa tavola di \"Giuseppe che perdona i fratelli\" entr\u00f2 nel museo londinese nel 1886 per acquisto.\nDescrizione e stile.\nDopo aver architettato lo stratagemma della coppa rubata, facendola nascondere nella coppa del fratello pi\u00f9 piccolo Beniamino, Giuseppe trattiene con s\u00e9 il fanciullo come schiavo, certo che solo cos\u00ec riuscir\u00e0 a far partire da Israele suo padre Giacobbe (Genesi 44).\nLa scena mostra i fratelli di Giuseppe (che ancora non lo hanno riconosciuto), che vengono portati da esso con il piccolo Beniamino arrestato; tutti i personaggi si ritrovano nella parte destra dove Giuseppe, davanti a un edificio classicheggiante, tiene un discorso in cui si rivela ai fratelli che anni prima l'avevano venduto come schiavo per invidia.\nLo svolgimento della scena sfrutta la forma orizzontale della tavola proponendo una lettura da sinistra a destra di facile comprensibilit\u00e0, senza i guizzi estrosi delle tavole di Pontormo o Andrea del Sarto, con uno svolgimento tradizionale e ordinato che comprende anche l'isocefalia di gran parte dei personaggi. Pi\u00f9 originale \u00e8 invece il trattamento del colore, che predilige toni brillanti e accesi, in un caleidoscopio molto gradevole, ma privo di quegli effetti atmosferici capaci di legare figure e paesaggio. L'ambientazione, con il paesaggio dolcemente sfumato dalla prospettiva aerea, ha il sapore delle vedute umbre di Perugino e Raffaello, mentre nell'affollamento di personaggi e nell'originalit\u00e0 della cromia l'autore sembra sforzarsi di andare incontro alle novit\u00e0 pontormesche."}
{"id": "3845978", "revid": "647919", "url": "https://it.wikipedia.org/wiki?curid=3845978", "title": "Safety (singolo)", "text": ""}
{"id": "3845982", "revid": "1228162", "url": "https://it.wikipedia.org/wiki?curid=3845982", "title": "Difenilcloroarsina", "text": "La difenilcloroarsina (DA) \u00e8 il composto chimico di formula (C6H5)2AsCl. In condizioni normali \u00e8 un solido cristallino incolore e inodore. Il composto \u00e8 tossico ed \u00e8 stato usato come arma chimica. Viene usato anche come intermedio per la sintesi di altri composti arsenorganici.\nSintesi e struttura.\nLa difenilcloroarsina fu sintetizzata per la prima volta da La Coste e Michaelis nel 1878. In accordo con la teoria VSEPR la molecola \u00e8 piramidale, con al vertice un atomo di As(III).\nUsi.\nLa difenilcloroarsina fu usata come arma chimica con nome Clark 1 per la prima volta sul fronte occidentale durante la guerra di trincea della prima guerra mondiale. Altri composti di effetto analogo sono la difenilcianoarsina (DC, Clark 2) e la difenilaminocloroarsina (DM, adamsite, Clark 3). \nLa difenilcloroarsina \u00e8 un reagente utile per la sintesi di altri composti arsenicati, ad esempio per reazione con reattivi di Grignard:\nIndicazioni di sicurezza.\nLa difenilcloroarsina \u00e8 disponibile in commercio. Provoca starnuti, tosse, cefalea, salivazione e vomito. Il composto non \u00e8 classificato esplicitamente nella Direttiva 67/548/CE, ma come composto dell'arsenico va considerato molto tossico e pericoloso per l'ambiente."}
{"id": "3845988", "revid": "767487", "url": "https://it.wikipedia.org/wiki?curid=3845988", "title": "Ricerca della coppa rubata", "text": "La Ricerca della coppa rubata \u00e8 un dipinto a olio su tavola (26x19 cm) di Bacchiacca, databile al 1515-1516 circa e conservato nella Galleria Borghese di Roma. La tavola faceva parte della decorazione della Camera nuziale Borgherini.\nStoria.\nA partire dal 1515 circa Salvi Borgherini fece decorare la camera nuziale di suo figlio Pierfrancesco e della consorte Margherita Acciaiuoli con una \"boiserie\" e mobilio intagliato da Baccio d'Agnolo, progettista anche del palazzo dove si trovava l'insieme, il tutto decorato da una serie di pannelli figurati di Pontormo, Francesco Granacci e, in una fase immediatamente successiva, Andrea del Sarto e il Bacchiacca.\nIl tema era quello delle \"Storie di Giuseppe ebreo\", eroe virtuoso e casto spesso raffigurato come esempio per le giovani coppie. Bacchiacca dipinse sei tavolette, due di forma allungata, oggi a Londra, e quattro pannelli pi\u00f9 piccoli, oggi nella Galleria Borghese a Roma.\nIl risultato era cos\u00ec straordinario che nel 1529 la Signoria voleva farne dono a Francesco I di Francia, ma Margherita Acciaiuoli neg\u00f2 la richiesta di acquisto seccamente.\nGli eredi della coppia per\u00f2 non ressero molto alle lusinghe e fu cos\u00ec che nel 1584 Francesco I de' Medici ottenne le tavole di Andrea del Sarto e di Granacci, che sono agli Uffizi e alla Galleria Palatina, mentre le altre andarono disperse tra collezioni romane e fiorentine, e si trovano oggi divise tra la National Gallery di Londra (tutte le tavole di Pontormo e due di Bacchiacca) e la Galleria Borghese di Roma (le quattro piccole tavole di Bacchiacca).\nDescrizione e stile.\nRitrovati i suoi fratelli, che tanti anni prima l'avevano veduto come schiavo, Giuseppe, senza farsi riconoscere, li riempie di regali e chiede loro di tornare in Egitto col padre e col fratello pi\u00f9 piccolo perch\u00e9 desidera ricongiungere la sua famiglia nella terra in cui \u00e8 diventato uno dei pi\u00f9 importanti funzionari del faraone. Ma siccome al viaggio successivo essi si presentano col piccolo Beniamino ma non col padre Giacobbe, Giuseppe \u00e8 costretto a escogitare un piano per ottenere quello che desidera.\nFa dunque nascondere la coppa d'argento del sovrano nel sacco di Beniamino, in modo da poterlo trattenere a s\u00e9 come schiavo, facendo s\u00ec che la prossima volta il padre, tanto attaccato al figlio minore, venga in viaggio. La scena della \"Ricerca della coppa rubata\" (Genesi 44, 6) mostra un gruppo di armati che ferma la carovana dei fratelli di Giuseppe, bloccandoli e facendo scendere Beniamino dal mulo che lo trasporta.\nCompressi nel poco spazio, le numerose figure stanno accalcate in una variet\u00e0 di pose, ma senza allontananrsi troppo dalla tradizione, come dimostra la sostanziale isocefalia. La tecnica pittorica \u00e8 invece pi\u00f9 aggiornata, con l'uso di colori brillanti e effetti cangianti, nonch\u00e9 un uso accentuato delle sfumature per restituire effetti di volume.\nIl paesaggio, con una citt\u00e0 murata vicina a una radura con alberi, \u00e8 dipinto nel solco della tradizione centro-italiana."}
{"id": "3845993", "revid": "1543377", "url": "https://it.wikipedia.org/wiki?curid=3845993", "title": "Romildo Etcheverry", "text": "Carriera.\nPartecip\u00f2 con il Paraguay al Mondiale di calcio del 1930, in cui gioc\u00f2 una partita. Nel 1934 vinse il campionato argentino con il Boca Juniors."}
{"id": "3845999", "revid": "834", "url": "https://it.wikipedia.org/wiki?curid=3845999", "title": "EFAF CUP", "text": ""}
{"id": "3846001", "revid": "767487", "url": "https://it.wikipedia.org/wiki?curid=3846001", "title": "Ritrovamento della coppa rubata nel sacco di Beniamino", "text": "Il Ritrovamento della coppa rubata nel sacco di Beniamino \u00e8 un dipinto a olio su tavola (26x19 cm) di Bacchiacca, databile al 1515-1516 circa e conservato nella Galleria Borghese di Roma. La tavola faceva parte della decorazione della Camera nuziale Borgherini.\nStoria.\nA partire dal 1515 circa Salvi Borgherini fece decorare la camera nuziale di suo figlio Pierfrancesco e della consorte Margherita Acciaiuoli con una \"boiserie\" e mobilio intagliato da Baccio d'Agnolo, progettista anche del palazzo dove si trovava l'insieme, il tutto decorato da una serie di pannelli figurati di Pontormo, Francesco Granacci e, in una fase immediatamente successiva, Andrea del Sarto e il Bacchiacca.\nIl tema era quello delle \"Storie di Giuseppe ebreo\", eroe virtuoso e casto spesso raffigurato come esempio per le giovani coppie. Bacchiacca dipinse sei tavolette, due di forma allungata, oggi a Londra, e quattro pannelli pi\u00f9 piccoli, oggi nella Galleria Borghese a Roma.\nIl risultato era cos\u00ec straordinario che nel 1529 la Signoria voleva farne dono a Francesco I di Francia, ma Margherita Acciaiuoli neg\u00f2 la richiesta di acquisto seccamente.\nGli eredi della coppia per\u00f2 non ressero molto alle lusinghe e fu cos\u00ec che nel 1584 Francesco I de' Medici ottenne le tavole di Andrea del Sarto e di Granacci, che sono agli Uffizi e alla Galleria Palatina, mentre le altre andarono disperse tra collezioni romane e fiorentine, e si trovano oggi divise tra la National Gallery di Londra (tutte le tavole di Pontormo e due di Bacchiacca) e la Galleria Borghese di Roma (le quattro piccole tavole di Bacchiacca).\nDescrizione e stile.\nRitrovati i suoi fratelli, che tanti anni prima l'avevano veduto come schiavo, Giuseppe, senza farsi riconoscere, li riempie di regali e chiede loro di tornare in Egitto col padre e col fratello pi\u00f9 piccolo perch\u00e9 desidera ricongiungere la sua famiglia nella terra in cui \u00e8 diventato uno dei pi\u00f9 importanti funzionari del faraone. Ma siccome al viaggio successivo essi si presentano col piccolo Beniamino ma non col padre Giacobbe, Giuseppe \u00e8 costretto a escogitare un piano per ottenere quello che desidera.\nFa dunque nascondere la coppa d'argento del sovrano nel sacco di Beniamino, in modo da poterlo trattenere a s\u00e9 come schiavo, facendo s\u00ec che la prossima volta il padre, tanto attaccato al figlio minore, venga in viaggio. La scena del \"Ritrovamento della coppa rubata nel sacco di Beniamino\" (Genesi 44, 12) mostra un gruppo di armati che, dopo aver fermato il gruppo dei fratelli nella scena precedente (\"Ricerca della coppa rubata\") apre i sacchi di ciascuno, compreso quello del piccolo Beniamino seduto in basso al centro. In alto si vede una scena che avviene dopo, scavalcando il pannello di \"Giuseppe che perdona i fratelli\": questi ultimi tornano infatti a Canaan senza il pi\u00f9 piccolo e qui trovano il padre Giacobbe che li accoglie sorpreso, girandosi da una panca davanti a un tavolino presso la sua abitazione.\nCompressi nel poco spazio, le numerose figure stanno accalcate in una variet\u00e0 di pose, ora frontali, ora di profilo, ora di spalle, ma senza allontananrsi troppo dalla tradizione, come dimostra la sostanziale isocefalia delle figure. La tecnica pittorica \u00e8 invece pi\u00f9 aggiornata, con l'uso di colori brillanti e effetti cangianti, nonch\u00e9 un uso accentuato delle sfumature per restituire effetti di volume.\nIl paesaggio ha qui accenti pi\u00f9 nordici, con l'albero sinistro al centro e la casa dal tetto a falde spioventi, ispirati dalla conoscenza delle stampe nordiche, diretta o magari filtrata dai lavori coevi del collega Pontormo."}
{"id": "3846007", "revid": "709565", "url": "https://it.wikipedia.org/wiki?curid=3846007", "title": "Barbara Adams", "text": "Lavoro per molti anni a Hierakonpolis, dove fu co-direttore della spedizione. In precedenza aveva lavorato presso il Petrie Museum of Egyptian Archaeology di Londra, ed effettuato scavi in Inghilterra.\nInizio della carriera e il Petrie museum.\nNel 1962 Barbara Adams divenne assistente del museo di storia naturale. Essendosi specializzata in entomologia all'inizio della carriera, ed essendo coinvolta in attivit\u00e0 presso il \"British Museum of Natural history\", divenne assistente di R. B. Benson. Aver appreso la procedura scientifica utilizzata nella preparazione dei musei le permise di trasferirsi nel 1964 presso il dipartimento di antropologia di K.P. Oakley. Qui impar\u00f2 a conoscere gli artefatti ed acquis\u00ec conoscenza dell'anatomia scheletrica dell'uomo. L'anno successivo il suo impiego con il professor Harry Smith diede un impulso alla sua carriera, dato che la Edward Chair di archeologia egizia della \"University College of London\", prima occupata da W.M.F. Petrie, era in quel periodo assegnata allo stesso Smith.\nLa prima esperienza pratica di scavi la fece nello Yorkshire, con l'universit\u00e0 di Leeds, nello stesso anno (1965), assistendo agli scavi nel cimitero di Winchester ed imparando a conoscere artefatti del Mediterraneo nel sito romano-britannico di Dragonby (Lincolnshire), nel 1966. A questo segu\u00ec un seminario, sempre nel 1966, con artefatti provenienti da Hierakonpolis. Si trasfer\u00ec la prima volta in Egitto nel 1969, per studiare le tecniche sul campo con l'universit\u00e0 di Cambridge.\nUn testo del 1974 che trattava dell'antica Hierakonpolis le permise di conoscere i reperti catalogati da Quibell e Green, e grazie ad una descrizione delle note di campo di F.W. Green si interess\u00f2 negli anni seguenti dei documenti archiviati nel Regno Unito. La sua conoscenza della collezione Petrie gli permise di essere nominata assistente curatore presso il Petrie museum.\nHierakonpolis ed oltre.\nFu esperta di ceramiche nei nuovi scavi di Michael A. Hoffman del 1979-1980, lavorando presso un cimitero di et\u00e0 predinastica, e proseguendo questa occupazione fino al 1986. Nel 1981 fu anche assistente di Walter Fairservis a Nekhan nel 1981 e nel 1984. Dopo la morte di Hoffmann lo scavo pass\u00f2 sotto la direzione di Friedmann e della stessa Adams (come co-direttori), proseguendo fino al 1996.\nFu editrice della rivista \"Shire Egyptology Series\" (che pubblic\u00f2 un totale di 25 libri).\nIl suo ultimo lavoro era basato su frammenti di vaso provenienti da un cimitero di Abydos."}
{"id": "3846009", "revid": "729019", "url": "https://it.wikipedia.org/wiki?curid=3846009", "title": "Battaglia di Fidene (437 a.C.)", "text": "La battaglia di Fidene del 437 a.C. si svolse nei primi anni della Repubblica romana, tra l'esercito romano, guidato dal dittatore Mamerco Emilio Mamercino, ed una coalizione nemica, formata da Fidenati, Etruschi di Veio, i Falisci e i Capenati, guidata dal re etrusco Lars Tolumnio. I Romani ebbero la meglio.\nAntefatto.\nMentre a Roma, l'annosa contesa tra Plebei e Patrizi, aveva portato per il 438 a.C. all'elezione dei Tribuni consolari (furono eletti Lucio Quinzio Cincinnato, figlio di Cincinnato, Mamerco Emilio Mamercino e Lucio Giulio Iullo) in luogo degli ordinari consoli di nomina senatorile, la colonia romana di Fidene si alle\u00f2 con la citt\u00e0 etrusca di Veio.\nNon solo i Fidenati abbandonarono l'alleanza con Roma, ma Tolumnio, per far in modo che la scelta di campo di Fidene fosse irreversibile, fece uccidere i tre romani inviati a Fidene, per chiedere le motivazioni della decisione.\nA Roma si decise di affidare la guerra ai consoli dell'anno successivo, quando furono eletti alla massima magistratura Marco Geganio Macerino e Lucio Sergio Fidenate, cui fu affidato il comando delle azioni belliche.\nLucio Sergio guid\u00f2 immediatamente l'esercito romano contro l'esercito veiente, guidato da Tolumnio, in uno scontro campale lungo le sponde dell'Aniene; i romani ebbero la meglio, ma lo scontro fu cos\u00ec violento, e caus\u00f2 cos\u00ec tante perdite anche tra i romani, che si decise per la nomina di un dittatore, cui affidare la campagna militare.\nLa battaglia.\nMamerco Emilio Mamercino, nominato dittatore, a sua volta nomin\u00f2 Magister equitum Lucio Quinzio Cincinnato, figlio di Cincinnato e suo collega nel tribunato dell'anno precedente, e come suoi legati, volle Tito Quinzio Capitolino Barbato, gi\u00e0 sei volte console, e Marco Fabio Vibulano\nLa coalizione nemica, che si era ritirata dalla campagna romana fino alle colline intorno a Fidene, aspett\u00f2 l'arrivo degli alleati Falisci e dei Capenati, prima di porre il proprio campo davanti alle mura di Fidene.\nI romani posero il proprio accampamento vicino alla confluenza dell'Aniene con il Tevere, ponendo delle fortificazioni a protezione del campo.\nMentre i romani erano intenzionati a provocare immediatamente la battaglia, Tolumnio, che come i fidenati pareva pi\u00f9 propenso a temporeggiare, si decise allo scontro, soprattutto perch\u00e9 preoccupato dei Falisci, desiderosi di dar subito battaglia perch\u00e9 lontani dalle propria citt\u00e0.\nTolumnio schier\u00f2 i Veienti sull'ala destra, i Fidenati al centro, e i Falisci e i Capenati sulla sinistra. Mamerco affid\u00f2 a Tito Quinzio le operazioni contro i Fidenati, a Barbato quelle contro i Veienti, riservandosi il comando dei soldati opposti ai Falisci e Capenati.\nMamerco lasci\u00f2 la cavalleria sotto il comando del Magister equitum, in modo che potesse intervenire su tutto il fronte della battaglia, ma non dimentic\u00f2 di lasciare alcune guarnigioni di soldati a protezione del campo, sotto il comando di Marco Favio Vibulano, mossa che risult\u00f2 decisiva per contrastare un attacco a sorpresa, portato al campo da parte della cavalleria etrusca, mentre infuriava la battaglia tra i due eserciti.\nLo scontro ebbe il suo punto di svolta con la morte di Tolumnio provocata dall'azione solitaria di Aulo Cornelio Cosso:\nLe file dei nemici dei romani, scompaginate e messe in fuga dopo la morte di Tolumnio, furono massacrate dai romani, che arrivarono a far razzia fino nelle campagne di Veio.\nPer questa vittoria Mamerco Emilio Mamercino ebbe il trionfo a Roma."}
{"id": "3846010", "revid": "36426", "url": "https://it.wikipedia.org/wiki?curid=3846010", "title": "Giuseppe venduto dai fratelli (Bacchiacca)", "text": "Giuseppe venduto dai fratelli \u00e8 un dipinto a olio su tavola (26x19 cm) di Bacchiacca, databile al 1515-1516 circa e conservato nella Galleria Borghese di Roma. La tavola faceva parte della decorazione della Camera nuziale Borgherini.\nStoria.\nA partire dal 1515 circa Salvi Borgherini fece decorare la camera nuziale di suo figlio Pierfrancesco e della consorte Margherita Acciaiuoli con una \"boiserie\" e mobilio intagliato da Baccio d'Agnolo, progettista anche del palazzo dove si trovava l'insieme, il tutto decorato da una serie di pannelli figurati di Pontormo, Francesco Granacci e, in una fase immediatamente successiva, Andrea del Sarto e il Bacchiacca.\nIl tema era quello delle \"Storie di Giuseppe ebreo\", eroe virtuoso e casto spesso raffigurato come esempio per le giovani coppie. Bacchiacca dipinse sei tavolette, due di forma allungata, oggi a Londra, e quattro pannelli pi\u00f9 piccoli, oggi nella Galleria Borghese a Roma.\nIl risultato era cos\u00ec straordinario che nel 1529 la Signoria voleva farne dono a Francesco I di Francia, ma Margherita Acciaiuoli neg\u00f2 la richiesta di acquisto seccamente.\nGli eredi della coppia per\u00f2 non ressero molto alle lusinghe e fu cos\u00ec che nel 1584 Francesco I de' Medici ottenne le tavole di Andrea del Sarto e di Granacci, che sono agli Uffizi e alla Galleria Palatina, mentre le altre andarono disperse tra collezioni romane e fiorentine, e si trovano oggi divise tra la National Gallery di Londra (tutte le tavole di Pontormo e due di Bacchiacca) e la Galleria Borghese di Roma (le quattro piccole tavole di Bacchiacca).\nDescrizione e stile.\nInvidiosi della predilezione che loro padre Giacobbe ha per l'ultimo nato Giuseppe, i fratelli decidono di sbarazzarsi di lui, vendendolo a un gruppo di mercanti ismaeliti e dicendo al loro padre che \u00e8 morto (Genesi 37, 28).\nLa scena, non sicuramente identificata nell'episodio della vendita, mostra infatti Giuseppe tra i mercanti condotto dal fratello col bastone e la veste viola (riconoscibile anche in altre tavole della serie), ma egli \u00e8 gi\u00e0 adulto e non fanciullo come si vede ad esempio nella scena di \"Giuseppe venduto a Putifarre\" di Pontormo, che dovrebbe essere immediatamente successiva. Nello sfondo un gruppo di figure vicine a un cavaliere, probabilmente i fratelli che si spartiscono il ricavato della loro vendita.\nPur senza ricercare schemi troppo innovativi, Bacchiacca si ispir\u00f2 in questa scena alle stampe nordiche (soprattutto Luca di Leida e Albrecht D\u00fcrer) come denuncia il chiaroscuro accentuato, la foggia degli abiti e il paesaggio sinistro e incombente sulle figure. I colori usati sono accesi e denotano un'influenza michelangiolesca, presente un po' in tutti i manieristi fiorentini."}
{"id": "3846015", "revid": "112125609", "url": "https://it.wikipedia.org/wiki?curid=3846015", "title": "Camillo Mandelli", "text": "Biografia.\nAllievo di Leandro Bisiach e di Riccardo Antoniazzi, dal 1889 al 1910 emigra ed esercita a Buenos Aires (Argentina). Tornato in Italia, prosegue l'attivit\u00e0 fino alla morte a Sesto San Giovanni. Nella sua produzione si contano violini, viole ed in particolare violoncelli e contrabbassi di discreto valore. "}
{"id": "3846018", "revid": "114840059", "url": "https://it.wikipedia.org/wiki?curid=3846018", "title": "Al centro dell'uragano (film 2004)", "text": "Al centro dell'uragano (\"Heart of the Storm\") \u00e8 un film per la televisione del 2004 diretto dal regista Charles Wilkinson e interpretato da Melissa Gilbert e Tom Cavanagh.\nTrama.\nSimpson (Tom Cavanagh) \u00e8 un detenuto estremamente pericoloso che riesce, insieme a due complici, ad evadere da una prigione del New Orleans dove \u00e8 rinchiuso da alcuni anni. Braccato dalla polizia tenta di far perdere le proprie tracce rifugiandosi nell'abitazione della famiglia Broadbeck. In questo modo sconvolge le vite di Wayne (Brian Wimmer) e di sua moglie Cassie (Melissa Gilbert) e dei loro due figli. Il tutto mentre fuori sta per abbattersi uno dei pi\u00f9 violenti uragani che si siano ricordati in tutto lo stato."}
{"id": "3846019", "revid": "287204", "url": "https://it.wikipedia.org/wiki?curid=3846019", "title": "Los Aleros", "text": "Los Aleros \u00e8 un parco tematico situato nello Stato M\u00e9rida, Venezuela, istituito nel 1984 per rappresentare un tipico villaggio delle Ande venezuelane degli anni trenta del XX secolo. Los Aleros si trova lungo l'Autostrada transandina, 25\u00a0km a nord-est della citt\u00e0 di M\u00e9rida, nelle vicinanze di Tabay, e circa 40\u00a0km a sud-ovest di Apartaderos.\nIl personale che lavora a Los Aleros veste in abiti tradizionali dell'epoca, e guida nel parco principalmente scolaresche e gruppi di giovani. All'interno del parco lavorano stabilmente 120 persone; con i collaboratori e il personale esterno d\u00e0 lavoro a pi\u00f9 di 2000 persone."}
{"id": "3846024", "revid": "767487", "url": "https://it.wikipedia.org/wiki?curid=3846024", "title": "Arresto dei fratelli di Giuseppe", "text": "L'Arresto dei fratelli di Giuseppe \u00e8 un dipinto a olio su tavola (26x19 cm) di Bacchiacca, databile al 1515-1516 circa e conservato nella Galleria Borghese di Roma. La tavola faceva parte della decorazione della Camera nuziale Borgherini.\nStoria.\nA partire dal 1515 circa Salvi Borgherini fece decorare la camera nuziale di suo figlio Pierfrancesco e della consorte Margherita Acciaiuoli con una \"boiserie\" e mobilio intagliato da Baccio d'Agnolo, progettista anche del palazzo dove si trovava l'insieme, il tutto decorato da una serie di pannelli figurati di Pontormo, Francesco Granacci e, in una fase immediatamente successiva, Andrea del Sarto e il Bacchiacca.\nIl tema era quello delle \"Storie di Giuseppe ebreo\", eroe virtuoso e casto spesso raffigurato come esempio per le giovani coppie. Bacchiacca dipinse sei tavolette, due di forma allungata, oggi a Londra, e quattro pannelli pi\u00f9 piccoli, oggi nella Galleria Borghese a Roma.\nIl risultato era cos\u00ec straordinario che nel 1529 la Signoria voleva farne dono a Francesco I di Francia, ma Margherita Acciaiuoli neg\u00f2 la richiesta di acquisto seccamente.\nGli eredi della coppia per\u00f2 non ressero molto alle lusinghe e fu cos\u00ec che nel 1584 Francesco I de' Medici ottenne le tavole di Andrea del Sarto e di Granacci, che sono agli Uffizi e alla Galleria Palatina, mentre le altre andarono disperse tra collezioni romane e fiorentine, e si trovano oggi divise tra la National Gallery di Londra (tutte le tavole di Pontormo e due di Bacchiacca) e la Galleria Borghese di Roma (le quattro piccole tavole di Bacchiacca).\nDescrizione e stile.\nLa carestia in terra d'Israele spinge i fratelli di Giuseppe ad andare in Egitto, dove al cospetto di un funzionario chiedono di poter acquistare del grano del faraone per sopperire alle loro necessit\u00e0. Essi non sanno che quel funzionario \u00e8 il loro fratello venduto anni prima per invidia, ma egli li riconosce e li fa arrestare accusandoli di spionaggio (Genesi 42, 15-17).\nLa scena mostra i fratelli, riconoscibili anche in altre scene per il grande cappello di paglia o per il bastone del viandante, che sono arrestati delle guardie e condotti nella prigione, la cui bassa porta si vede a destra.\nLa scena mostra debiti con le stampe nordiche e con i disegni di generali di Leonardo o Michelangelo per quanto riguarda l'elaborata forma dell'elmo del soldato di spalle. Il chiaroscuro \u00e8 accentuato, e i colori sono scelti in tonalit\u00e0 accese e insolite, secondo il gusto dell'epoca."}
{"id": "3846031", "revid": "219110", "url": "https://it.wikipedia.org/wiki?curid=3846031", "title": "Castello di Caerphilly", "text": "Il castello di Caerphilly (in inglese: Caerphilly Castle; in gallese: Castell Caerffili)] \u00e8 un castello fortificato della cittadina di Caerphilly, nel Galles sud-orientale, costruito tra il 1268 e il 1271 per volere di Gilberto di Clare, VII conte di Gloucester (1243-1295), signore della Marca di Glamorgan e successivamente ampliato, fino al 1326. \u00c8 la pi\u00f9 grande fortezza medievale del Galles e una delle pi\u00f9 grandi della Gran Bretagna (seconda solo al castello di Windsor) e dell'Europa occidentale.\nStoria.\nIl castello fu voluto nel 1268 dal signore del Glamorgan Gilberto di Clare, VII conte di Gloucester, uno dei pi\u00f9 potenti baroni dell'Inghilterra, che, stretta alleanza con il re inglese Enrico III, aveva cacciato il signore della zona Llywelyn ap Gruffudd ap Rhys. La costruzione, iniziata l'11 aprile 1268 dur\u00f2 58 anni.\nL'edificio fu attaccato nel 1270 da Llywellyn ap Gruffudd ap Rhys.\nA partire dal XV secolo, cadde lentamente in rovina.\nNel corso della guerra civile inglese, si tent\u00f2 di far saltare in aria una delle torri del castello, che, per questo motivo, pende tuttora da un lato.\nTra il 1930 e il 1940, fu intrapresa, per volere del quarto marchese di Bute, un'ampia opera di restauro, che confer\u00ec all'edificio la forma attuale.\nCaratteristiche.\nIl castello occupa una superficie di 12 ettari. Presenta una struttura complessa, caratterizzata da mura concentriche circondate da laghetti artificiali.\nSi tratta del primo castello concentrico costruito in Gran Bretagna. Si distingue dalla maggior parte degli altri castelli gallesi per non aver mai funto da residenza reale.\nL'edificio \u00e8 di propriet\u00e0 del Cadw."}
{"id": "3846036", "revid": "1494169", "url": "https://it.wikipedia.org/wiki?curid=3846036", "title": "Caerphilly Castle", "text": ""}
{"id": "3846037", "revid": "121888385", "url": "https://it.wikipedia.org/wiki?curid=3846037", "title": "Maurizio Ramassotto", "text": "Biografia.\n\u00c8 stato il primo aviatore a conseguire il brevetto di volo all'aeroporto di Torino-Mirafiori. Dal 1911 fu pilota collaudatore della societ\u00e0 di autocostruzioni Chiribiri, di cui era cofondatore con Antonio Chiribiri e Gaudenzio Verga. \u00c8 ricordato per numerose e spericolate imprese di volo e per la sua attivit\u00e0 di corridore automobilista.\nDi famiglia benestante, nato da Giovanni Battista Ramassotto, sindaco di Sangano dal 1878 al 1886, e di Maria Golzio, cresciuto alla fine del XIX secolo, fu uomo dai molteplici interessi ed ebbe a occuparsi fra l'altro di meccanica ed elettricit\u00e0 ma anche di botanica e zootecnia.\nDi carattere particolarmente ardimentoso (l'amore per il rischio lo port\u00f2 spesso a mettere a repentaglio la propria vita), fu egli stesso costruttore di aeroplani (ad esempio realizz\u00f2 nel 1910 con un pilota dilettante suo pari, Bortolotti, un piccolo velivolo del peso di soli 120 chilogramnmi mosso da un motore da 16-18 HP, che seppe portare sulla piazza d'armi di Torino ad un'altezza di dieci metri)."}
{"id": "3846040", "revid": "1543377", "url": "https://it.wikipedia.org/wiki?curid=3846040", "title": "Distretto di Caraz", "text": "Il distretto di Caraz \u00e8 un distretto del Per\u00f9 nella provincia di Huaylas (regione di Ancash) con 23.580 abitanti al censimento 2007 dei quali 13.330 urbani e 10.250 rurali.\n\u00c8 stato istituito fin dall'indipendenza del Per\u00f9.\nLocalit\u00e0.\nIl distretto \u00e8 formato dalle seguenti localit\u00e0:"}
{"id": "3846041", "revid": "767487", "url": "https://it.wikipedia.org/wiki?curid=3846041", "title": "Hasan Cetinkaya", "text": "\u00c8 di origine curda e possiede il passaporto turco.\nCarriera.\nNella sua carriera ha giocato in Finlandia nel Jazz e in Svezia nel Norrk\u00f6ping, Landskrona BoIS, Assyriska, J\u00f6nk\u00f6ping, Trelleborg.\nAbbandonata la carriera da calciatore ha intrapreso quella di procuratore, diventando agente, tra gli altri, di Victor Lindel\u00f6f (ceduto al Manchester United per 35+10 milioni di euro) ed Emil Forsberg."}
{"id": "3846042", "revid": "287204", "url": "https://it.wikipedia.org/wiki?curid=3846042", "title": "Anna Floris", "text": "Ha raggiunto la posizione pi\u00f9 alta nella classifica WTA il 16 agosto 2010, quando arriv\u00f2 ad essere numero 129 al mondo in singolare."}
{"id": "3846043", "revid": "131145", "url": "https://it.wikipedia.org/wiki?curid=3846043", "title": "Olimpiadi giovanili", "text": ""}
{"id": "3846044", "revid": "1543377", "url": "https://it.wikipedia.org/wiki?curid=3846044", "title": "Distretto di Huallanca (Huaylas)", "text": "Il distretto di Huallanca \u00e8 un distretto del Per\u00f9 nella provincia di Huaylas (regione di Ancash) con 955 abitanti al censimento 2007 dei quali 400 urbani e 555 rurali.\n\u00c8 stato istituito il 14 aprile 1950."}
{"id": "3846045", "revid": "767487", "url": "https://it.wikipedia.org/wiki?curid=3846045", "title": "La colonna di Traiano", "text": "La colonna di Traiano (titolo originale \"Columna\") \u00e8 un film rumeno del 1968, diretto da Mircea Dr\u0103gan. Nel cast, Antonella Lualdi, Franco Interlenghi, Richard Johnson e Amedeo Nazzari, quest'ultimo nei panni dell'imperatore Traiano. Il film appartiene al genere peplum.\nTrama.\nRoma, Secondo secolo dopo Cristo. L'espansione dell'Urbe \u00e8 ormai protratta anche nello sconosciuto e inospitale est Europa. L'imperatore Traiano, salito al potere nel 98, guida l'esercito romano verso la Dacia, dove sottomette dopo una cruenta battaglia il re locale Decebalo. Alla regione conquistata verr\u00e0 assegnato il nome di Romania, e le gesta di Traiano, del suo esercito e dei suoi avversari saranno immortalate sulla colonna coclide."}
{"id": "3846054", "revid": "339392", "url": "https://it.wikipedia.org/wiki?curid=3846054", "title": "Iron Sheik", "text": ""}
{"id": "3846059", "revid": "96758", "url": "https://it.wikipedia.org/wiki?curid=3846059", "title": "Club de Gimnasia y Esgrima La Plata 1931", "text": "Questa voce raccoglie le informazioni riguardanti il Club de Gimnasia y Esgrima La Plata nelle competizioni ufficiali della stagione 1931."}
{"id": "3846064", "revid": "1543377", "url": "https://it.wikipedia.org/wiki?curid=3846064", "title": "Distretto di Huata (Ancash)", "text": "Il distretto di Huata \u00e8 un distretto del Per\u00f9 nella provincia di Huaylas (regione di Ancash) con 1.609 abitanti al censimento 2007 dei quali 228 urbani e 1.381 rurali.\n\u00c8 stato istituito il 2 gennaio 1857.\nLocalit\u00e0.\nIl distretto \u00e8 formato dalle seguenti localit\u00e0:"}
{"id": "3846065", "revid": "179980", "url": "https://it.wikipedia.org/wiki?curid=3846065", "title": "Attilio Demar\u00eda", "text": ""}
{"id": "3846069", "revid": "1543377", "url": "https://it.wikipedia.org/wiki?curid=3846069", "title": "Distretto di Huaylas", "text": "Il distretto di Huaylas \u00e8 un distretto del Per\u00f9 nella provincia di Huaylas (regione di Ancash) con 1.894 abitanti al censimento 2007 dei quali 576 urbani e 1.318 rurali.\n\u00c8 stato istituito fin dall'indipendenza del Per\u00f9."}
{"id": "3846073", "revid": "767487", "url": "https://it.wikipedia.org/wiki?curid=3846073", "title": "Valerio di Treviri", "text": "Secondo la leggenda, Valerio sarebbe stato un discepolo di san Pietro, il quale avrebbe inviato lui ed altri due discepoli, Eucario e Materno, ad evangelizzare la Gallia e le popolazioni circostanti. La leggenda narra inoltre che egli, insieme al condiscepolo Eucario, avrebbe resuscitato il condiscepolo Materno dal suo sarcofago, utilizzando il bastone pastorale di San Pietro. Poich\u00e9 tuttavia i tre santi furono vescovi in diocesi fondate pi\u00f9 di un secolo dopo, la leggenda risulta incoerente.\nViene talvolta confuso con san Valerio di Ravenna (\u2020810), vescovo di Ravenna dall'806 alla morte, la cui memoria liturgica cade anche il 29 gennaio.\nCulto.\nIl vescovo di Treviri, san Cirillo (\u2020457) fece costruire nella met\u00e0 del V secolo due sarcofagi, uno per san Valerio e l'altro per sant'Eucario, che sono posti nell'Abbazia benedettina di san Mattia a Treviri\nValerio viene celebrato dalla Chiesa cattolica il 29 gennaio e dalle Chiese ortodosse il 10 novembre mentre a Limburgo la festa dei tre vescovi di Treviri Eucario, Valerio e Materno cade l'11 settembre."}
{"id": "3846075", "revid": "1543377", "url": "https://it.wikipedia.org/wiki?curid=3846075", "title": "Distretto di Mato", "text": "Il distretto di Mato \u00e8 un distretto del Per\u00f9 nella provincia di Huaylas (regione di Ancash) con 2.109 abitanti al censimento 2007 dei quali 1.079 urbani e 1.030 rurali.\n\u00c8 stato istituito il 2 gennaio 1857.\nLocalit\u00e0.\nIl distretto \u00e8 formato dalle seguenti localit\u00e0:"}
{"id": "3846078", "revid": "247222", "url": "https://it.wikipedia.org/wiki?curid=3846078", "title": "Ti sento", "text": ""}
{"id": "3846079", "revid": "1543377", "url": "https://it.wikipedia.org/wiki?curid=3846079", "title": "Distretto di Pamparomas", "text": "Il distretto di Pamparomas \u00e8 un distretto del Per\u00f9 nella provincia di Huaylas (regione di Ancash) con 8.607 abitanti al censimento 2007 dei quali 411 urbani e 8.196 rurali.\n\u00c8 stato istituito il 2 gennaio 1857.\nLocalit\u00e0.\nIl distretto \u00e8 formato dalle seguenti localit\u00e0:"}
{"id": "3846085", "revid": "1543377", "url": "https://it.wikipedia.org/wiki?curid=3846085", "title": "Distretto di Pueblo Libre (Ancash)", "text": "Il distretto di Pueblo Libre \u00e8 un distretto del Per\u00f9 nella provincia di Huaylas (regione di Ancash) con 6.897 abitanti al censimento 2007 dei quali 377 urbani e 6.520 rurali.\n\u00c8 stato istituito il 2 gennaio 1857."}
{"id": "3846088", "revid": "1005847", "url": "https://it.wikipedia.org/wiki?curid=3846088", "title": "Distretto di Santa Cruz", "text": ""}
{"id": "3846090", "revid": "28592", "url": "https://it.wikipedia.org/wiki?curid=3846090", "title": "Evgenia Ginzburg", "text": ""}
{"id": "3846091", "revid": "1442080", "url": "https://it.wikipedia.org/wiki?curid=3846091", "title": "Virginia Slims of Washington 1978 - Singolare", "text": "Il singolare del torneo di tennis Virginia Slims of Washington 1978, facente parte del WTA Tour 1978, ha avuto come vincitrice Martina Navr\u00e1tilov\u00e1 che ha battuto in finale Betty St\u00f6ve 7-5, 6-4."}
{"id": "3846092", "revid": "1543377", "url": "https://it.wikipedia.org/wiki?curid=3846092", "title": "Barkly West Museum", "text": "Il Barkly West Museum \u00e8 un museo aperto nel 2000, nei pressi del ponte Barkly che attraversa il fiume Vaal presso Barkly West, nella provincia del Capo Settentrionale in Sudafrica.\nIstituzione.\nIl museo contiene soprattutto una collezione di minerali e reperti archeologici raccolti all'inizio del XX secolo da Gideon Retief, un tempo esposta in pessime condizioni presso il \"Mining Commissioner's Museum\" nella stessa citt\u00e0. Dopo anni di incurie, l'edificio che lo ospitava fu ristrutturato e convertito in un museo inaugurato nel 2000.\nOggetti in mostra.\nIl museo espone oggetti sulla locale geologia, archeologia e storia, e pannelli creati dal McGregor Museum di Kimberley sulla storia precoloniale, sull'estrazione di diamanti alluvionali e sull'origine della storia sociale cittadina. La mostra tocca anche l'argomento dello spostamento forzato di gruppi di persone a Barkly West a met\u00e0 del XX secolo, a causa del Group Areas Act emesso durante l'apartheid.\nUna parte della mostra riguarda il teschio di Canteen Kopje, di cui viene esposta una copia. Una tavoletta di pietra contiene i nomi dei visitatori famosi del vicino sito archeologico di Canteen Kopje e del Mining Commissioner's Museum durante gli anni quaranta, compresa la firma dell'abate Henri Breuil.\nIl museo ha assunto nuova attenzione nel 2009-2010.\nIl 125\u00ba anniversario dell'inaugurazione del \"Vaal River Bridge, West Barkly\" (come era originariamente chiamato il ponte) fu celebrato qui il 26 giugno 2010, con letture di brani di Diamond Fields Advertiser, William Guybon Atherstone, Emil Holub, Sol Plaatje e Dan Jacobson."}
{"id": "3846095", "revid": "1442080", "url": "https://it.wikipedia.org/wiki?curid=3846095", "title": "Virginia Slims of Florida 1978 - Singolare", "text": "Il singolare del torneo di tennis Virginia Slims of Florida 1978, facente parte del WTA Tour 1978, ha avuto come vincitrice Evonne Goolagong che ha battuto in finale Virginia Wade 6-2, 6-3."}
{"id": "3846098", "revid": "767487", "url": "https://it.wikipedia.org/wiki?curid=3846098", "title": "Controspionaggio (film 1926)", "text": "Controspionaggio (\"Three Faces East\") \u00e8 un film muto del 1926 diretto da Rupert Julian.\nIl soggetto, adattato per lo schermo da Monte M. Katterjohn e da C. Gardner Sullivan, \u00e8 tratto dal lavoro teatrale \"Three Faces East\" di Anthony Paul Kelly, una popolare pi\u00e8ce che aveva come argomento lo spionaggio durante la prima guerra mondiale.\nTrama.\nPrigioniero di guerra in Germania, Frank Bennett intreccia una relazione con la bella infermiera tedesca Fr\u00e4ulein Marks. Catturata durante un'incursione degli inglesi, l'infermiera si rivela essere un'agente del servizio segreto britannico, il cui vero nome \u00e8 Miss Hawtree.\nA Miss Hawtree viene affidata la missione di recarsi da George Bennett, capo del Ministero della Guerra, per smascherare una spia tedesca di nome Boelke. Nella residenza di Bennett, Miss Hawtree si fa corteggiare da un domestico, tale Valdar, che si dichiara ferito in guerra. Si scopre, per\u00f2, che la spia \u00e8 proprio Valdar e Miss Hawtree ne provoca la morte.\nQuando la guerra sar\u00e0 finita, un futuro felice attende Miss Hawtree.e Frank Bennett.\nProduzione.\nIl film fu prodotto dalla Cinema Corporation of America.\nDistribuzione.\nIl copyright del film, richiesto dalla Cinema Corp. of America, fu registrato il 14 dicembre 1925 con il numero LP22130.\nDistribuito dalla Producers Distributing Corporation (PDC), il film - presentato da Cecil B. DeMille - usc\u00ec nelle sale cinematografiche statunitensi con una prima a New York il 3 febbraio 1926. Nello stesso anno, fu distribuito anche nel Regno Unito (13 settembre) e in Argentina, in versione originale sottotitolata, con il titolo \"Tres caras al este\".\nIn Italia, distribuito dalla Producers, usc\u00ec nel marzo 1927 con il visto di censura numero 23194. Il 19 giugno, fu distribuito in Finlandia, uscendo poi, il 17 dicembre 1928, anche in Portogallo con il titolo \"A Espia Tr\u00e1gica\".\nCopia completa della pellicola si trova conservata negli Archives Du Film Du CNC di Bois d'Arcy.\nAltre versioni.\nLa commedia da cui \u00e8 tratto il film e che aveva debuttato a Broadway il 13 agosto 1918, fu portata sullo schermo altre due volte in versione sonora."}
{"id": "3846101", "revid": "1442080", "url": "https://it.wikipedia.org/wiki?curid=3846101", "title": "Virginia Slims of Houston 1978 - Singolare", "text": "Il singolare del torneo di tennis Virginia Slims of Houston 1978, facente parte del WTA Tour 1978, ha avuto come vincitrice Martina Navr\u00e1tilov\u00e1 che ha battuto in finale Billie Jean King 1\u20136, 6\u20132, 6\u20132."}
{"id": "3846106", "revid": "106456", "url": "https://it.wikipedia.org/wiki?curid=3846106", "title": "San Valerio di Treviri", "text": ""}
{"id": "3846107", "revid": "1442080", "url": "https://it.wikipedia.org/wiki?curid=3846107", "title": "Virginia Slims of Los Angeles 1978 - Singolare", "text": "Il singolare del torneo di tennis Virginia Slims of Los Angeles 1978, facente parte del WTA Tour 1978, ha avuto come vincitrice Martina Navr\u00e1tilov\u00e1 che ha battuto in finale Rosie Casals 6-3, 6-2."}
{"id": "3846108", "revid": "149485", "url": "https://it.wikipedia.org/wiki?curid=3846108", "title": "XII Giochi panarabi", "text": "I XII Giochi panarabi si sono svolti dal 9 al 23 dicembre 2011 a Doha, in Qatar. All'evento hanno partecipato un totale di 8.000 atleti, rappresentanti 21 nazioni del mondo arabo, i quali si sono sfidati in 28 sport.\nPresentazione.\nIl Qatar si \u00e8 aggiudicato l'organizzazione dei giochi battendo il Libano: il segretario generale dello sport della Lega Araba Othman al-Saad, ha giustificato la scelta di Doha, in quanto una citt\u00e0 dalle enormi potenzialit\u00e0 e dagli impianti sportivi moderni e funzionali.\nLa cerimonia d'apertura, cos\u00ec come tutte le gare principali, si sono svolte al Khalifa International Stadium, mentre la cerimonia di chiusura si \u00e8 tenuta al Jassim Bin Hamad Stadium. La mascotte dei giochi \u00e8 stata \"Wathnan\", un cavallo bianco, importante nella cultura araba.\nIn principio dovevano partecipare ai giochi tutti i 22 paesi della Lega Araba, ma a seguito delle rivolte interne, la Siria \u00e8 stata sospesa dalla Lega."}
{"id": "3846110", "revid": "1442080", "url": "https://it.wikipedia.org/wiki?curid=3846110", "title": "Virginia Slims of Chicago 1978 - Singolare", "text": "Il singolare del torneo di tennis Virginia Slims of Chicago 1978, facente parte del WTA Tour 1978, ha avuto come vincitrice Martina Navr\u00e1tilov\u00e1 che ha battuto in finale Evonne Goolagong 6\u20137, 6\u20132, 6\u20132."}
{"id": "3846113", "revid": "155634", "url": "https://it.wikipedia.org/wiki?curid=3846113", "title": "Virginia Slims of Seattle 1978 - Singolare", "text": "Il singolare del torneo di tennis Virginia Slims of Seattle 1978, facente parte del WTA Tour 1978, ha avuto come vincitrice Martina Navr\u00e1tilov\u00e1 che ha battuto in finale Betty St\u00f6ve 6-1, 1-6, 6-1."}
{"id": "3846120", "revid": "1442080", "url": "https://it.wikipedia.org/wiki?curid=3846120", "title": "Virginia Slims of Detroit 1978 - Singolare", "text": "Il singolare del torneo di tennis Virginia Slims of Detroit 1978, facente parte del WTA Tour 1978, ha avuto come vincitrice Martina Navr\u00e1tilov\u00e1 che ha battuto in finale Dianne Fromholtz 6\u20133, 6\u20132."}
{"id": "3846121", "revid": "1442080", "url": "https://it.wikipedia.org/wiki?curid=3846121", "title": "Virginia Slims of Kansas 1978 - Singolare", "text": "Il singolare del torneo di tennis Virginia Slims of Kansas 1978, facente parte del WTA Tour 1978, ha avuto come vincitrice Martina Navr\u00e1tilov\u00e1 che ha battuto in finale Billie Jean King 7\u20135, 2\u20136, 6\u20133."}
{"id": "3846122", "revid": "1442080", "url": "https://it.wikipedia.org/wiki?curid=3846122", "title": "Virginia Slims of Dallas 1978 - Singolare", "text": "Il singolare del torneo di tennis Virginia Slims of Dallas 1978, facente parte del WTA Tour 1978, ha avuto come vincitrice Evonne Goolagong che ha battuto in finale Tracy Austin 4\u20136, 6\u20130, 6\u20132."}
{"id": "3846123", "revid": "1442080", "url": "https://it.wikipedia.org/wiki?curid=3846123", "title": "Virginia Slims of Boston 1978 - Singolare", "text": "Il singolare del torneo di tennis Virginia Slims of Boston 1978, facente parte del WTA Tour 1978, ha avuto come vincitrice Evonne Goolagong che ha battuto in finale Chris Evert 4\u20136, 6\u20131, 6\u20134."}
{"id": "3846126", "revid": "1442080", "url": "https://it.wikipedia.org/wiki?curid=3846126", "title": "Virginia Slims of Philadelphia 1978 - Singolare", "text": "Il singolare del torneo di tennis Virginia Slims of Philadelphia 1978, facente parte del WTA Tour 1978, ha avuto come vincitrice Chris Evert che ha battuto in finale Billie Jean King 6-0, 6-4."}
{"id": "3846133", "revid": "287204", "url": "https://it.wikipedia.org/wiki?curid=3846133", "title": "Futbol'nyj Klub \u0160achtar Donec'k 2010-2011", "text": "Questa voce raccoglie le informazioni riguardanti il Futbol'nyj Klub \u0160achtar Donec'k nelle competizioni ufficiali della stagione 2010-2011.\nStagione.\nIn questa stagione la squadra ha vinto sia il campionato che la coppa nazionale, oltre alla supercoppa nazionale.\nLa stagione inizia con un 7-1 inflitto al in Supercoppa.\nIl campionato viene chiuso con 72 punti, con il maggior numero di vittorie (23), il minor numero di sconfitte (4), la miglior difesa (16 gol subiti) e la miglior differenza reti (+37), precedendo di 7 punti la Dinamo Kiev.\nIn Coppa di Ucraina ha battuto sempre la Dinamo Kiev per 2-0 in finale."}
{"id": "3846135", "revid": "1504506", "url": "https://it.wikipedia.org/wiki?curid=3846135", "title": "Lingue italo-celtiche", "text": "Per lingue italo-celtiche si intende un'ipotetica famiglia linguistica indoeuropea, teorizzata da alcuni indoeuropeisti come raggruppamento dialettale intermedio tra la lingua indoeuropea ricostruita e le storiche lingue italiche e celtiche. Ipotizzata tra i primi da August Schleicher, tale teoria \u00e8 in seguito stata abbandonata dall'indoeuropeistica.\nAlla base di questo teorizzato raggruppamento \"italo-celtico\", parte del ramo occidentale (isoglossa centum-satem, a sua volta abbandonata dall'indoeuropeistica) delle lingue indo-europee, venivano poste parecchie somiglianze morfologiche specifiche che avevano fatto propendere ad una lingua ancestrale comune per i due subgruppi linguistici (italico e celitco). \nLo studioso Frederik Kortlandt continua a sostenere la teoria della proto-lingua italo-celtica e nel 2007 ha tentato la sua ricostruzione. Un altro studio del 2002 di Ringe, Warnow, &amp; Taylor si \u00e8 dimostrato a favore della tesi \"italo-celtica\".\nSecondo David W. Anthony l'origine di questa lingua ancestrale \"italo-celtica\" \u00e8 da ricercare nell'odierna Ungheria orientale, \"kurganizzata\" attorno al 3100 a.C. dalla cultura di Jamna. Successivamente, la cultura del vaso campaniforme, originaria anch'essa della pianura ungherese, espandendosi ad ovest avrebbe portato questa lingua in Baviera e in Austria, dove si evolse nel proto-celtico, mentre il proto-italico si sarebbe formato a partire dai dialetti \"italo-celtici\" che rimasero in Ungheria, penetrando poi in Italia durante la fine del II millennio a.C., attraverso la cultura protovillanoviana.\nSomiglianze morfologiche fra italico e celtico.\nFra le principali somiglianze morfologiche vi sono: "}
{"id": "3846139", "revid": "671029", "url": "https://it.wikipedia.org/wiki?curid=3846139", "title": "Hertha Berliner Sport-Club 1999-2000", "text": "Questa voce raccoglie le informazioni riguardanti lHertha Berliner Sport-Club nelle competizioni ufficiali della stagione 1999-2000."}
{"id": "3846141", "revid": "729019", "url": "https://it.wikipedia.org/wiki?curid=3846141", "title": "Three Faces East (commedia)", "text": "Three Faces East \u00e8 una commedia teatrale scritta da Anthony Paul Kelly\nLa prima si tenne a Broadway a New York, al teatro Cohan and Harris il 13 agosto 1918.\n\"Three Faces East\" venne ripresa a Broadway, prodotta da Cohan &amp; Harris. In totale, la pi\u00e8ce ebbe 335 recite. Il soggetto era basato su una trama di spionaggio, argomento molto in voga all'epoca, con gli Stati Uniti ancora in prima fila in Europa a combattere contro la Germania nella prima guerra mondiale. Il lavoro di Kelly, in seguito, fu adattato per lo schermo in tre diverse versioni cinematografiche, una muta e due sonore."}
{"id": "3846144", "revid": "615334", "url": "https://it.wikipedia.org/wiki?curid=3846144", "title": "Larax", "text": ""}
{"id": "3846146", "revid": "309289", "url": "https://it.wikipedia.org/wiki?curid=3846146", "title": "Isola Vaiga\u010d", "text": ""}
{"id": "3846149", "revid": "1573940", "url": "https://it.wikipedia.org/wiki?curid=3846149", "title": "Sh\u014dgitai", "text": "Lo era un corpo di \u00e9lite dello Shogunato durante il periodo Bakumatsu in Giappone. I guerrieri dello Sh\u014dgitai presero parte attiva alle battaglie dalla guerra Boshin, specialmente alla battaglia di Toba-Fushimi e alla battaglia di Ueno, dove furono quasi completamente sterminati."}
{"id": "3846153", "revid": "1305772", "url": "https://it.wikipedia.org/wiki?curid=3846153", "title": "L'altra verit\u00e0", "text": ""}
{"id": "3846154", "revid": "124520105", "url": "https://it.wikipedia.org/wiki?curid=3846154", "title": "Fronte di Liberazione Nazionale (Grecia)", "text": "Il Fronte di liberazione Nazionale (in greco: \"Ethniko Apeleftherotiko Metopo\" \u2013 E.A.M.), \u00e8 stato un movimento clandestino fondato ad Atene il 27 settembre del 1941 su iniziativa del Partito Comunista di Grecia (K.K.E.).\nLo scopo del movimento fu di organizzare nel Paese una rete di resistenza contro le forze di occupazione tedesche, italiane e bulgare. Comandante dell'E.A.M. fu il leggendario quanto discusso personaggio di Athanasios Kl\u00e0ras (in greco: \u0391\u03b8\u03b1\u03bd\u03ac\u03c3\u03b9\u03bf\u03c2 \u039a\u03bb\u03ac\u03c1\u03b1\u03c2) noto con il suo soprannome Aris Velouchi\u00f2tis (in greco: \u0386\u03c1\u03b7\u03c2 \u0392\u03b5\u03bb\u03bf\u03c5\u03c7\u03b9\u03ce\u03c4\u03b7\u03c2).\nStoria.\nIl Fronte nel 12 febbraio 1942 istitu\u00ec l'Esercito popolare greco di liberazione (Ellinik\u00f3s La\u00efk\u00f3s Apeleftherotik\u00f3s Strat\u00f3s \u2013 E.L.A.S.) e tra le sue file comprendeva socialisti, radicali e democratici. L'E.L.A.S., braccio armato dell'E.A.M., nel estate del 1943 costituiva un vero e proprio esercito di 20.000 uomini e, negli anni dell'occupazione nazifascista della Grecia (1941-1944), insieme all'Unione Nazionale Greca Democratica (Ethnik\u00f2s Dimokratik\u00f2s Ellinik\u00f2s Syndesmos \u2013 E.D.E.S) furono le organizzazioni di resistenza pi\u00f9 forti e attive della Grecia.\nL'E.A.M. nel marzo del 1944, durante la ritirata dell'esercito tedesco dalla Grecia, controllava la maggior parte del territorio nazionale. Con l'istituzione di un governo provvisorio e il suo supporto nel territorio arriv\u00f2 ad un numero di sostenitori pari a due milioni, su una popolazione di sette milioni di abitanti.\nL'E.A.M. avrebbe dovuto disarmarsi l'11 gennaio 1945 secondo l'Accordo di Varkiza, sottoscritto dai suoi dirigenti e dal governo di Ge\u014drgios Papandreou. L'incontro a Varkiza fu organizzato in seguito agli scontri armati nel centro di Atene (\"Dekemvrian\u00e0\") tra l'E.L.A.S. e le forze inglesi, arrivate in Grecia contemporaneamente al rientro dall'esilio del governo ellenico."}
{"id": "3846155", "revid": "767487", "url": "https://it.wikipedia.org/wiki?curid=3846155", "title": "Paul Huet", "text": "Biografia.\nPaul Huet \u00e8 stato un artista noto soprattutto per i suoi paesaggi romantici, opere termentate dal tocco ampio, dai colori contrastanti e da soggetti minacciosi e spesso angoscianti.\nFu allievo di Antoine-Jean Gros nella \"Scuola nazionale di Belle arti di Parigi\" e di Pierre-Narcisse Gu\u00e9rin presso il suo atelier. Fu l\u00ec che Huet conobbe Eug\u00e8ne Delacroix, del quale divenne grande amico.\nHuet debutt\u00f2 al \"Salon\" nel 1827 e negli anni trenta spos\u00f2 sua nipote C\u00e9leste Richomme. Dal 1838 soggiorn\u00f2 diverse volte nel sud della Francia, in Provenza e, in particolare, a Nizza, poich\u00e9 il clima mediterraneo era pi\u00f9 favorevole per la salute di sua moglie. Prov\u00f2 allora a dipingere usando l'acquarello, per rendere meglio la luce e la luminosit\u00e0 dei paesaggi mediterranei.\nIl 22 giugno del 1841 gli venne conferito il titolo di Cavaliere della Legion d'onore.\nNel 1842 and\u00f2 in Italia, restandovi sino al 1845, anno in cui si rec\u00f2 a Eaux-Bonnes, nei Pirenei atlantici, con il suo vecchio amico Eug\u00e8ne Delacroix.\nI suoi viaggi, alla ricerca di sempre nuovi paesaggi, lo portarono anche in Bretagna e in Normandia, poi in Inghilterra, in Belgio e nei Paesi Bassi. Ma al suo ritorno la salute cominci\u00f2 a non pi\u00f9 sostenerlo.\nRimase quindi a Parigi dipingendo ed evitando i lunghi viaggi e nel 1869 mor\u00ec, a 66 anni.\nOpere.\nAl Museo del Louvre:"}
{"id": "3846157", "revid": "107831", "url": "https://it.wikipedia.org/wiki?curid=3846157", "title": "Family Circle Cup 1978 - Singolare", "text": "Il singolare del torneo di tennis Family Circle Cup 1978, facente parte del WTA Tour 1978, ha avuto come vincitrice Chris Evert che ha battuto in finale Kerry Reid 6-2, 6-0."}
{"id": "3846158", "revid": "28592", "url": "https://it.wikipedia.org/wiki?curid=3846158", "title": "Gubernija di Or\u00ebl", "text": ""}
{"id": "3846160", "revid": "287204", "url": "https://it.wikipedia.org/wiki?curid=3846160", "title": "Governatorato di Or\u00ebl", "text": "Il governatorato di Or\u00ebl () era una gubernija dell'Impero Russo, che occupava approssimativamente il territorio dell'attuale oblast' di Or\u00ebl. Istituito nel 1796, esistette fino al 1926. Il capoluogo era Or\u00ebl."}
{"id": "3846162", "revid": "173617", "url": "https://it.wikipedia.org/wiki?curid=3846162", "title": "Internazionali d'Italia 1978 - Singolare femminile", "text": "Il singolare femminile del torneo di tennis Internazionali d'Italia 1978, facente parte del WTA Tour 1978, ha avuto come vincitrice Regina Mar\u0161\u00edkov\u00e1 che ha battuto in finale Virginia Ruzici 7\u20135, 7\u20135."}
{"id": "3846164", "revid": "287204", "url": "https://it.wikipedia.org/wiki?curid=3846164", "title": "Governatorato di Orel", "text": ""}
{"id": "3846165", "revid": "767487", "url": "https://it.wikipedia.org/wiki?curid=3846165", "title": "Hamlet (film 1911)", "text": "Hamlet \u00e8 un cortometraggio muto del 1911 diretto da August Blom.\nProduzione.\nIl film fu prodotto dalla Nordisk Film. Venne girato in Danimarca, nel Castello di Kronborg a Helsing\u00f8r.\nDistribuzione.\nIn Danimarca, il film usc\u00ec nelle sale il 27 febbraio 1911; fu proiettato nel Regno Unito il 18 marzo dello stesso anno. La Motion Picture Distributors and Sales Company distribu\u00ec negli Stati Uniti il film - che era stato importato dalla Great Northern Film Company - il 15 aprile 1911.\nNon si conoscono copie ancora esistenti della pellicola che viene considerata presumibilmente perduta."}
{"id": "3846167", "revid": "1442080", "url": "https://it.wikipedia.org/wiki?curid=3846167", "title": "Torneo di Chichester 1978 - Singolare", "text": "Il singolare del torneo di tennis Torneo di Chichester 1978, facente parte del WTA Tour 1978, ha avuto come vincitrice Evonne Goolagong che ha battuto in finale Pam Teeguarden 6-4, 6-4."}
{"id": "3846169", "revid": "1305772", "url": "https://it.wikipedia.org/wiki?curid=3846169", "title": "Amiche per sempre", "text": ""}
{"id": "3846172", "revid": "767487", "url": "https://it.wikipedia.org/wiki?curid=3846172", "title": "Hamlet (film 1912)", "text": "Hamlet \u00e8 un cortometraggio muto del 1912 diretto ed interpretato da Charles Raymond.\nProduzione.\nIl film fu prodotto dalla Barker.\nDistribuzione.\nDistribuito dalla Barker, usc\u00ec nelle sale cinematografiche del Regno Unito nel marzo 1912."}
{"id": "3846177", "revid": "767487", "url": "https://it.wikipedia.org/wiki?curid=3846177", "title": "Hamlet (film 1915)", "text": "Hamlet \u00e8 un cortometraggio muto del 1915 diretto da W.P. Kellino.Rivisitazione comica dell'Amleto di Shakespeare nel quale un gruppo di attori che devono recitare la tragedia si trovano coinvolti in una serie di spassose avventure e equivoci esilaranti.\nLa pellicola \u00e8 considerata perduta.\nTrama.\nLa Mudford Amateur Dramatic Society, una compagnia teatrale di dilettanti, sta mettendo in scena l\"'Amleto\". Durante una rappresentazione, l'interprete di re Claudio (che \u00e8 il dottore del paese) \u00e8 costretto a lasciare il palcoscenico per via di una chiamata d'urgenza e, per fare prima, si cambia d'abito sulla scena, di fronte agli spettatori. Durante lo spettacolo, ormai compromesso, ne succedono di tutti i colori: il fantasma del re si ritrova bloccato nella botola, la scenografia cade gi\u00f9 rivelando Ofelia in vestaglia; Amleto non riesce a suicidarsi e gli spettatori, tra l'infuriato e il divertito, lo coprono di uova lanciate dalla galleria.\nProduzione.\nIl film fu prodotto dalla Cricks, una piccola compagnia attiva nel Regno Unito dal 1914 al 1916.\nDistribuzione.\nDistribuito dalla Davison Film Sales Agency (DFSA), il film - un cortometraggio in una bobina - usc\u00ec nelle sale britanniche nell'aprile 1915. Non si conoscono copie esistenti della pellicola che viene considerata presumibilmente perduta."}
{"id": "3846181", "revid": "41793", "url": "https://it.wikipedia.org/wiki?curid=3846181", "title": "Yamco", "text": ""}
{"id": "3846184", "revid": "104458", "url": "https://it.wikipedia.org/wiki?curid=3846184", "title": "Jennifer Piot", "text": "Biografia.\nStagioni 2008-2013.\nRisiede a Le Bourg-d'Oisans e ha esordito nel Circo bianco il 26 novembre 2007 in uno slalom gigante valido ai fini del punteggio FIS in Val Thorens, piazzandosi 45\u00aa. Nel 2008 ha debuttato in Coppa Europa a Sankt Moritz in supergigante, chiudendo 42\u00aa, e ha disputato la sua prima gara in Coppa del Mondo il 7 marzo 2010, un supergigante a Crans-Montana in Svizzera, giungendo 42\u00aa.\nL'11 gennaio 2012 ha conquistato il primo podio in Coppa Europa in discesa libera, sul tracciato austriaco di Bad Kleinkirchheim (2\u00aa), e il giorno successivo l'unica vittoria, nella medesima localit\u00e0 in supergigante. L'anno seguente \u00e8 stata presente ai Mondiali juniores di Qu\u00e9bec 2013, dove ha vinto la medaglia d'oro nella discesa libera. \nStagioni 2014-2021.\nIl 31 gennaio 2014 \u00e8 salita per l'ultima volto sul podio in Coppa Europa, a Serre Chevalier in supergigante (3\u00aa), e ai Mondiali di Vail/Beaver Creek 2015, sua unica presenza iridata, \u00e8 stata 24\u00aa nella discesa libera e 26\u00aa nel supergigante; il 6 dicembre dello stesso anno ha ottenuto a Lake Louise in supergigante il miglior piazzamento in Coppa del Mondo (13\u00aa). Ai XXIII Giochi olimpici invernali di , sua unica presenza olimpica, si \u00e8 classificata 16\u00aa nella discesa libera e 20\u00aa nel supergigante.\nHa annunciato il ritiro nel corso della stagione 2020-2021; la sua ultima gara in Coppa del Mondo \u00e8 stata il supergigante disputato a Sankt Anton am Arlberg il 10 gennaio (29\u00aa) e la sua ultima gara in carriera \u00e8 stata uno slalom gigante FIS disputato a Sugarloaf il 23 marzo, vinto dalla Piot.\nPalmar\u00e8s.\nCoppa Europa.\nCoppa Europa - vittorie.\nLegenda:\nSG = supergigante"}
{"id": "3846186", "revid": "47767", "url": "https://it.wikipedia.org/wiki?curid=3846186", "title": "Evgeniya", "text": ""}
{"id": "3846188", "revid": "47767", "url": "https://it.wikipedia.org/wiki?curid=3846188", "title": "Evgenija", "text": ""}
{"id": "3846189", "revid": "47767", "url": "https://it.wikipedia.org/wiki?curid=3846189", "title": "Uxia", "text": ""}
{"id": "3846190", "revid": "729019", "url": "https://it.wikipedia.org/wiki?curid=3846190", "title": "Linea Hanky\u016b Senri", "text": "La \u00e8 una ferrovia delle Ferrovie Hanky\u016b a scartamento normale della Prefettura di Osaka, in Giappone. Collega la stazione di Kita-Senri, situata all'estremo nord della Citt\u00e0 di Suita, a quella di Tenjinbashisuji Rokuch\u014dme, nel quartiere centrale Kita-ku di Osaka. I treni proseguono a sud sui binari della linea Sakaisuji della metropolitana di Osaka fino al capolinea, che \u00e8 la stazione di Tengachaya, nel quartiere meridionale Nishinari-ku di Osaka."}
{"id": "3846193", "revid": "287204", "url": "https://it.wikipedia.org/wiki?curid=3846193", "title": "Illusion (film)", "text": ""}
{"id": "3846194", "revid": "729019", "url": "https://it.wikipedia.org/wiki?curid=3846194", "title": "Admiraltejskaja", "text": "Admiraltejskaja () \u00e8 una stazione della Linea Frunzensko-Primorskaya, la Linea 5 della metropolitana di San Pietroburgo. \u00c8 stata inaugurata il 28 dicembre 2011 e prende il nome dal Palazzo dell'Ammiragliato. \u00c8 la seconda stazione pi\u00f9 profonda al mondo (86 metri di profondit\u00e0)."}
{"id": "3846195", "revid": "1305772", "url": "https://it.wikipedia.org/wiki?curid=3846195", "title": "Don't say &quot;lazy&quot;", "text": "Don't say \"lazy\" \u00e8 un brano musicale j-pop scritto da Sachiko Omori (testo),\nHiroyuki Maezawa e Shinji Tamura (composizione) ed interpretato dal gruppo \"Sakurako Keionbu\", formato dalle quattro doppiatrici dell'anime \"K-On!\": Aki Toyosaki, Y\u014dko Hikasa, Satomi Sat\u014d e Minako Kotobuki. Il brano, il cui singolo \u00e8 stato pubblicato il 22 aprile 2009, \u00e8 stato utilizzato come sigla di chiusura della prima stagione dell'anime \"K-On!\" dal 3 aprile al 26 giugno 2009.\nIl brano \u00e8 anche presente fra le canzoni che il giocatore pu\u00f2 scegliere nel videogioco \"K-On! H\u014dkago Live!!\".\nIl singolo ha ottenuto un buon successo commerciale, debuttando nella classifica settimanale Oricon dei singoli pi\u00f9 venduti in Giappone alla seconda posizione, in contemporanea con il singolo \"Cagayake! GIRLS\" (pubblicato lo stesso giorno di \"Kagayake! Girls\"), sigla di apertura dell'anime, che invece debuttava alla quarta posizione. In totale il singolo ha venduto circa due milioni di copie.\nL'annuale sondaggio \"Anime Grand Prix\", condotto dalla rivista di settore \"Animage\" ha rivelato che \"Don't say \"lazy\"\" \u00e8 la sigla musicale del 2009 pi\u00f9 amata dai fans giapponesi\nTracce.\nDurata totale: 17\u00a0min 40\u00a0s"}
{"id": "3846200", "revid": "132266", "url": "https://it.wikipedia.org/wiki?curid=3846200", "title": "Scaramuccia (teatro)", "text": ""}
{"id": "3846202", "revid": "88740", "url": "https://it.wikipedia.org/wiki?curid=3846202", "title": "Giorni di gloria", "text": ""}
{"id": "3846204", "revid": "124808", "url": "https://it.wikipedia.org/wiki?curid=3846204", "title": "Police drama", "text": ""}
{"id": "3846207", "revid": "109651", "url": "https://it.wikipedia.org/wiki?curid=3846207", "title": "Crime drama", "text": ""}
{"id": "3846208", "revid": "109651", "url": "https://it.wikipedia.org/wiki?curid=3846208", "title": "Legal drama", "text": ""}
{"id": "3846210", "revid": "76963", "url": "https://it.wikipedia.org/wiki?curid=3846210", "title": "Amanda Foreman", "text": "Biografia.\nNata nel 1966 a Los Angeles, Amanda Foreman \u00e8 figlia di John Foreman e Linda Lawson e sorella minore dell'attrice Julie Foreman.\nNell'aprile 2003 l'attrice \u00e8 entrata nel cast di \"Alias\", altra serie creata e prodotta da J.J. Abrams, nel ruolo ricorrente di Carrie Bowman."}
{"id": "3846211", "revid": "767487", "url": "https://it.wikipedia.org/wiki?curid=3846211", "title": "Hamlet (film 1954)", "text": "Hamlet \u00e8 un film del 1954 diretto ed interpretato da Kishore Sahu, basato sull'omonima tragedia scritta da Shakespeare."}
{"id": "3846216", "revid": "1543377", "url": "https://it.wikipedia.org/wiki?curid=3846216", "title": "Grand Ch\u00e2telet", "text": "Il Grand Ch\u00e2telet \u00e8 stata una fortezza dell'Ancien R\u00e9gime, che conteneva un palazzo di giustizia ed una sede della polizia e un certo numero di prigioni, situata a Parigi sulla rive droite della Senna, sul sito di quello che oggi \u00e8 la Place du Ch\u00e2telet.\nL'area attorno al Ch\u00e2telet era fetida a causa dell'odore di essiccazione del sangue proveniente dai macelli vicini e \"l'emissario della fogna grande che colava nella Senna fra il Pont Notre-Dame e il Pont au Change\".\nDal IX secolo, l'accesso ai due ponti che collegano l'\u00eele de la Cit\u00e9 di Parigi alle rive della Senna, erano protetti da due piccoli castelli, prima in legno e poi in pietra: Le Grand Ch\u00e2telet, a nord, per proteggere l'accesso al Ponte Grande (oggi Pont au Change); il Petit Ch\u00e2telet a sud, per proteggere l'accesso al Petit-Pont. A Parigi, quando si utilizza il nome \u00ab Ch\u00e2telet \u00bb senza ulteriori specificazioni, ci si riferisce sempre al Grand Ch\u00e2telet.\nStoria.\nMedio Evo.\nNel III secolo, la citt\u00e0, che si chiama ancora Lutezia, era concentrata nell'\u00eele de la Cit\u00e9, protetta da fortificazioni romane formate da un muro di 2,50 m di spessore. Sembra che a quel tempo nessun manufatto proteggesse l'accesso ai ponti di legno, questi potevano essere rapidamente distrutti o bruciati in caso di attacco. \u00c8 nell'877 che Carlo II il Calvo ha fatto rafforzare le fortificazioni di Parigi per proteggere la citt\u00e0 dalle incursioni dei Normanni che si moltiplicavano. Le mura romane sono state riparate, ponti rafforzati e i loro piloni rinserrati per impedire il passaggio delle imbarcazioni. Fece anche costruire delle torri in legno formando piccoli castelli, per proteggere le estremit\u00e0 dei ponti.\nCos\u00ec, quando gli invasori normanni risalgono la Senna nel novembre dell'anno 885, si imbattono in una fortezza impenetrabile. Le prime feroci offensive furono respinte con determinazione dai difensori, segu\u00ec un lungo assedio di Parigi (885-886) per cercare di ridurre alla fame la popolazione e farla capitolare. Nel febbraio dell'886, una grande inondazione della Senna porta via il ponte piccolo, isolando i dodici difensori rimasti nella torre di quello che diventer\u00e0 il piccolo Ch\u00e2telet. Combatterono ferocemente fino all'ultimo e furono tutti massacrati. Carlo il Grosso alla fine arriv\u00f2 con le sue truppe e compr\u00f2 la partenza dei Normanni che si spostarono devastando la Borgogna.\nLe torri di legno furono sostituite da edifici in pietra nel 1130 da Luigi VI il Grosso. Le Grand Chatelet formava una fortezza quasi quadrata, con un cortile in centro e porte secondarie, circondata da profondi fossati pieni di acqua corrente, alimentati dalla Senna. Due torri fiancheggiano i due angoli verso l'esterno. Sono destinate a proteggere l'uscita nord del Ponte Grande.\nI conti di Parigi l'abitarono fino alla fine del XII secolo, fino alla loro sostituzione con i Prevosti di Parigi. Dal 1190, la costruzione della cinta muraria di Parigi di Filippo Augusto ha reso inutile questa fortezza per difendere la citt\u00e0. Vi si stabil\u00ec la sede della giurisdizione del Prevosto di Parigi, responsabile della polizia e della giustizia penale, comprese le prigioni e camere di tortura, dove si svolgevano gli \u00abinterrogatori\u00bb. La giurisdizione del prevosto era divisa in quattro sezioni: l'\u00abaudizione del parco civile\u00bb, quella del \u00abpr\u00e9sidial\u00bb, la \u00abcamera di consiglio\u00bb e la \u00abcamera criminale\u00bb. Dopo la loro fusione in un solo organismo, queste diverse giurisdizioni presero il nome di \u00abCour du Ch\u00e2telet\u00bb (Corte del Castello).\nIl tribunale del Ch\u00e2telet \u00e8 sempre stato subordinato al Parlement di Parigi, ma si era man mano estesa la sua giurisdizione penale e civile e i casi di tradimento erano spesso giudicati l\u00ec. Per secoli i magistrati del Ch\u00e2telet si sono scontrati con quelli della giurisdizione dell'H\u00f4tel de Ville.\nDurante il regno di san Luigi, dal 1250 al 1257, il Grand Ch\u00e2telet fu restaurato e notevolmente ampliato. Lo Ch\u00e2telet \u00e8 stato poi restaurato da Carlo V nel 1369. Il 29 maggio 1418, durante la Guerra civile tra Armagnacchi e Borgognoni, grazie al tradimento di un certo Perrinet Leclerc e al sostegno degli artigiani e degli universitari, Parigi fu consegnata a Jean de Villiers de L'Isle-Adam, capitano di una truppa di seguaci del duca di Borgogna. Il 12 giugno 1418, la fazione borgognone che assedia il grande e il piccolo Ch\u00e2telet massacra tutti i prigionieri armagnacchi che vi erano rinchiusi; i loro corpi, gettati dall'alto delle torri, sono stati infilzati dalle punte delle picche.\nDal 1460 era caduto in rovina in tal modo che le sedute della corte si sono svolte presso il Palazzo del Louvre, per non tornare fino al 1506; nel 1657 la corte \u00e8 stata ancora una volta costretta a trasferirsi temporaneamente, questa volta per il convento dei Grandi Agostiniani sulla Rue Dauphine.\nEpoca moderna.\nNel 1684 la struttura fu quasi completamente ricostruita da Luigi XIV, assumendo la forma che aveva fino a quando non fu demolito dopo la rivoluzione. Fu deciso che, durante la ricostruzione, la corte doveva avere sede ai Grandi Agostiniani sulla Rue Dauphine, ma i monaci non vollero cedere il loro convento. Si prense la risoluzione di assediarlo e di impadronirsene con la forza. Seguirono molti combattimenti e assalti feroci, dove furono uccisi un gran numero di religiosi. La vittoria and\u00f2 al partito della corte, che vi si install\u00f2 provvisoriamente. Col suo editto del 1684, Luigi XIV riun\u00ec assieme al Ch\u00e2telet tutti i sedici giudici feudali anziani e i sei giudici ecclesiastici anziani.\n\"La strada che passa sotto il Chatelet (in effetti la continuazione della Rue Saint-Denis), divide una parte della prigione comunale sul lato orientale della struttura dalle varie camere delle udienze a ovest\". Nei bassifondi del lato ovest vi era l'obitorio cittadino; le prigioni sul lato orientale sono aumentate da nove a venti nel corso degli anni, che vanno da dormitori dove prigionieri vivevano \"\u00e0 la pistole\", cio\u00e8 con letti, da quelli chiamati \"au secret\" (le segrete) che vanno da un'enorme sala con stuoie di paglia a prigioni sotterranee.\nDopo queste nuove ricostruzioni, non rimaneva della vecchia fortezza che qualche torre oscura e inoffensiva. Nel 1756, poteva ancora essere visto, sopra la porta di un ufficio, sotto il porticato del Grande Castello, una lapide di marmo che contiene le parole \u00ab Tributum C\u00e6saris \u00bb. \u00c8 stato l\u00e0, senza dubbio, che si centralizzavano tutte le tasse della Gallia, uso che sembrava essere continuato, dato che la decisione del Consiglio del 1586 fa riferimento a \u00abdiritti demaniali della Corona che usano essere pagati ai pergolati del Ch\u00e2telet\u00bb.\nI massacri di settembre 1792.\nNel periodo della rivoluzione, i detenuti incarcerati al Ch\u00e2telet avevano la reputazione di essere dei grandi criminali: quando i rivoltosi aprirono le porte delle prigioni per liberare i prigionieri il 13 luglio 1789, essi si guardarono bene dall'attaccare il Ch\u00e2telet. C'erano 305 detenuti nel maggio 1783, e 350 in maggio 1790. Dopo aver giudicato i primi accusati di crimini di lesa-nazione, la corte di giustizia del Ch\u00e2telet fu soppressa con la legge votata il 25 agosto 1790. Le sue funzioni cessarono il 24 gennaio 1791, ma sopravvisse la prigione. Durante il massacri delle prigioni, il 2 settembre 1792, sui 269 detenuti incarcerati al Ch\u00e2telet, 216 prigionieri furono infilzati o sgozzati dai rivoltosi.\nTutti erano pericolosi criminali, ma nessuno di loro aveva partecipato alle cospirazioni degli aristocratici. Dopo il massacro, i loro corpi furono ammassati ai bordi del ponte grande per essere trasportati alle cave di Montrouge, nei pressi di Parigi.\nLe prigioni.\nIl Grand Ch\u00e2telet \u00e8 stata una delle principali carceri di Parigi. Nella sua parte orientale, le celle sono state suddivise in tre categorie: le camere comuni al piano superiore, quelle chiamate \u00ab segrete \u00bb e le fosse ai bassifondi. Durante l'occupazione di Parigi degli inglesi, una ordinanza di Enrico VI d'Inghilterra, a partire da maggio 1425, elenca la lista delle sue parti o celle. Le prime dieci erano le meno orribili, esse avevano nomi quali: \"Les Cha\u00eenes\" (le catene), \"Beauvoir\" (bellavista), \"la Motte\" (la zolla di terra), \"la Salle\" (la sala d'attesa), \"les Boucheries\" (i macelli), \"Beaumont\" (bella montagna), \"la Gri\u00e8che\" (la gazza), \"Beauvais\" (sedia di canapa), \"Barbarie e Gloriette\" (grande voliera). Le seguenti erano molto pi\u00f9 odiose, certi nomi sono eloquenti: \"Le Puits\" (il pozzo), \"les Oubliettes\" (le segrete), \"l'Entre-deux-huis\" (uscio tra i due), \"la Gourdaine\" (amo per pescare), \"le Berceau\" (la culla). Infine le ultime due erano particolarmente atroci:\nAddirittura queste prigionie avevano una tariffa. I prigionieri dovevano pagare il \"ge\u00f4lage\" per ogni notte durante la loro prigionia e un supplemento per un letto. Le tariffe variavano a seconda della sua condizione: \u00ab Conte, Cavaliere di Bandiera, cavaliere, scudiero, \"lombard\" (usuraio), ebreo o altro. \u00bb\nDiversi personaggi famosi furono imprigionati al Ch\u00e2telet:\nL'obitorio.\nNel XV secolo, la \"morgue\" (obitorio) ha l'aspetto di una miniera. \nI prigionieri portati nelle celle inferiori del Ch\u00e2telet di Parigi erano \u00abmorgu\u00e9s\u00bb (umiliati) dai loro carcerieri, cio\u00e8 fissati con insistenza e probabilmente con arroganza e disprezzo, per essere in grado di identificarli in caso di fuga o di recidiva. \nPer estensione, il nome \u00abcamera mortuaria\u00bb \u00e8 stato attribuito a queste celle. Il deposito di un cadavere al Ch\u00e2telet \u00e8 menzionato per la prima volta da una sentenza del prevosto di Parigi del 23 dicembre 1371. Un'altra sentenza del prevosto di Parigi, del 1\u00ba settembre 1734, associa le celle dei bassifondi del Chatelet alla identificazione dei cadaveri.\nPi\u00f9 tardi queste celle sono state trasferite in un'altra parte del Chatelet; la \u00abcamera mortuaria\u00bb fu destinata, nel XVIII secolo, all'esposizione dei corpi trovati in strada o annegati nella Senna. Una quindicina di corpi sono stati trovati ogni notte nel XVII secolo. Le \"filles hospitali\u00e8res de Sainte-Catherine\" (figlie dell'ospedale di Santa Caterina) erano tenute a lavarli e a farli inumare nel cimitero degli Innocenti. Un'apertura praticata nella porta permetteva di riconoscerli \u00abturandosi il naso\u00bb. Nel 1804, il questore prefetto di polizia Louis Nicolas Dubois fa traslocare l'obitorio al Quai du March\u00e9-Neuf (quartiere del Mercato Nuovo) sull'\u00cele de la Cit\u00e9.\nDemolizione.\nNel 1790, con l'abolizione dell'ufficio del \"prevosto di Parigi\", il Ch\u00e2telet perde le sue funzioni, e come parte della generale ristrutturazione dell'area fu demolito tra il 1802 e il 1810.\nNel 1808, Napoleone Bonaparte d\u00e0 l'ordine di distruggere il Grand Ch\u00e2telet. Sul suo sedime saranno costruite la Place du Ch\u00e2telet al lato nord del ponte grande e il Th\u00e9\u00e2tre du Ch\u00e2telet, inaugurato nel 1862."}
{"id": "3846224", "revid": "438678", "url": "https://it.wikipedia.org/wiki?curid=3846224", "title": "Hamlet (film 1955)", "text": "Hamlet \u00e8 un film del 1955 diretto da Alf Sj\u00f6berg."}
{"id": "3846228", "revid": "287204", "url": "https://it.wikipedia.org/wiki?curid=3846228", "title": "Fijian Premier League 2012", "text": "La Fijian Premier League 2012 \u00e8 la seconda lega calcistica nelle Isole Figi questa sar\u00e0 la 19\u00aa edizione. Vi partecipano tredici squadre divise in due gironi, basati sulle due isole principali della nazione ossia Viti Levu e Vanua Levu.I due gironi hanno rispettivamente nove e cinque squadre delle quali le prime due approderanno agli spareggi promozione nei quali incontreranno le altre due squadre per poi approdare nella finale play-off, infine la vincitrice della serie giocher\u00e0 con l'ultima classificata della National Football League in uno spareggio per la promozione nella lega maggiore. Le gare si disputano il pomeriggio al sabato e alla domenica."}
{"id": "3846231", "revid": "663330", "url": "https://it.wikipedia.org/wiki?curid=3846231", "title": "Marc Warren", "text": " Lavora per il cinema, televisione, teatro e radio.\nBiografia.\nMembro del National Youth Theatre, frequenta la East 15 Acting School. Recita in numerose serie britanniche tra cui \"Casualty\", \"Prime Suspect\", \"Poirot\" e viene spesso ricordato per il ruolo da protagonista in \"Hustle - I signori della truffa\". Partecipa a molti film per la televisione e miniserie tra cui \"Band of Brothers - Fratelli al fronte\" e \"Ballet Shoes\". Lavora anche al cinema in film come \"B. Monkey - Una donna da salvare\", \"Angeli ribelli\" e \"Wanted - Scegli il tuo destino\".\nDoppiatori italiani.\nNelle versioni in italiano delle opere in cui ha recitato, Marc Warren \u00e8 stato doppiato da:"}
{"id": "3846234", "revid": "247222", "url": "https://it.wikipedia.org/wiki?curid=3846234", "title": "Holland (album)", "text": "Holland \u00e8 un album discografico del gruppo musicale statunitense The Beach Boys, pubblicato nel gennaio 1973.\nL'album fu notoriamente (e costosamente) inciso a Baambrugge, nei Paesi Bassi nel corso dell'estate 1972 utilizzando uno studio di registrazione portatile ricostruito in loco per volere della band, e con due composizioni (delle quali una a firma Brian Wilson) registrate a Los Angeles e aggiunte all'album all'ultimo minuto. Inoltre il disco venne pubblicato con incluso un bonus EP intitolato \"Mount Vernon and Fairway (A Fairy Tale)\".\nAttualmente \"Holland\" e \"Mount Vernon and Fairway\" sono disponibili in formato CD in abbinamento con \"Carl and the Passions - \"So Tough\"\".\nIl disco.\nOrigine e storia.\nPoco tempo dopo che \"Carl and the Passions - \"So Tough\"\" venne dato alle stampe, i Beach Boys, dietro insistenza del loro manager Jack Rieley, decisero di partire per l'Europa e registrare il prossimo album nei Paesi Bassi. I membri del gruppo pensavano che un cambio di atmosfere e luoghi avrebbe fornito loro l'ispirazione per il materiale da inserire nel nuovo disco, e giovato anche a Brian Wilson, l'ex leader della band, che era caduto in un periodo di profonda depressione ormai da anni.\nAlla met\u00e0 del 1972, Wilson soffriva di gravi disturbi mentali. Allarmati dal fatto che Wilson stesse creando meno musica per il gruppo come mai prima d'ora, gli altri Beach Boys speravano, con questo viaggio in Europa, di far tornare a Brian la sua creativit\u00e0 perduta. Anche se Wilson si rec\u00f2 nei Paesi Bassi insieme al resto del gruppo (dopo tre tentativi falliti di farlo salire sull'aereo), egli contribu\u00ec in maniera minore all'album, concentrando i suoi sforzi musicali principalmente su \"Mount Vernon and Fairway\", una \"fiaba musicale\" della durata di dieci minuti che venne in seguito inclusa all'album come EP omaggio. Con Brian concentrato sul suo personale progetto, il resto della band dovette accollarsi l'intera scrittura e produzione del nuovo album intitolato appropriatamente (data la location) \"Holland\".\nAl Jardine e Mike Love collaborarono insieme per comporre una mini suite in tre parti concepita come un'ode alla California. Mike Love forn\u00ec il brano country \"Big Sur\" (da lui scritto tre anni prima e qui presentato in tempo valzer 3/4), mentre Al Jardine cur\u00f2 la parte narrata tratta dal poema di Robinson Jeffers \"Beaks of Eagles\" e l'arrangiamento del brano \"California\", che vede la partecipazione di Brian nelle prime due strofe. Un remix di \"California\" venne pubblicato come secondo singolo estratto dall'album e reintitolato \"California Saga (On My Way To Sunny Californ-i-a)\". Dennis, che non canta una parte vocale da solista principale in tutto il disco, offr\u00ec \"Steamboat\" e \"Only with You\". Carl incluse \"The Trader\": un epico brano anti-imperialista in due parti, che inizia con un saluto da parte del suo figlioletto di 3 anni, Jonah.\nAl ritorno del gruppo dai Paesi Bassi, \"Holland\" venne respinto dalla Reprise Records con la motivazione che non conteneva nemmeno un brano da classifica. Venne quindi deciso di aggiungervi una vecchia canzone non finita di Brian Wilson, \"Sail On, Sailor\", composta da Brian con Ray Kennedy. Dopo averci lavorato sopra, Brian complet\u00f2 la canzone. \"Sail On, Sailor\" \u00e8 una delle due canzoni incise a Los Angeles (l'altra \u00e8 \"Leaving This Town\" di Ricky Fataar e Blondie Chaplin) e aggiunta all'ultimo minuto a \"Holland\".\nIl caso \"Mount Vernon and Fairway (A Fairy Tale)\".\nIl titolo dell'EP accluso a \"Holland\", \"Mount Vernon and Fairway (A Fairy Tale)\", \u00e8 basato sull'intersezione di strade dove viveva la famiglia di Mike Love a Los Angeles, e l'opera venne composta prevalentemente dal solo Brian Wilson. Originariamente Wilson intendeva la composizione come il fulcro di un nuovo album dei Beach Boys, comprendente i brani sull'EP e la canzone \"Funky Pretty\". Gli altri membri del gruppo non furono per\u00f2 d'accordo, e Brian per protesta abbandon\u00f2 le sessioni fino a quando Carl decise di includere il materiale come un EP separato dal resto dell'album. Tuttavia, a quel punto, Wilson aveva perso interesse in entrambi i progetti. Deluso dal fatto che il gruppo frustrasse cos\u00ec la sua creativit\u00e0, Wilson non avrebbe pi\u00f9 registrato insieme agli altri Beach Boys fino al 1974 in occasione delle sessioni dell'abortito \"Caribou\".\nPubblicazione e accoglienza.\nPubblicato nel gennaio 1973, \"Holland\" ricevette recensioni incoraggianti e aiut\u00f2 i Beach Boys a ristabilire in parte la loro reputazione presso i critici. L'album raggiunse la posizione numero 36 negli Stati Uniti e la numero 20 in classifica in Gran Bretagna. Alla fine dell'anno che aveva visto crescere costantemente l'afflusso di pubblico ai loro concerti, \"Rolling Stone\" nomin\u00f2 \"Holland\" uno dei loro dischi migliori, e i Beach Boys si riaffacciarono alla ribalta del successo.\nCopertina.\nLa fotografia in copertina raffigura un'immagine sottosopra di un'imbarcazione nel Kromme Waal, un canale che scorre nel centro di Amsterdam."}
{"id": "3846235", "revid": "767487", "url": "https://it.wikipedia.org/wiki?curid=3846235", "title": "Hamlet (film 2000)", "text": "Hamlet \u00e8 un film del 2000 diretto da Campbell Scott e Eric Simonson."}
{"id": "3846236", "revid": "729019", "url": "https://it.wikipedia.org/wiki?curid=3846236", "title": "Albatros J.II", "text": "L'Albatros J.II (designazione aziendale L 42) era un biplano monomotore biposto da attacco al suolo e cooperazione con l'esercito prodotto dall'allora azienda tedesco imperiale Albatros Flugzeugwerke GmbH negli anni dieci del XX secolo.\nEvoluzione del precedente Albatros J.I, venne prevalentemente utilizzato dalla Luftstreitkr\u00e4fte, la componente aerea del Deutsches Heer (l'esercito imperiale tedesco), durante le ultime fasi della prima guerra mondiale.\nStoria del progetto.\nAll'inizio del 1918 la Albatros decise di avviare lo sviluppo di un nuovo modello per migliorare le prestazioni del precedente J.I avviato alla produzione in serie nel 1917. Il progetto del nuovo velivolo, identificato dall'azienda come L 42, riprendeva l'impostazione del precedente modello, biplano monomotore biposto a carrello fisso, introducendo alcune migliorie tecniche ed una maggiore corazzatura. Venne modificato il puntone centrale che collegava l'ala superiore alla fusoliera ed introdotti nuovi alettoni, inoltre venne installata l'ultima versione del motore Benz, il pi\u00f9 potente Bz.IVa da 220 PS (164 kW), resasi disponibile in quel periodo. Il J.II si distingueva inoltre dal suo predecessore per la mancanza dell'ogiva che copriva il mozzo dell'elica nel precedente modello.\nIl prototipo si rivel\u00f2 in grado di fornire buone prestazioni, quindi venne presentato alla commissione Idflieg: questa lo valut\u00f2 positivamente e la Albatros ottenne un ordine per la fornitura di 50 esemplari, matricole 125 - 174/18. Tuttavia il modello venne avviato alla produzione in serie molto pi\u00f9 tardi in quanto l'azienda era impegnata ad evadere il precedente ordine per i J.I.\nGli esemplari di serie, oltre all'armamento standard difensivo basato su una mitragliatrice Parabellum MG 14 brandeggiabile calibro 7,92 mm montata su supporto ad anello a disposizione del secondo membro dell'equipaggio, furono inizialmente equipaggiati anche con una coppia di mitragliatrici sparanti verso il basso, tuttavia durante il servizio operativo tale soluzione si rivel\u00f2 poco sfruttabile a causa dell'assenza di visibilit\u00e0 durante le incursioni a bassa quota e quest'armamento venne rimosso. Era anche prevista l'introduzione di due mitragliatrici LMG 08/15, sempre calibro 7,92\u00a0mm, posizionate in caccia, ma esaminando le fotografie a disposizione degli storici non sembra siano mai state installate.\nImpiego operativo.\nNon si hanno notizie certe sulla data in cui i primi esemplari vennero consegnati ai reparti della Luftstreitkr\u00e4fte, ma all'agosto 1918 risultavano in prima linea 20 J.II. rimanendo in servizio nelle file tedesco imperiali fino al termine della prima guerra mondiale.\nAl termine del conflitto, in seguito alle restrizioni imposte dal Trattato di Versailles, l'intera flotta di velivoli militari tedeschi venne requisita per essere assegnata alle forze aeree alleate alla Triplice intesa come parte del risarcimento dei danni subiti od essere avviata alla distruzione.\nI J.II vennero quindi messi a terra e progressivamente smantellati. Nel 1919 tuttavia, nell'ambito della Guerra lituano-sovietica, durante un'operazione nella citt\u00e0 di Radvili\u0161kis truppe lituane rivennero in un magazzino militare 3 esemplari di J.II, matricole 705, 710 e 714. Gli esemplari nell'ottobre 1920 vennero integrati nei reparti della Karin\u0117s Oro Paj\u0117gos, i primi due destinati ad impieghi operativi ed il terzo destinato a fornire le parti di ricambio. Il 710 risulta aver partecipato ad operazioni durante la Guerra polacco-lituana rimanendo poi in servizio fino al 1940. Nell'ambito dell'occupazione sovietica almeno un esemplare venne inviato in Unione Sovietica, ma da quel momento se ne persero le tracce."}
{"id": "3846241", "revid": "963244", "url": "https://it.wikipedia.org/wiki?curid=3846241", "title": "Carmelitane di Compi\u00e8gne", "text": ""}
{"id": "3846242", "revid": "101695493", "url": "https://it.wikipedia.org/wiki?curid=3846242", "title": "Galleria del Lupacino", "text": "La galleria del Lupacino \u00e8 un tunnel ferroviario di 7515\u00a0m posto sulla ferrovia Lucca-Aulla.\nAlle sue estremit\u00e0 sono situate le stazioni di Piazza al Serchio, e quella di Minucciano. La galleria \u00e8 stata inaugurata il 21 marzo 1959 dall'allora presidente della Repubblica italiana Giovanni Gronchi: tale data, dopo 119 anni dai primi studi di fattibilit\u00e0, ha segnato la conclusione dei lavori per il completamento della ferrovia della Garfagnana. Durante la costruzione della galleria, a causa di incidenti sul lavoro, sono deceduti sette operai, ricordati da una lapide commemorativa."}
{"id": "3846243", "revid": "106908", "url": "https://it.wikipedia.org/wiki?curid=3846243", "title": "Dorothy Sayers", "text": ""}
{"id": "3846244", "revid": "310175", "url": "https://it.wikipedia.org/wiki?curid=3846244", "title": "Mare di Mindanao", "text": ""}
{"id": "3846252", "revid": "481666", "url": "https://it.wikipedia.org/wiki?curid=3846252", "title": "Violet Heming", "text": "Biografia.\nNata in Inghilterra, nello Yorkshire nel 1895, Violet Heming fu una popolare attrice di teatro che lavor\u00f2 anche per il cinema, interpretando circa venti film. Era figlia di Alfred Hemming, che era apparso in alcuni film muti, e di Mabel Allen. Cominci\u00f2 a recitare nel 1908, a soli tredici anni, e la sua prima apparizione sullo schermo risale al 1910, in un film della Thanhouser. I registi con cui lavor\u00f2 furono, tra gli altri, Frederick A. Thomson, J. Stuart Blackton, Reginald Barker, George Melford.\nIl suo ultimo film, \"Almost Married\" di William Cameron Menzies, usc\u00ec nel 1932.\nBench\u00e9 nella sua carriera di attrice abbia lavorato nel cinema e anche in televisione, viene ricordata soprattutto per i suoi ruoli teatrali. Mor\u00ec a New York, sua citt\u00e0 di elezione, dove aveva vissuto per gran parte della vita, nel 1981, all'et\u00e0 di 86 anni."}
{"id": "3846254", "revid": "1318658", "url": "https://it.wikipedia.org/wiki?curid=3846254", "title": "Kesklinn", "text": "Kesklinn (Centro Citt\u00e0) \u00e8 uno degli otto distretti amministrativi (in estone: Linnaosa) di Tallinn, la capitale dell'Estonia.\nPosizione.\n\u00c8 situato nella Baia di Tallinn e delimitato a nord-ovest dal distretto di P\u00f5hja, ad ovest dal distretto di Kristiine, a sud-ovest da N\u00f5mme, e verso est da Lasnam\u00e4e e Pirita, e a sud dal comune di Rae, attraverso il Lago \u00dclemiste.\nL'isola di Aegna, nella Baia di Tallinn, fa anch'essa parte di questo distretto amministrativo.\nKesklinn ha un'area di 30.6\u00a0km\u00b2 ed una popolazione di 62.486 abitanti (dati del 1\u00ba agosto 2017); la densit\u00e0 di popolazione \u00e8 di 1 970,65 ab./km\u00b2\nLa popolazione del distretto di centro \u00e8 in maggioranza estone con il 71,7%, seguita da russi (21,6%), ucraini (1,7%), finlandesi 0,9%, bielorussi (0,8%), ebrei (0,7%), tartari (0,2%) ed altri (2,4%).\nLuoghi di interesse.\n\u00c8 la sede della Citt\u00e0 vecchia, \"Toompea\", Patrimonio dell'umanit\u00e0 dell'UNESCO dal 1997. In questo distretto si trova anche il grande e moderno porto passeggeri di Tallinn e il centro degli affari del porto, incluso un nuovo complesso di alte e moderne costruzioni su Liivalaia Street, cos\u00ec come Tartu Road and Maakri Street.\nLa maggior parte delle attrazioni turistiche economiche e politiche sono a Kesklinn. Queste includono il Duomo o Cattedrale di Toompea, il castello di Toompea, sede del parlamento estone, la sede del governo estone presso casa Stenbock, il Municipio medioevale, il Teatro dell'Opera estone, il teatro di prosa estone e russa, la Biblioteca nazionale, gli stadi di Kadrioru e Kalevi, ed un considerevole numero di musei (tra cui quello di storia estone, il museo Kumu ed il Museo dell'occupazione), agenzie teatrali e uffici governativi e l'Universit\u00e0 di Tallinn.\nIn questo distretto vi si trovano gli alloggi con i prezzi pi\u00f9 costosi dell'Estonia. Mentre la popolazione della citt\u00e0 e della nazione tende a diminuire dal ripristino dell'indipendenza, (in quanto molti russi, immigrati nel dopoguerra, tendono a rimpatriare), la popolazione di Kesklinn \u00e8 aumentata. Uno dei motivi trainanti dell'economia \u00e8 dato dal turismo proveniente da Helsinki, che distante solo 75\u00a0km, ed \u00e8 collegata a Tallinn, con un'ora di viaggio, rapidi ferry boats, dalla Gran Bretagna e dalla Russia.\nOltre la Citt\u00e0 vecchia, ci sono altri numerosi siti turistici ed artistici, incluso palazzo Kadriorg, nel parco di Kadriorg, un edificio barocco che fu costruito nel XVIII secolo da Pietro I di Russia, durante la dominazione dell'Impero russo. Sempre in questo distretto si trova anche il nuovo quartiere Rotermanni, e quelli di Tatari e Kassisaba. In questa parte della citt\u00e0 hanno sede 42 parchi, incluso (di Kadriorg, Toompark, Hirvepark, ed il parco di Tammsaare). La costa di Kesklinn, sul golfo, va dal Linnahall al memoriale di Maarjam\u00e4e.\nKesklinn \u00e8 formato da 21 quartieri (in estone: \"asum\"): \"Aegna, Juhkentali, Kadriorg, Kassisaba, Keldrim\u00e4e, Kitsek\u00fcla, Kompassi, Luite, Maakri, M\u00f5igu, Raua, Sadama, Sibulak\u00fcla, S\u00fcdalinn, Tatari, T\u00f5nism\u00e4e, Torupilli, \u00dclemistej\u00e4rve, Uus Maailm, Vanalinn e Veerenni\"."}
{"id": "3846265", "revid": "76963", "url": "https://it.wikipedia.org/wiki?curid=3846265", "title": "Minako Kotobuki", "text": "\u00c8 principalmente conosciuta per il ruolo di Tsumugi Kotobuki nell'anime \"K-On!\".\nParallelamente all'attivit\u00e0 di doppiatrice, porta avanti anche una carriera di cantante, avviata proprio grazie al suo ruolo in \"K-On!\". La sua prima performance infatti sono state le sigle di apertura e chiusura della serie nell'aprile 2009, interpretate insieme alle colleghe Aki Toyosaki, Y\u014dko Hikasa e Satomi Sat\u014d..\nNello stesso mese, lei ed altre tre doppiatrici (Aki Toyosaki, Ayahi Takagaki e Haruka Tomatsu) hanno debuttato come gruppo musicale chiamato Sphere con il singolo \"Future Stream\".\nRuoli.\n Gundam Reconguista in G \u2013 Noredo Nug "}
{"id": "3846290", "revid": "767487", "url": "https://it.wikipedia.org/wiki?curid=3846290", "title": "Edward Rich, VI conte di Warwick", "text": "Biografia.\nEra figlio di Robert Rich, V conte di Warwick e di Anne Montague.\nNel 1675, alla morte del padre, eredit\u00f2 il titolo di conte di Holland e di conte di Warwick.\nNel 1699 Warwick fu processato per omicidio colposo e giudicato colpevole insieme all'amico, Charles Mohun, IV barone di Mohun. Riusc\u00ec ad evitare la pena eccependo il privilegio di nobilt\u00e0 .\nMatrimonio e discenza.\nSpos\u00f2 nei primi mesi del 1697 Charlotte Middleton, figlia di Sir Thomas Middleton, da cui ebbe un figlio:"}
{"id": "3846291", "revid": "171881", "url": "https://it.wikipedia.org/wiki?curid=3846291", "title": "Edward Rih, VI conte di Warwick", "text": ""}
{"id": "3846292", "revid": "33689", "url": "https://it.wikipedia.org/wiki?curid=3846292", "title": "Imagineering", "text": "Imagineering era un'azienda statunitense di sviluppo di videogiochi fondata nel 1986. Era il distaccamento della Absolute Entertainment che si occupava dello sviluppo. Fra i videogiochi pi\u00f9 celebri prodotti per la Absolute si possono citare \"\", \"Battle Tank\", \"Super Battletank\" e \"The Rescue of Princess Blobette\". La Imagineering inoltre sviluppava anche videogiochi per altre aziende, come la Acclaim Entertainment, la Hi Tech Expressions e la T*HQ.\nStoria.\nL'azienda fu fondata nel 1986 da Garry Kitchen e altri suoi colleghi provenienti dall'Activision. Poco dopo fondarono l'editrice correlata Absolute Entertainment, con l'intento di usarla quando si volevano pubblicare in proprio i giochi sviluppati dalla Imagineering. Alla fine del 1988 un altro celebre ex collega della Activision, David Crane, entr\u00f2 alla Absolute come vice presidente e sviluppatore.\nIn ognuno dei titoli che la Imagineering ha prodotto per altri editori, appariva sempre il seguente messaggio nella schermata di apertura del gioco e sul manuale: \"Sviluppato dalla Imagineering Inc., Glen Rock N.J.\", in riferimento alla propria sede a Glen Rock, in New Jersey.\nLa Imagineering ha continuato a produrre videogiochi fino alla chiusura avvenuta nel 1995. Gli ultimi titoli sviluppati sono stati \"Home Improvement\" e \"Penn &amp; Teller's Smoke and Mirrors\"."}
{"id": "3846293", "revid": "547034", "url": "https://it.wikipedia.org/wiki?curid=3846293", "title": "Veracruz (romanzo)", "text": "Veracruz \u00e8 un romanzo di Valerio Evangelisti, pubblicato nel 2009 da Mondadori Editore. Racconta di vicende che si svolgono nel contesto della pirateria nei Caraibi.\nTrama.\nIl second'ufficiale Hubert Macary si trova sulla nave del temibile Lorencillo quando, riunitisi i compagni della Filibusta decidono di predare Veracruz, capitale del commercio spagnolo nelle Americhe. \nTuttavia il suo destino \u00e8 manipolato da due donne: Claire, sorella dell'ammiraglio De Grammont, il pirata pi\u00f9 temuto dei Caraibi, e una Femme Fatale abile nel sedurre quanto nel creare guai."}
{"id": "3846297", "revid": "33888", "url": "https://it.wikipedia.org/wiki?curid=3846297", "title": "Eva Zona", "text": "Biografia.\nFiglia di Temistocle Zona, astronomo e garibaldino veneto trasferitosi a Palermo per insegnarvi all'universit\u00e0, frequent\u00f2 i corsi di Giovanni Gentile dove conobbe Adolfo Omodeo, che spos\u00f2 a Genova nel 1914. Fu traduttrice dal francese di autori quali Tocqueville, Madame de Sta\u00ebl, Rousseau, J\u00e9r\u00f4me Carcopino . Un suo lungo saggio su \"L' unit\u00e0 organica del pensiero foscoliano\", uscito sul \"Giornale storico della letteratura italiana\" del 1914 fu citato, tra gli altri, da Mario Fubini e fu ascritto all'influenza di Eugenio Donadoni . Le sue carte (comprese numerose lettere del marito e di altri importanti personaggi) sono parte dell'Archivio Omodeo, custodito nell'Istituto italiano per gli studi storici."}
{"id": "3846298", "revid": "287204", "url": "https://it.wikipedia.org/wiki?curid=3846298", "title": "Antracite (romanzo)", "text": "Antracite \u00e8 un romanzo fantawestern di Valerio Evangelisti del 2003, terzo capitolo della serie di Pantera inaugurata con \"Metallo urlante\".\nTrama.\nA dieci anni di distanza dalla fine della Guerra civile, Pantera, un pistolero messicano, e Molly, una prostituta irlandese, viaggiano su un treno diretto a Shenandoah, nella contea di Schuylkill in Pennsylvania. La donna sta accompagnando l'amico presso gli esponenti dei Molly Maguires, una societ\u00e0 segreta di minatori irlandesi che opera nella zona, per presentarlo come sicario per un omicidio che il gruppo vuole commissionare. Durante il viaggio tuttavia succede un disguido, cos\u00ec che i due decidono di scendere durante una sosta del treno e proseguire a piedi verso il paese pi\u00f9 vicino.\nPantera e Molly si ritrovano cos\u00ec a Tamaqua, uno squallido centro abitato sorto a servizio della zona mineraria circostante, dove Molly si ricorda di avere un cognato, Jim Carroll, che gestisce il locale saloon.\nJim spiega a Pantera che il suo compito sar\u00e0 quello di inserirsi all'interno del gruppo rivale degli uomini dell'agenzia Pinkerton per scoprire il pi\u00f9 possibile riguardo alla misteriosa talpa che spia le associazioni irlandesi ed eliminarla. Per sostenere il sicario nell'impresa, i minatori irlandesi del paese imbastiscono una farsa accusando il messicano di essere un uomo della Pinkerton e minacciandolo di linciaggio. Pantera si salva dalla folla grazie all'intervento di padre Walsh il parroco del paese, che \u00e8 solidale con l'Agenzia. Scambiando l'uomo per un avversario dei minatori, il prete indirizza il pistolero presso l'albergo dei fratelli Beard, capi del comitato dei \"vigilantes\" di Tamaqua per aiutarlo a mettersi in contatto coi suoi \"compagni\".\nQui il messicano fa la conoscenza di Daniel Shepp, capo dei \"vigilantes\" di Tamaqua. L'uomo si dimostra subito franco e schietto e rivela a Pantera di avere avuto conferma tramite telegramma, che il pistolero \u00e8 proprio un agente della Pinkerton. Pantera si meraviglia che il suo bluff non sia stato svelato, ma non lo d\u00e0 a vedere. Daniel suggerisce a Pantera di mettersi in contatto con gli altri agenti della Pinkerton a Shenandoah.\nPantera si ritrova cos\u00ec a fare il doppio gioco, da un lato \u00e8 il sicario assoldato dai \"Molly Maguires\" e dall\"Ordine degli Ibernici\", dall'altro i \"vigilantes\" e la \"Coal &amp; Iron Police\" lo considerano un agente della Pinkerton. Rischiando ogni momento di essere scoperto, il messicano si reca a Shenandoah, dove viene coinvolto in un agguato dei \"Mollies\", conosce Franklin Gowen, il grande imprenditore della contea di Schuylkill e Allan Pinkerton, capo dell'agenzia e finisce per accettare un lavoro in una miniera della zona, per andare incontro alle richieste dei due gruppi di committenti.\nDopo il suo coinvolgimento nell'assassinio di un \"vigilante\" di Tamaqua, Pantera \u00e8 costretto ad allontanarsi per un po' dalla contea. In questo modo \u00e8 libero di accettare una missione della Pinkerton, che prevede di seguire le tracce della banda di Jesse James e Bill Anderson negli Stati occidentali del paese. Giunto a Rock Island viene ricevuto dal tenente colonnello Daniel Flagler dell'esercito degli Stati Uniti, questo gli assegna come missione quella di eliminare un certo Bud McDaniel un fuorilegge della banda di Cole Younger e si avventura in una lunga digressione socio-politica sul futuro del paese e sulle forze che si combattono per tenerne le redini.\nLa missione conduce Pantera a Lawrence nel Kansas, ma nel corso dell'esecuzione si rende conto che l'intera operazione non \u00e8 altro che un complotto architettato ai suoi danni per incriminarlo e condannarlo. Riesce comunque a scamparla grazie alla sua circospezione e all'intervento di una banda di fuorilegge capitanata da Clell Miller che lo salvano dall'arresto. I banditi spiegano al pistolero di essere dalla parte dei capitalisti del nord, per le ferrovie e l'industrializzazione, e di combattere il conservatorismo degli stati del sud. Con molta confusione in mente, circa le parti in gioco, i loro interessi e il suo coinvolgimento in uno scenario che sembra assumere dimensioni nazionali, Pantera torna all'albergo di Lawrence per trascorrere la notte.\nIl giorno dopo, prima della partenza, viene sedotto dalla proprietaria del locale, che si rivela essere la complice di un piano ai suoi danni, per incastrarlo e per costringerlo a obbedire agli ordini del senatore Carl Schurz. Il politico rivela a Pantera che il suo coinvolgimento nell'intera vicenda non nasce tanto dalla sua abilit\u00e0 come pistolero, ma \u00e8 stata architettata dalla sua fazione per poter sfruttare le doti soprannaturali del \"palero\". La nuova missione consiste dunque nel contrastare gli strani fenomeni di superstizione e credulit\u00e0 popolare che si stanno diffondendo nel paese, eliminando il presunto \"Uomo dei Topi\", individuo che starebbe veicolando queste forze oscure ai danni del positivismo e dell'economia.\nDopo una sosta a Filadelfia, dove incontra Jesse James e Benjamin Franklin, uomo della Pinkerton, ritorna a Tamaqua, dove assiste alla morte di Molly, intima a Kate Boyle di fuggire dalla Pennsylvania e viene coinvolto dai \"Mollies\" in ulteriori attentati e omicidi.\nIn seguito all'uccisione di John P. Jones, un gruppo di sicari dei \"Mollies\" viene catturato. Al processo sono costretti a fare i nomi degli affiliati e in breve tempo la polizia al servizio del patronato cattura i maggiori esponenti del gruppo e semina un'aria di terrore, che mette fine per sempre all'esistenza dei \"Molly Maguires\". Perfino Pantera partecipa alla repressione sotto gli ordini di Edward W. Clark, ricco magnate industriale, attaccando e radendo al suolo la casa degli O'Donnell a Wiggans Patch. Intanto il messicano viene a sapere che Kate Boyle \u00e8 stata catturata come complice dei \"Mollies\" e rinchiusa nel penitenziario femminile di Saint Louis, questa notizia, unita all'orrore del massacro degli O'Donnell a cui ha dovuto partecipare, gli instillano un odio profondo verso i repubblicani e tutta la fazione che li supporta. Cos\u00ec medita vendetta.\nA Filadelfia si introduce nel locale dove tutti i grandi imprenditori sono riuniti e sperando di ucciderne il maggior numero possibile, finisce per scoprire la vera identit\u00e0 dell\"'Uomo dei Topi\", giusto in tempo per vederlo morire sotto i colpi di Franklin Gowen. Pantera riesce a scamparla e si mette subito in viaggio verso Saint Louis, dove si rivede nell'atto di liberare Kate Boyle dalla prigione e scappare per la citt\u00e0 in tumulto, dove orde di cittadini, lavoratori e gruppi sociali combattono contro le forze dell'ordine per il controllo dell'abitato. Forse come ultimo atto di vendetta ai danni dei repubblicani, o come estremo atto di redenzione, o presa di parte a difesa dei suoi amici, Pantera si schiera a protezione della Schuler's Hall al fianco dei manifestanti e cavalca rapido, con Kate Boyle in sella, contro il plotone schierato davanti a lui.\nContesto storico.\nIl libro ricostruisce un periodo molto delicato nella storia degli Stati Uniti d'America, che, usciti dalla guerra di secessione, erano formalmente riunificati da un punto di vista politico, ma ben lontani dall'esserlo di fatto, e con marcate differenze sociali, economiche e di prospettive da stato a stato. Questo scenario frastagliato fa da sfondo a una dura lotta per il controllo politico del paese tra diversi gruppi sociali, ognuno dei quali vuole imporre il proprio punto di vista per gli anni a venire. \nI capitalisti del nord premono per portare modernizzazione e industrializzazione a suon di ferrovie, carbone e industrie; vedendo come minacce le bande di fuorilegge che assaltano i treni, i proprietari terrieri grandi o piccoli che si oppongono all'avanzare della ferrovia, e i gruppi sindacali e sociali che si oppongono all'ordine costituito e rivendicano migliori condizioni di lavoro per i lavoratori. Nella loro visione del paese sono appoggiati dall'ala repubblicana della politica, dagli allevatori e da piccoli gruppi di fuorilegge che sono pronti a salire sul carro dei vincitori.\nDall'altro lato ci sono i proprietari terrieri del sud, che non vedono di buon occhio la perdita di una parte dei campi e dei raccolti a favore del passaggio della ferrovia. Tutta una serie di scontenti dell'esito della guerra civile che cerca di mettere i bastoni tra le ruote alle mire progressiste degli stati del nord. I lavoratori, che in questi anni cominciano ad organizzarsi in sindacati e per la prima volta sentono pronunciare parole quali: \"socialismo\" e \"Internazionale dei lavoratori\", che si battono per un aumento dei salari e per migliori condizioni di lavoro. Il tutto, pilotato dall'alto dalla maggior parte del partito democratico.\nIl finale vedr\u00e0 vittorioso il gruppo dei capitalisti, con la soppressione dei \"Molly Maguires\" e degli Ibernici, l'elezione del loro candidato, Rutherford B. Hayes, a presidente degli Stati Uniti e le feroci repressioni dei moti popolari del 1877.\nUna peso importante assume la lotta di classe tra i lavoratori irlandesi delle miniere americane, sfruttati e sottopagati, e i possidenti delle miniere stesse, spesso di origini inglesi o gallesi; tanto che per bocca degli stessi protagonisti si rinnova negli Stati Uniti la stessa condizione di subalternanza degli irlandesi ai padroni inglesi che gi\u00e0 avveniva in madrepatria.\nElementi soprannaturali.\nNonostante la storia rifletta luoghi, situazioni e personaggi realistici, al suo interno sono presenti diversi elementi soprannaturali, legati in qualche modo ad una dimensione mistica.\nSecondo il senatore Schurz queste espressioni di superstizione e di misticismo sono da imputare ad un unico personaggio, il misterioso \"Uomo dei Topi\": \nIl motivo per cui questi elementi soprannaturali devono essere eradicati, \u00e8 per far posto alla morale protestante, che, a detta del politico, \u00e8 l'unica a non demonizzare le esigenze dell'economia e del progresso.\nAltri media.\nI contrasti sociali tra lavoratori delle miniere e proprietari, e gli scontri tra i gruppi dei Molly Maguires e degli uomini dell'agenzia Pinkerton compaiono in altri media, in particolare:"}
{"id": "3846300", "revid": "490801", "url": "https://it.wikipedia.org/wiki?curid=3846300", "title": "O bella ciao", "text": ""}
{"id": "3846307", "revid": "547034", "url": "https://it.wikipedia.org/wiki?curid=3846307", "title": "Tremiti (goletta)", "text": "La Tremiti \u00e8 stata una goletta ad elica della Regia Marina. \nCaratteristiche.\nScafo in legno con carena ricoperta di rame, la nave apparteneva ad una classe di cinque unit\u00e0, costruite tra il 1866 ed il 1869 in seguito ad uno stanziamento straordinario votato nel 1864. Progettate come piccole ed economiche unit\u00e0 per compiti di guardia costiera \u2013 necessit\u00e0 sentita soprattutto nel Sud Italia, per contrastare il brigantaggio, la pesca abusiva, la guerriglia filoborbonica, la fuga in Africa dei renitenti alla leva, l'emigrazione clandestina, lo sviluppo della criminalit\u00e0 organizzata ed il contrabbando \u2013, le golette della classe Ischia erano navi di modeste prestazioni, destinate inizialmente alla vigilanza doganale per conto dell'Amministrazione Finanziaria. Mediante tali unit\u00e0 venne costituito un servizio permanente di sorveglianza delle coste da Venezia a Porto Empedocle.\nL'apparato propulsivo, prodotto dalla Ditta Ansaldo di Genova Sampierdarena, consisteva in una macchina alternativa a vapore di scarsa potenza (la macchina della \"Tremiti\", in particolare, sviluppava 194\u00a0hp o 143\u00a0kW) che, alimentata da due caldaie parallelepipede a ritorno di fiamma (che scaricavano i loro fumi di combustione mediante un alto fumaiolo sistemato subito a proravia dell'albero maestro), azionava una singola elica, permettendo il raggiungimento di una velocit\u00e0 massima di otto nodi. Le unit\u00e0 della classe Ischia avevano inoltre una ridotta velatura, costituita da due alberi (trinchetto e maestra) attrezzati a vele auriche (armamento velico a goletta).\nLe golette della classe Ischia disponevano anche di un limitato armamento, la cui entit\u00e0 iniziale non \u00e8 nota, ma che nel 1887 venne sostituito da due cannoni da 80\u00a0mm. \nStoria.\nImpostata nei cantieri di Castellammare di Stabia nel 1866, la \"Tremiti\" venne varata nel luglio 1867 e completata nel 1869, ultima unit\u00e0 della classe ad entrare in servizio. Nel corso dei primi tre anni di servizio, fino al 1872, la goletta, cos\u00ec come le navi gemelle, oper\u00f2 con equipaggio della Regia Marina per conto dell'Amministrazione delle Finanze, venendo impiegata in compiti doganali specie in Sud Italia, a contrasto del brigantaggio e della piccola pirateria e con ispezioni delle navi in navigazione alla volta di Tunisi, e pi\u00f9 generalmente dell'Africa Settentrionale, per accertare che non avessero a bordo disertori o renitenti alla leva.\nNell'agosto 1870, in particolare, la \"Tremiti\", unitamente ad alcune decine di piccole imbarcazioni, e con l'avviso \"Esploratore\" in appoggio al largo, venne inviata a pattugliare acque di Caprera per impedire una eventuale partenza di Giuseppe Garibaldi, sorvegliando attentamente la zona e scortando i piroscafi di passaggio sino a .\nNel giugno 1872 la nave, passata alla piena disponibilit\u00e0 della Regia Marina, venne alata sugli scali dei cantieri di Castellammare di Stabia e sottoposta a lavori di raddobbo, venendo rivarata il 22 marzo 1873.\nNell'agosto 1873 la \"Tremiti\" fu dislocata presso il Lazzaretto di Nisida con compiti di sorveglianza sanitaria, alternandosi in tale compito con la gemella \"Tino\", mentre nel 1875 venne assegnata alla flottiglia ausiliaria della Squadra Permanente (nel 1876 facevano parte della Squadra, oltre alla \"Tremiti\", le gemelle \"Tino\", \"Marettimo\" e \"Gorgona\", un'altra unit\u00e0 minore, la \"Calatafimi\", l'avviso \"Authion\" e le pirofregate corazzate \"Ancona\", \"Venezia\", \"Castelfidardo\", \"Conte Verde\", \"Palestro\" e \"Regina Maria Pia\"). Il 1\u00ba gennaio 1881 la goletta risultava in disarmo a Napoli.\nNell'ottobre 1881 la goletta fu dislocata a Cagliari, in qualit\u00e0 di stazionaria, permanendovi sino a fine febbraio 1883, quando venne trasferita a Livorno, dove rimase stazionaria avendo pi\u00f9 volte modo di soccorrere navi in difficolt\u00e0. Nel dicembre 1883 la nave venne impiegata per uno studio sulla difesa delle coste dell'Alto Tirreno.\nTrasferita in Sicilia nel gennaio 1884, la \"Tremiti\" vi fu adibita a compiti di vigilanza sanitaria (avendo base, nell'agosto 1884, a Catania), avendo modo in tale periodo di soccorrere il brigantino goletta \"Amicizia\", a bordo del quale era scoppiato un incendio.\nNell'agosto 1885 la goletta venne assegnata al Dipartimento di Napoli, per il quale svolse servizio locale sino all'aprile 1886, per poi essere trasferita dapprima ad Augusta (ove si trovava nell'agosto 1886, adibita a servizi locali) e quindi a Messina, utilizzata, in quest'ultima localit\u00e0, nel servizio per le navi in quarantena.\nNel luglio 1887 la \"Tremiti\" venne impiegata a La Spezia in sperimentazioni sulle nuove mitragliere Gardner, e sul finire dello stesso mese la goletta fu messa a disposizione della Scuola Superiore di Guerra.\nRimorchiata a La Maddalena nel 1889, la nave vi venne adibita ad uso locale, ruolo che continu\u00f2 a svolgere anche dopo il suo ritorno a La Spezia. Il 23 settembre 1897 la vecchia goletta lasci\u00f2 Napoli alla volta di Taranto al rimorchio della \"Betta N. 5\", per portare a Taranto alcune famiglie di operai ed impiegati trasferiti nella citt\u00e0 pugliese. Al largo di Palmaria, tuttavia, mentre andava sviluppandosi una burrasca, nella carena della \"Tremiti\" si apr\u00ec una falla, dalla quale il mare inizi\u00f2 ad allagare la stiva, ov'erano sistemati dei materiali e le masserizie dei passeggeri: dato l'allarme, i passeggeri vennero trasbordati sulla \"Betta N. 5\", che cerc\u00f2 quindi di dirigere alla massima velocit\u00e0 su Portovenere, per portare la \"Tremiti\" ad incagliare sulla spiaggia di Terizza. Prima di poter essere portata ad arenare, tuttavia, la goletta si abbatt\u00e9 su un fianco ed affond\u00f2 con grande rapidit\u00e0, lasciando agli uomini della betta appena il tempo per tagliare i cavi di rimorchio onde evitare che la betta fosse a sua volta trascinata a fondo. Non vi furono vittime.\nI lavori di recupero iniziarono nei giorni immediatamente successivi all'affondamento, permettendo di riportare a galla la \"Tremiti\". Radiata il 30 agosto 1903 unitamente alle gemelle \"Gorgona\", \"Tino\" e \"Marettimo\", la nave venne avviata alla demolizione."}
{"id": "3846310", "revid": "86599", "url": "https://it.wikipedia.org/wiki?curid=3846310", "title": "Tanais", "text": ""}
{"id": "3846312", "revid": "287204", "url": "https://it.wikipedia.org/wiki?curid=3846312", "title": "Adorazione dei Magi (Pontormo)", "text": "L'Adorazione dei Magi \u00e8 un dipinto a olio su tavola (85x190 cm) di Pontormo, databile al 1522-1523 circa e conservato nella Galleria Palatina di Firenze.\nStoria.\nL'opera era stata eseguita per l'anticamera nel palazzo di Giovan Maria Benitendi. Era destinata ad essere inserita in una boiserie assieme ad altre opere di altri artisti, secondo una moda che aveva l'esempio pi\u00f9 alto e celebre nella camera nuziale Borgherini, eseguita pochi anni prima e a cui aveva partecipato lo stesso Pontormo. Le altre opere che ne facevano parte erano: \"Betsabea al bagno\" del Franciabigio (Dresda, Gem\u00e4ldegalerie), la \"Leggenda del figlio del re morto\" di Bacchiacca (idem) e il \"Battesimo di Cristo\", dello stesso (Berlino, Gem\u00e4ldegalerie), oltre al celebre \"San Giovanni Battista\" di Andrea del Sarto (pure nella Galleria Palatina), che coronava le altre tavole pi\u00f9 piccole.\nDescrizione e stile.\nIl corteo dei Magi si dispiega lungo il dipinto con un andamento curvilineo, che giunge fino al primo piano e ha il culmine nel gruppo a destra, posto su un piano rialzato e isolato da un parapetto, con la Madonna che si alza per avvicinare il figlio al primo dei Magi prostrato a terra in adorazione, mentre Giuseppe si trova nell'angolo, riconoscibile per l'aureola e il bastone, seduto tra un gruppo di pastori. Singolare \u00e8 la presenza di sant'Anna dietro Maria, legata a una rievocazione della processione della festa di Sant'Anna, come ricorda anche la presenza del monastero di Verzaia nello sfondo, il punto di arrivo del corteo che ogni 26 luglio partiva da Orsanmichele in ricordo del giorno della cacciata del Duca di Atene.\nLa deformazione fisica di alcuni personaggi, la foggia delle vesti, i panneggi ampi e ad effetto bagnato, nonch\u00e9 l'atmosfera convulsa della scena sono tutti elementi che certificano l'ispirazione nordica dell'opera, legata alla circolazione di incisioni (di Luca da Leida, di D\u00fcrer...) che anche a Firenze iniziavano ad avere larga diffusione e che pi\u00f9 di una volta ebbero un forte ascendente su Pontormo."}
{"id": "3846319", "revid": "767487", "url": "https://it.wikipedia.org/wiki?curid=3846319", "title": "Rio Natsuki", "text": "\u00c8 principalmente conosciuta per il ruolo di Linna Yamazaki in \"Bubblegum Crisis Tokyo 2040\" e Miyako Inoue in \"Digimon Adventure 02\"."}
{"id": "3846324", "revid": "365417", "url": "https://it.wikipedia.org/wiki?curid=3846324", "title": "Jarnunv\u00f6sk", "text": ""}
{"id": "3846326", "revid": "73843", "url": "https://it.wikipedia.org/wiki?curid=3846326", "title": "Or\u00ebl (nave da battaglia)", "text": "La Or\u00ebl () \u00e8 stata una nave da battaglia appartenente alla Marina imperiale russa, seconda unit\u00e0 in ordine di varo della classe Borodino. Moderna nave da guerra, fu integrata subito nella 2\u00aa Squadra del Pacifico zarista che, il 27 maggio, affront\u00f2 la Marina imperiale giapponese nella battaglia di Tsushima con esiti disastrosi. L'unit\u00e0, colpita ripetutamente, si arrese infine ai giapponesi, che la incorporarono nella propria flotta dopo opportune riparazioni e con il nuovo nome di : la adoperarono in compiti di guardia e addestramento e apparve brevemente durante l'assedio di Tsingtao nell'autunno 1914. Fu infine ridotta a nave deposito all'indomani della prima guerra mondiale e affondata nel luglio 1924 in qualit\u00e0 di bersaglio per un'esercitazione aeronautica.\nStoria.\nLa \"Or\u00ebl\" prese parte alla battaglia di Tsushima assieme alle altre 3 navi della nuova classe Borodino gi\u00e0 completate, la \"Borodino\", la \"Imperator Aleksandr III\" e la \"Kn\u00e2z Suvorov\". La \"Slava\" era ancora in costruzione. La \"Or\u00ebl\" fu l'unica di queste a sopravvivere alla battaglia, entrando cos\u00ec nella storia navale come parte dell'ultima flotta che si arrese in alto mare. La mattina dopo la battaglia, infatti, l'ammiraglio Nikolaj Nebogatov si arrese e consegn\u00f2 i resti della flotta da guerra russa all'ammiraglio T\u014dg\u014d Heihachir\u014d. Il capitano di vascello della \"Or\u00ebl\", Nikolaj Jung, rimase gravemente ferito durante la battaglia e mor\u00ec due giorni dopo, il 29 maggio 1905. Durante la battaglia, la \"Or\u00ebl\" fu colpita probabilmente da 5 colpi da 305\u00a0mm, 2 da 254\u00a0mm, 9 da 203\u00a0mm, 28 da 152\u00a0mm e da un elevato numero di colpi di piccolo calibro. La \"Or\u00ebl\" soffr\u00ec solo danni moderati, tra cui la distruzione di due torrette da 152\u00a0mm (6\") colpite da proiettili calibro 203\u00a0mm. La sua corazzatura risult\u00f2 abbastanza efficace, infatti un colpo da 305\u00a0mm che colp\u00ec la corazzatura obliqua di 5\u00be\" fu respinto, mentre una delle torrette della batteria principale riusc\u00ec a resistere ad un colpo da 254 mm. Dopo la cattura, la \"Or\u00ebl\" fu sottoposta a sostanziali modifiche, quali la riduzione di peso nelle parti superiori e la rimozione delle armi di piccolo calibro. Entr\u00f2 in servizio nella Marina imperiale giapponese col nome di \"Iwami\" dal nome dell'antica provincia di Iwami, attualmente parte della prefettura di Shimane. Fu scelto il nome di \" Iwami\" in quanto questa provincia era quella geograficamente pi\u00f9 vicina al luogo della battaglia di Tsushima.\nIl 28 agosto 1912, la \"Iwami\" fu riclassificata come nave da difesa costiera di 1\u00aa classe. Durante la prima guerra mondiale, la \"Iwami\" partecip\u00f2 all'assedio di Tsingtao. Nel rispetto del trattato navale di Washington, la marina giapponese acconsent\u00ec a demolire la \"Iwami\". Radiata il 9 maggio 1923, fu impiegata come nave bersaglio ed affondata da aerei partiti dall'isola di Jogashima, nei pressi di Yokosuka, il 10 luglio 1924."}
{"id": "3846327", "revid": "484362", "url": "https://it.wikipedia.org/wiki?curid=3846327", "title": "Romanzo britannico", "text": ""}
{"id": "3846329", "revid": "287204", "url": "https://it.wikipedia.org/wiki?curid=3846329", "title": "Molde Fotballklubb 1985", "text": "Questa voce raccoglie le informazioni riguardanti il Molde Fotballklubb nelle competizioni ufficiali della stagione 1985."}
{"id": "3846336", "revid": "729019", "url": "https://it.wikipedia.org/wiki?curid=3846336", "title": "Strada statale 184 delle Gambarie", "text": "La ex strada statale 184 delle Gambarie (SS 184), ora strada provinciale 7 Inn. SS 18 (Gallico M.)-Inn. ex SS 183 (Bivio per Gambarie) (SP 7), \u00e8 una strada provinciale italiana che collega la periferia a nord di Reggio Calabria con Gambarie.\nStoria.\nLa strada statale 184 venne istituita nel 1953 con il seguente percorso: \"Innesto con la SS. n. 18 presso Gallico Marina - Laganadi - Santo Stefano in Aspromonte - Le Gambarie.\"\nPercorso.\nLa strada ha origine dalla strada statale 18 Tirrena Inferiore nella zona di Gallico Marina. Superata l'A2 del Mediterraneo, raggiunge Gallico e prosegue per Sambatello, arrivando a costeggiare la fiumara Gallico.\nAttraversatone il letto, la strada raggiunge il bivio per Calanna, attraversando poi nel suo percorso di addentramento nell'entroterra montuoso i comuni di Laganadi, Sant'Alessio in Aspromonte e Santo Stefano in Aspromonte, prima di raggiungere Gambarie dove il tracciato si innesta sulla ex strada statale 183 Aspromonte-Jonio.\nIn seguito al decreto legislativo n. 112 del 1998, dal 2002 la gestione \u00e8 passata dall'ANAS alla Regione Calabria, che ha provveduto al trasferimento dell'infrastruttura al demanio della Provincia di Reggio Calabria."}
{"id": "3846342", "revid": "124567839", "url": "https://it.wikipedia.org/wiki?curid=3846342", "title": "Sistar", "text": "Le Sistar () sono state una band k-pop sudcoreana, formatasi a Seul nel 2010. Il nome del gruppo \u00e8 una fusione del termine sisters\" (\"sorelle\") e \"Star\" (stella).\nStoria.\n2010: prima del debutto, \"Push Push\", \"Shady Girl\" e \"How Dare You\".\nLe SISTAR iniziarono le loro attivit\u00e0 di gruppo nel 2010, prima del debutto ufficiale, con delle pubblicit\u00e0 e servizi fotografici.\nIl gruppo fece il suo debutto ufficiale nel giugno 2010 con il singolo \"Push Push\", il cui teaser usc\u00ec il 1\u00ba giugno 2010; due giorni dopo, la Starship Entertainment pubblica il video completo. La canzone ricevette un discreto successo e la promozione del pezzo si concluse in 26 luglio.\nIl gruppo pubblic\u00f2 poi il suo secondo singolo, \"Shady Girl\", realizzato in collaborazione con Kim Heechul dei Super Junior, il 25 agosto 2010: il giorno prima venne pubblicato il teaser, e il 26 agosto il video completo. Il singolo fu ben accolto e scal\u00f2 varie classifiche, molto pi\u00f9 del singolo di debutto. Nel frattempo, le SISTAR iniziarono a fare progressi internazionali esibendosi in altri paesi asiatici: il 14 settembre furono invitate ad esibirsi in Giappone al \"Hallyu Music Festival\" e il 10 ottobre debuttarono in Thailandia con \"Push Push\" e \"Shady Girl\" al \"Teen Superstar Show\".\nIl teaser del loro terzo singolo, \"How Dare You\", venne pubblicato il 23 novembre, mentre la pubblicazione del video musicale completo fu previsto per il giorno dopo; tuttavia, alcuni problemi sorti al confine tra la Corea del Nord e del Sud, a Yeonpyeong, causarono il ritardo dell'uscita del video, che avvenne il 3 dicembre. Il brano si classific\u00f2 al primo posto su varie classifiche musicali come MelOn, Mnet, Soribada, Bugs, Monkey3 e Daum Music, e fece vincere al gruppo il premio \"Music Bank\" il 17 dicembre. Le SISTAR ricevettero anche il premio \"Newcomer\" il 9 dicembre ai Golden Disk Awards.\n2011: SISTAR19 e \"So Cool\".\nIl 27 aprile 2011 le SISTAR annunciarono il debutto della sotto-unit\u00e0 SISTAR19, composta da Hyolyn e Bora, con il singolo \"Ma Boy\", il cui teaser usc\u00ec il 29 aprile, tre giorni prima della distribuzione del video completo. Il nome di SISTAR19 sta a significare il tema del duo, che si basa sui sentimenti di una ragazza di 19 anni e il suo passaggio a una donna.\nIl 31 luglio fu riportato che le SISTAR sarebbero tornate con il loro primo album \"So Cool\", pubblicato il 9 agosto 2011, contenente undici tracce pi\u00f9 una versione speciale del singolo delle SISTAR19 \"Ma Boy\", cantata questa volta anche da Soyou e Dasom. Dopo il lancio di Billboard K-POP Top 100 il 25 agosto 2011, le SISTAR conquistarono la prima posizione con la title track, \"So Cool\", superando altri vari gruppi. L'11 settembre dello stesso anno vinsero il loro primo premio \"Mutizen\" al programma televisivo \"Inkigayo\".\n2012-2013: \"Loving U\", \"Give It to Me\" e debutto da solista di Hyolyn.\nAll'inizio di aprile 2012 fu annunciato il ritorno delle SISTAR a livello globale in 41 paesi; il 12 aprile 2012 fu pubblicato l'EP \"Alone\", contenente il brano omonimo e la sua versione strumentale e altre cinque tracce. Per l'estate 2012 il gruppo pubblic\u00f2 un secondo EP, \"Loving U\", con il video della title track, uscito il 28 giugno 2012, girato interamente alle Hawaii, un nuovo pezzo, \"Holiday\", e le versioni remix dei singoli precedenti. La title track ebbe discreto successo, facendo ottenere al gruppo il suo primo \"all-kill\". A luglio, si unirono alle band 2PM, 4Minute, MBLAQ, Dal Shabet, miss A, , Nine Muses e B1A4 che, sotto il nome collettivo di Team SIII, realizzarono il brano \"Win the Day\" per i Giochi della XXX Olimpiade.\nA dicembre 2012, la leader Hyolyn accenn\u00f2 che si stavano preparando per il loro ritorno; il 24 dicembre furono pubblicate notizie riguardo al ritorno delle SISTAR19 per il mese di gennaio 2013; la sotto-unit\u00e0 pubblic\u00f2 il singolo \"Gone Not Around Any Longer\" il 30 gennaio, che arriv\u00f2 subito in cima alle classifiche, facendo vincere al duo due \"all-kill\". Inoltre, la canzone guadagn\u00f2 la prima posizione nella Billboard \"Korea K-Pop Hot 100\".\nIl 21 febbraio 2013 la leader del gruppo disse che stavano lavorando sul loro secondo album. Nel frattempo le ragazze firmarono un endorsement con il parco a tema acquatico \"Ocean World\", e Soyou e Hyolyn partirono per l'Africa al fine di aiutare la popolazione locale. Il 3 giugno venne diffusa la prima immagine promozionale, mostrante Bora, in cui veniva detto il titolo dell'album, \"Give It to Me\", e la data di distribuzione, l'11 giugno; il 5 giugno venne diffusa un'altra immagine, questa volta con tutti quattro membri e venne rivelato che il tema di questo comeback sarebbe stato Moulin Rouge. Lo stesso giorno dell'uscita dell'album, l'11 giugno, il sito musicale online Melon organizz\u00f2 uno spettacolo per il ritorno del gruppo, tenutosi al Lotte Art Hall di Hapjeong, a Seul; all'evento furono invitati anche i fan. Le SISTAR si esibirono nel \"Melon Premiere\", palco che offre agli artisti la possibilit\u00e0 di eseguire nuovi brani di fronte ai loro fan. Con l'uscita dell'album, il 26 ottobre 2013, le SISTAR rappresentarono la Corea del Sud al \"ABU TV Song Festival 2013\" ad Hanoi in Vietnam.\nA luglio 2013, la Starship Entertainment annunci\u00f2 il debutto da solista di Hyolyn, che avvenne il 26 novembre 2013 con l'album \"Love &amp; Hate\", da cui vennero estratte \"Lonely\" e \"One Way Love\", i cui teaser furono pubblicati, rispettivamente, il 20 e il 21 novembre.\nNella classifica dei gruppi di maggior successo del 2013 stilata dal media outlet \"Dispatch\", le SISTAR apparvero al secondo posto, sotto Girls' Generation.\n2014-2015: attivit\u00e0 in solitaria, \"Touch &amp; Move\" \"Sweet &amp; Sour, Shake It\".\nNei primi mesi del 2014, i membri del gruppo si dedicarono ad attivit\u00e0 in solitaria: Hyolyn duett\u00f2 con Mad Clown nel brano \"Without You\", Soyou collabor\u00f2 con JungGiGo per il brano \"Some\", mentre Bora e Dasom recitarono, rispettivamente, nelle serie televisive \"Doctor yibangin\" e \"Sarangeun noraereul tago\". A febbraio Bora, Hyolyn e Soyou parteciparono al reality show \"SISTAR's Midnight in Hong Kong\". Il 5 giugno fu rivelato il ritorno delle SISTAR ai primi di luglio. Il 21 del mese usc\u00ec \"Touch My Body\", contenuto nell'EP \"Touch &amp; Move\"; il video musicale del brano super\u00f2 i dieci milioni di visualizzazioni in circa due mesi.L'album si dimostr\u00f2 un vero successo commerciale, raggiungendo la posizione 2\u00b0 e 8\u00b0 rispettivamente nelle classifiche musicali Gaon e Billboard's US World Album. Un altro singolo dell'album, \"Naughty Hands\" venne rilasciato a fine Luglio. Finite le promozioni di \"Touch My Body\", il 26 agosto pubblicarono l'EP \"Sweet &amp; Sour\", il secondo album speciale estivo contenente le due nuove tracce \"I Swear\" e \"Hold on Tight\", insieme ai remix di alcune delle pi\u00f9 famose hit del gruppo quali \"Loving U\", \"Gone Not Around Any Longer\", \"Give It To Me\" e \"Touch My Body\". A Dicembre dello stesso anno le Sistar vinsero il premio Best Female Group ai 2014 Mnet Asian Music Awards.\nIl 22 giugno 2015, le Sistar pubblicarono il loro quinto mini-album \"Shake It\", che debutt\u00f2 in terza posizione nella Gaon Chart. Dall'EP vennero estratti due singoli: la traccia omonima dell'album e \"Don't Be Such a Baby\". Il video musicale di \"Shake It\" venne pubblicato il giorno prima dell'uscita dell'album rispettivamente sui canali YouTube della Starship Entertainment e della LOEN. Il primo agosto, le Sistar si esibironono con il nuovo singolo ed altre hit al KCON di Los Angeles.\nIl 7 settembre, Hyolyn pubblic\u00f2 un singolo gratuito dal nome \"The Wall Destroyer\" in collaborazione con Keebee, un membro degli Eluphant, mentre Soyou pubblic\u00f2 a fine mese un nuovo singolo da solista in collaborazione con il cantante dei 10\u00a0cm Kwon Jeong Yeol.\n2016: Insane Love.\nA inizio giugno 2016 le Sistar cominciarono a pubblicare diversi indizi e photoshoot del loro comeback estivo. Il primo singolo che verr\u00e0 estratto dal nuovo mini album sar\u00e0 \"I Like That\", la cui data d'uscita \u00e8 prevista per il 21 giugno. Il teaser del video \u00e8 stato pubblicato il 16 giugno. Il 21 giugno vengono pubblicati l'EP, dal titolo \"Insane Love\", e il video di \"I Like That\".\n2017: Lonely, scioglimento del gruppo.\nLe Sistar avevano rilasciato delle foto teaser che anticipavano il loro comeback di fine maggio. La loro nuova traccia intitolata \"Lonely\", scritta da Black Eyed Pilseung esce il 31 Maggio. Il 22 Maggio la Starship Entertainment rivela che questo \u00e8 il loro ultimo comeback e quindi rilascia notizie sullo scioglimento del gruppo dopo 7 anni di promozioni. Tutti i membri hanno scritto lettere personali per i fan, nonostante ci\u00f2 le ragazze continueranno con le loro strade come cantanti soliste."}
{"id": "3846362", "revid": "247222", "url": "https://it.wikipedia.org/wiki?curid=3846362", "title": "Fabio Pisacane", "text": "Caratteristiche tecniche.\n\u00c8 un calciatore duttile che pu\u00f2 ricoprire tutti i ruoli della retroguardia, anche se il suo ruolo naturale \u00e8 quello di centrale difensivo.\nCarriera.\nEsordi, Genoa e prestiti.\nInizia la carriera calcistica a Napoli, entrando a far parte della scuola calcio La Celeste, dove, sul modello del suo idolo Gabriel Omar Batistuta, gioca come centravanti. Passato alla Damiano Promotion, una delle scuole calcio pi\u00f9 importanti del Mezzogiorno d'Italia, viene spostato nel ruolo di difensore centrale e terzino destro. Nell'estate del 2000, a Misano Adriatico, disputa la finale del campionato italiano Giovanissimi nazionali contro la favorita Aldini Milano. La Damiano Promotion si aggiudica il titolo anche grazie a un'ottima prestazione di Pisacane, che attira su di s\u00e9 l'interesse di molti club. Viene poi ingaggiato dal , secondo un accordo gi\u00e0 siglato dalla Damiano con Claudio Onofri. \nAll'et\u00e0 di 14 anni approda, dunque, nelle file del club ligure, insieme ad altri tre ragazzi napoletani, tra cui Domenico Criscito. Una mattina, al risveglio, si ritrova completamente paralizzato; in ospedale gli viene diagnosticata la sindrome di Guillain-Barr\u00e9, rara malattia che lo porta da un giorno all'altro a paralisi temporanee, all'abbattimento del tono muscolare e al coma. Dopo tre mesi e mezzo trascorsi in ospedale, venti giorni di coma e una paralisi alle braccia, Pisacane inizia progressivamente a recuperare e si ristabilisce pienamente sul piano fisico. Dopo quattro mesi pu\u00f2, quindi, tornare a giocare con la maglia rossobl\u00f9. Compiuta la trafila nel settore giovanile del \"Grifone\", debutta in prima squadra nel corso del campionato di Serie B 2004-2005, precisamente nell'incontro casalingo del 28 maggio 2005 vinto dai rossobl\u00f9 per 3-1 contro il . Nel 2005 viene girato in prestito al , in Serie C1, dove scende in campo 12 volte.\nPer la stagione successiva passa alla , con cui chiude l'annata con 21 presenze in campionato. Rientrato al Genoa, svolge tutto il ritiro estivo nei ranghi della squadra rossobl\u00f9, ma il 31 agosto 2007 viene mandato in prestito ancora in Serie C1, al , con cui colleziona 23 presenze.\nLumezzane e ritorno in Serie B.\nViste le buone prestazioni fornite in Abruzzo, il lo acquista nell'estate del 2008 in compropriet\u00e0 con la , squadra in cui rimane nella stagione 2008-2009, nella quale risulta uno dei migliori dell'intero campionato, riuscendo anche a segnare 3 reti su 32 presenze.\nPer la stagione seguente si accasa in prestito all', in Serie B, ma questa \u00e8 una stagione sfortunata per Pisacane, a causa di un infortunio al menisco che lo condiziona fisicamente. Il giocatore colleziona 22 presenze e a fine torneo il club marchigiano fallisce, cos\u00ec Pisacane fa ritorno al Lumezzane, con il quale disputa un'altra stagione prima di rimanere svincolato.\nNell'estate del 2011 viene messo sotto contratto dalla per il campionato di Lega Pro Prima Divisione 2011-2012; in Umbria diventa in breve un punto fermo della squadra e un beniamino dei tifosi, collezionando 33 presenze e 3 reti e risultando uno dei protagonisti della promozione in Serie B della squadra rossoverde, di cui diventa anche capitano.\nL'11 luglio 2013 viene ingaggiato dall', allenato da Massimo Rastelli. Dopo aver perso all'ultima giornata del suo primo anno in biancoverde l'occasione di giocare i play-off, ci riesce nella seconda stagione, in cui i lupi sono eliminati in semifinale.\nCagliari: le stagioni in Serie A.\nIl 14 luglio 2015, dopo due stagioni in biancoverde, viene ceduto a titolo definitivo al , dove ritrova l'allenatore Rastelli, anch'egli appena passato alla squadra sarda. L'esordio in maglia cagliaritana avviene contro il , in occasione della prima gara di campionato. Al termine della stagione ottiene la promozione in Serie A.\nIl 18 settembre 2016 debutta nella massima serie all'et\u00e0 di 30 anni, in occasione della gara Cagliari- (3-0); alla fine della partita suscita grande attenzione dai media e dai giornalisti per la sua \"favola calcistica\". Il 29 dicembre seguente, per via della sua vicenda umana, il quotidiano britannico \"The Guardian\" lo premia come \u00abcalciatore dell'anno\u00bb.\nIl 28 maggio 2017 segna il suo primo gol in Serie A, quello della vittoria per 2-1 nella partita casalinga contro il ; tra l'altro il suo \u00e8 l'ultimo gol ufficiale segnato dal Cagliari allo stadio Sant'Elia prima della chiusura dell'impianto.\nIl 5 dicembre 2018 realizza il suo primo gol in Coppa Italia, che vale il passaggio del Cagliari agli ottavi di finale.\nLecce.\nDopo sole 5 presenze con il club sardo nel campionato di Serie A 2020-2021, il 18 gennaio 2021 viene ceduto al , con cui firma un contratto di diciotto mesi. Esordisce il 24 gennaio, nella partita casalinga pareggiata per 2-2 contro l'. Dopo aver collezionato 10 presenze in campionato fino al maggio 2021, durante una partita di calcetto con gli amici riporta un grave infortunio al menisco, viene per questo estromesso dalla rosa giallorossa per l'annata 2021-2022. L'8 febbraio 2022 il club annuncia di aver proceduto alla risoluzione consensuale del contratto con il giocatore.\nScandalo calcioscommesse del 2011.\nDurante il campionato di Serie C1 2010-2011, il 14 aprile 2011, il direttore sportivo del , Giorgio Buffone, tenta una combine offrendo al calciatore 50 000 euro per ottenere la vittoria del Ravenna nella successiva partita contro il Lumezzane, ma Pisacane rifiuta e denuncia il fatto. Buffone, arrestato nella prima tranche dell'inchiesta \"Last Bet\", viene inibito per cinque anni e precluso alla permanenza in qualsiasi rango o categoria della FIGC. A seguito della sua denuncia il nome di Pisacane \u2013 insieme a quello del collega Simone Farina che fu autore dello stesso gesto \u2013 \u00e8 balzato improvvisamente alla ribalta.\nNonostante egli abbia dichiarato di non sentirsi un eroe, la citt\u00e0 di Terni il 20 gennaio 2012 gli ha consegnato il \"Thyrus d'oro\" come riconoscimento alla sua lealt\u00e0 sportiva. Inoltre la FIFA, per mano del presidente Joseph Blatter, gli ha conferito la nomina di ambasciatore. Infine, il CT Cesare Prandelli ha deciso di invitarlo \u2013 assieme a Farina \u2013 al raduno della nazionale in vista di Euro 2012.\nStatistiche.\nPresenze e reti nei club.\n\"Statistiche aggiornate all'8 febbraio 2022.\""}
{"id": "3846363", "revid": "2110845", "url": "https://it.wikipedia.org/wiki?curid=3846363", "title": "Fran\u00e7ois Bourricaud", "text": "Fu un grande studioso di Talcott Parsons e fu docente all'Universit\u00e0 di Bordeaux e alla . Esponente della scuola weberiana, fu critico nei confronti di Pierre Bourdieu. Svilupp\u00f2, in collaborazione con Raymond Boudon, il concetto di \"attore razionale\".\nNel 1952, si trasfer\u00ec per un anno a Puno, sulle rive del lago Titicaca, per studiare la vita degli indios peruviani.\nMuore l'8 novembre 1991 a Saint-Mand\u00e9, comune alle porte di Parigi, all'et\u00e0 di 68 anni."}
{"id": "3846364", "revid": "2026341", "url": "https://it.wikipedia.org/wiki?curid=3846364", "title": "Tanno (colore)", "text": "Il tanno \u00e8 una gradazione chiara di marrone, tendente al tenn\u00e9. \nIl nome deriva dal tanno (cio\u00e8 corteccia polverizzata di quercia, di sommacco, di castagno, ecc.) impiegato per conciare le pelli. Il primo utilizzo del termine \"tan\" come nome di colore in lingua inglese risale al 1590. Colori simili al tanno, tanto che possono essere considerati suoi sinonimi, sono il tenn\u00e9 e il ."}
{"id": "3846366", "revid": "729019", "url": "https://it.wikipedia.org/wiki?curid=3846366", "title": "Strada statale 183 Aspromonte-Jonio", "text": "La ex strada statale 183 Aspromonte-Jonio (SS 183), ora strada provinciale 3 Inn. SS 106 (Melito Porto Salvo)-Bivio Brandano (Delianuova) (SP 3), \u00e8 una strada provinciale italiana che collega il massiccio dell'Aspromonte con la costa meridionale jonica.\nStoria.\nLa strada statale 183 venne istituita nel 1953 con il seguente percorso: \"Innesto con la SS. n. 112 presso Delianuova - Gambarie - Bagaladi - Innesto con la SS. n. 106 a Melito Porto Salvo.\"\nPercorso.\nLa strada ha origine dal bivio Brandano sulla ex strada statale 112 d'Aspromonte nei pressi di Delianuova. Attraversa quindi la parte occidentale del massiccio calabrese ricevendo, nei pressi di Gambarie, la ex strada statale 670 dei Piani d'Aspromonte e la ex strada statale 184 delle Gambarie. Proseguendo in direzione sud, la strada comincia a scendere di quota, toccando l'abitato di Bagaladi e costeggiando la fiumara di Melito di Porto Salvo. La strada termina il proprio percorso incrociando prima la strada statale 106 Jonica ed infine entrando nel centro abitato di Melito di Porto Salvo.\nIn seguito al decreto legislativo n. 112 del 1998, dal 2002 la gestione \u00e8 passata dall'ANAS alla Regione Calabria, che ha provveduto al trasferimento dell'infrastruttura al demanio della Provincia di Reggio Calabria."}
{"id": "3846369", "revid": "344503", "url": "https://it.wikipedia.org/wiki?curid=3846369", "title": "Tom Hughes (attore)", "text": "\u00c8 noto soprattutto per i ruoli di Jonty Millingden nella serie televisiva di ITV \"Trinity\", Chaz Jankel nel film \"Sex &amp; Drugs &amp; Rock &amp; Roll\", Bruce Pearson nella commedia drammatica \"L'ordine naturale dei sogni\", Nick Slade nel \"legal drama\" della BBC \"Silk e il\" Principe Albert nella serie storica \"Victoria\". Pi\u00f9 di recente ha vestito i panni di Joe Lambe nella serie BBC \"The Game.\"\nCarriera.\nHughes \u00e8 cresciuto a Chester, in Inghilterra, dove ha frequentato l'Upton High School. Era membro del Cheshire Youth Theatre e della Jigsaw Music Theatre Company, e nel 2008 si \u00e8 diplomato presso la Royal Academy of Dramatic Art, con un \"bachelor of arts\" in recitazione. Nel 2009 ha recitato nello spin-off televisivo della BBC \"Casualty 1909\" e nella serie televisiva di ITV \"Trinity\".\nNel 2010 \u00e8 apparso nel film biografico su Ian Dury \"Sex &amp; Drugs &amp; Rock &amp; Roll\" nel ruolo di Chaz Jankel, membro del gruppo di Dury, ed \u00e8 stato uno dei personaggi principali nel film \"L'ordine naturale dei sogni\", diretto da Ricky Gervais e Stephen Merchant. Nello stesso anno ha recitato nella rappresentazione teatrale presso lo Young Vic di \"Sweet Nothings\" di David Harrower, diretta da Luc Bondy, ed \u00e8 stato candidato ad un British Independent Film Award come miglior esordiente. \nDal 2011 \u00e8 tra gli interpreti principali della serie televisiva giudiziaria BBC \"Silk\", nel ruolo dell'avvocato tirocinante Nick Slade. Sempre nel 2011 ha recitato insieme a Ralph Fiennes e Rachel Weisz nel thriller televisivo della BBC \"Page Eight\". Nel 2014 \u00e8 protagonista della serie BBC \"The Game\", una storia di spionaggio ambientata nella Londra degli anni '70, durante la guerra fredda, in cui Hughes interpreta il ruolo dell'affascinante agente MI5 Joe Lambe. Dal 2016 veste i panni del Principe Alberto, marito amatissimo della regina Vittoria, nella serie TV della ITV \"Victoria\".\nVita privata.\nDal 2016 ha una relazione con l'attrice britannica Jenna Coleman, sua co-protagonista nella serie televisiva \"Victoria\".\nDoppiatori italiani.\nNelle versioni in italiano dei suoi lavori, Tom Hughes \u00e8 stato doppiato da:"}
{"id": "3846370", "revid": "2026341", "url": "https://it.wikipedia.org/wiki?curid=3846370", "title": "Tenn\u00e9", "text": "Il tenn\u00e9 \u00e8 una gradazione di marrone-giallastro. Il nome deriva dal tanno (corteccia polverizzata di quercia, di sommacco, di castagno, ecc.) impiegato nella concia del cuoio.\nIn lingua inglese a molti animali viene attribuito l'aggettivo \"tawny\", ad esempio l'allocco, detto appunto \"Tawny Owl\" (\u00abgufo tenn\u00e9\u00bb)"}
{"id": "3846379", "revid": "767487", "url": "https://it.wikipedia.org/wiki?curid=3846379", "title": "Devianza (statistica matematica)", "text": "In statistica matematica la devianza \u00e8 un indice usato nei test di verifica d'ipotesi.\nDefinizione.\nLa devianza di un modello \"M\"0, basato sul dataset \"y\", \u00e8 definita come:\nformula_1\nDove formula_2 indica i valori stimati dei parametri nel modello \"M\"0, mentre formula_3 indica i valori dei parametri nel modello completo. La devianza \u00e8 quindi uguale a -2 volte la differenza della log-verosimiglianza del modello ridotto rispetto al modello completo, viene utilizzata per confrontare i due modelli (in particolare nel caso di modelli lineari generalizzati) ed ha un ruolo simile alla varianza residua nel caso dell'analisi della varianza nei modelli lineari.\nSupponiamo, nel caso di modelli lineari generalizzati, di avere due modelli annidati, \"M1\" e \"M2\", in particolare supponiamo che \"M1\" contenga, oltre ai parametri di \"M2\", altri \"k\" parametri. Sotto l'ipotesi principale che \"M2\" sia il vero modello, la differenza tra le devianze dei due modelli segue approssimativamente una distribuzione chi quadrato a \"k\" gradi di libert\u00e0."}
{"id": "3846380", "revid": "287204", "url": "https://it.wikipedia.org/wiki?curid=3846380", "title": "Devianza (statistica)", "text": ""}
{"id": "3846381", "revid": "767487", "url": "https://it.wikipedia.org/wiki?curid=3846381", "title": "Adam Cheng", "text": "Carriera.\nAdam Cheng ha iniziato a recitare negli anni '70, facendo strada nell'ambito delle serie televisive storiche e \"wuxia\" della rete televisiva TVB, basate su storie tratte principalmente dai lavori di Louis Cha e Gu Long, titoli quali \"The Heaven Sword and Dragon Saber\" e \"Chor Lau Heung\". L'inizio della carriera di attore \u00e8 coinciso, altres\u00ec, con quello della carriera come cantante, poich\u00e9 egli ha cantato diverse sigle e canzoni per le colonne sonore delle serie in cui ha recitato, particolarmente in \"The Greed of Man\" e \"Cold Blood Warm Heart\". Cheng continua a recitare, sempre spalleggiato dalla rete televisiva TVB, in televisione ed al cinema anche in anni recenti, guadagnandosi la reputazione di attore veterano la cui popolarit\u00e0 \u00e8 destinata a durare ancora a lungo.\n\"Effetto Ting Hai\".\nNel 1992, la TVB ha trasmesso una serie televisiva intitolata \"The Greed of Man\", il cui tema centrale era il mercato azionario. La serie esplorava i sotterfugi e gli stratagemmi utilizzati dalle persone senza scrupoli per fare fortuna all'interno del mercato. Cheng ha interpretato il ruolo di Ting Hai, un personaggio che fa un'immensa fortuna vendendo allo scoperto strumenti derivati ed azioni durante un ribasso di mercato. Durante la serie si assiste alla bancarotta di innumerevoli personaggi, mentre la famiglia di Ting Hai diventa sempre pi\u00f9 ricca, finch\u00e9 non viene sconfitta dalla sua nemesi. La popolarit\u00e0 che ottenne Adam Cheng con questa serie \u00e8 dovuta principalmente ad un fattore che \u00e8 stato poi chiamato \"effetto Ting Hai\", nome preso in prestito dal suo personaggio nella serie. Questo \"effetto\" implica un fenomeno realmente accaduto che non ottiene ancora spiegazioni, sebbene probabilmente sia solo una coincidenza, ossia ogni volta che viene trasmessa una serie televisiva in cui recita l'attore, il mercato azionario globale subisce una caduta.\nVita privata.\nCheng ha quattro figlie. La maggiore, Cheng On-yee, \u00e8 nata dalla relazione con la sua prima moglie, che poi si \u00e8 conclusa con un divorzio. Nel 1985, Cheng spos\u00f2 la collega attrice Lydia Shum dopo 14 anni di convivenza, e dopo due anni la coppia ebbe un'altra figlia, Joyce Cheng. Dopo soli otto mesi dalla nascita della bambina i due divorziarono, e nel 1989 Cheng spos\u00f2 Koon Jing-wah, con la quale ebbe altre due figlie, Cheng Wing-yan e Cheng Wing-hei."}
{"id": "3846384", "revid": "1982", "url": "https://it.wikipedia.org/wiki?curid=3846384", "title": "Canton de Beausoleil", "text": ""}
{"id": "3846385", "revid": "2091899", "url": "https://it.wikipedia.org/wiki?curid=3846385", "title": "Cartaginense", "text": "La Cartaginense era una provincia del Tardo impero romano facente parte della Spagna romana.\nStatuto.\nLa provincia Carthaginense, come la Tarraconense, era governata da un \"praeses\", dipendente dal \"vicarius Hispaniae\". Al contrario, le province Lusitania, Gallaecia e Baetica erano di rango consolare, secondo il \"Breviarium Rerum Gestarum Populi Romani\" di Rufio Festo. Il \"praeses\" esercitava funzioni fiscali, giudiziarie ed era incaricato della supervisione delle opere pubbliche (\"cursus publicus\").\nStoria.\nNel 293, con la riforma tetrarchica venne formata la \"dioecesis Hispaniae\", divenendo una delle quattro diocesi governate da un \"vicarius\" della prefettura del pretorio delle Gallie (che comprendeva le province della Gallia), oltre alla Germania superiore ed Inferiore ed alla Britannia). La diocesi aveva come capitale \"Emerita Augusta\" (M\u00e9rida), comprendendo le cinque province peninsulari iberiche (\"Baetica\", \"Gallaecia\" e \"Lusitania\", ciascuna sotto un governatore di rango consolare; oltre alla \"Carthaginiensis\" ed alla \"Tarraconensis\", ciascuna governata da un \"praeses\"), e le isole Baleari a cui fu aggiunta parte del nord Africa (Mauretania Tingitana).\nLa provincia visse un periodo di tranquillit\u00e0 fino al 409, quando la penisola iberica fu invasa da Vandali (suddivisi in Asdingi e Silingi), Alani e Suebi, le stesse popolazioni che tre anni prima, nel 406, avevano invaso la Gallia varcando il fiume Reno. \u00c8 possibile che questa invasione fosse stata scatenata dalla migrazione degli Unni nella grande pianura ungherese, avvenuta tra il 400 e il 410; infatti Vandali, Alani e Svevi vivevano proprio nella zona dove si sarebbero insediati gli Unni, e la minaccia unna potrebbe averli spinti a invadere prima la Gallia e poi la Spagna. Le devastazioni furono devastanti, secondo il colorito resoconto retorico del cronista Idazio:\nNel 411, occupata la Spagna, se la spartirono tra loro come segue:\nLa Cartaginense, come la Lusitania, fu dunque assegnata agli Alani, che all'epoca dovevano costituire la forza predominante della coalizione. Tra il 416 e il 418 gli invasori del Reno subirono, per\u00f2, la controffensiva dei Visigoti di Vallia per conto dell'Imperatore d'Occidente: vennero annientati nella Betica i Vandali Silingi mentre gli Alani subirono perdite cos\u00ec consistenti da giungere a implorare la protezione dei rivali Vandali Asdingi, stanziati in Galizia. Grazie a questi successi, le province ispaniche della \"Lusitania\", della \"Cartaginense\" e della \"Betica\" tornarono sotto il controllo romano, ma il problema ispanico non si era tuttavia ancora risolto, anche perch\u00e9 dopo la sconfitta, Vandali Siling e Alani si coalizzarono con i Vandali Hasding, il cui re, Gunderico, divenne \"re dei Vandali e Alani\".\nLa nuova coalizione vandalo-alana tent\u00f2 subito di espandersi in Galizia a danni degli Svevi, costringendo i Romani a intervenire nel 420: l'attacco romano non port\u00f2 per\u00f2 all'annientamento dei Vandali, ma li spinse piuttosto in Betica, che da essi prese in nome di \"Vandalucia\" (Andalusia). Nel 422 sconfissero proprio in Betica la coalizione romano-visigota, condotta dal generale Castino, forse grazie a un presunto tradimento dei Visigoti.\nLa partenza dei Vandali per l'Africa aveva lasciato la Spagna libera dai Barbari, fatta eccezione per gli Svevi in Galizia. La scarsa attenzione riservata dal governo centrale alla Spagna, dovuta alle altre diverse minacce esterne sugli altri fronti (Gallia, Africa, Illirico), permise, tuttavia, agli Svevi, sotto la guida del loro re Rechila, di espandersi su gran parte della penisola iberica: tra il 439 e il 441, essi occuparono Merida (capoluogo della Lusitania), Siviglia (441) e le province della Betica e della Cartaginense. L'unica provincia ispanica ancora rimasta sotto il controllo di Roma era la Tarraconense, che tuttavia era infestata dai separatisti Bagaudi. Furono vane le campagne successive di riconquista condotte da Ezio: se le prime due, condotte dai comandanti Asturio (441) e Merobaude (443), avevano come fine il recuperare perlomeno la Tarraconense ai Bagaudi, quella di Vito (446), pi\u00f9 ambiziosa, tent\u00f2 di recuperare la Betica e la Cartaginense, finite in mano sveva, ma, nonostante il sostegno dei Visigoti, l'esercito romano fu annientato dal nemico. Questo fallimento era attribuibile almeno in parte al fatto che Ezio non poteva concentrare tutte le sue forze nella lotta contro gli Svevi vista la minaccia unna.\nSecondo Kulikowski, tuttavia, non sembra che il controllo svevo su Betica e Cartaginense fosse molto saldo: gli Svevi erano in numero troppo esiguo per controllare saldamente quelle due province, e sembra che Rechila fosse riuscito a controllarle eliminando i funzionari provinciali da esse tramite le sue campagne di conquista, in modo \u00abda eliminare fonti alternative di potere locale e competitori diretti per le ricchezze e per il gettito delle regioni\u00bb; in altre parole, secondo Kulikowski, \u00able conquiste di Rechila furono puramente nominali e consistevano pi\u00f9 nell'abilit\u00e0 di raccogliere tributi senza l'opposizione di autorit\u00e0 imperiali che in un'occupazione fisica di territori\u00bb. Secondo Kulikowski, la conquista sveva di Cartaginense e Betica fu ottenuta anche grazie all'appoggio fornito agli svevi da alcuni elementi locali, e ci\u00f2 spiegherebbe perch\u00e9 l'esercito romano di Vito rinforzato da \"foederati\" Visigoti spogli\u00f2 i provinciali delle due province durante il tentativo di riconquista del 446: per punirli per aver tradito lo stato romano appoggiando la presa di potere degli Svevi. Va peraltro notato che, in un anno imprecisato tra il 446 e il 455 (forse durante le negoziazioni di pace nel 452) gli Svevi avevano restituito la Cartaginense a Roma, dato che Idazio narra che nell'anno 455 gli Svevi saccheggiarono la Cartaginense, che \u00abin precedenza gli Svevi avevano restituito ai Romani\u00bb; sembra dunque evidente che dopo la campagna di Vito una qualche forma di controllo romano almeno sulla Cartaginense, se non addirittura sulla Betica, fu ristabilito.\nNel 455 la Cartaginense, insieme alla Tarraconense, venne devastata dagli Svevi; il nuovo imperatore Avito, un gallo-romano di classe alto - senatoria acclamato imperatore ad \"Arelate\" con il sostegno militare dei Visigoti, invi\u00f2 dunque in Spagna i Visigoti per difendere le province ispaniche in nome di Roma: i Visigoti, per\u00f2, se riuscirono ad annientare gli Svevi, saccheggiarono il territorio ispanico e se ne impadronirono a scapito dei Romani. Inviso alla classe dirigente romana e all'esercito d'Italia per la sua gallica estraneit\u00e0, contro Avito si rivoltarono i generali dell'esercito italico Ricimero, nipote del re visigoto Vallia, e Maggioriano, che, approfittando dell'assenza dei Visigoti, partiti per la Spagna per combattere gli Svevi, lo sconfissero presso Piacenza nel 456 e lo deposero. Il vuoto di potere creatosi aliment\u00f2 le tensioni separatiste nei vari regni barbarici che si stavano formando.\nVisigoti e Burgundi si rivoltarono non riconoscendo Maggioriano come imperatore: i Burgundi occuparono Lione e la Valle del Rodano, mentre i Visigoti si rifiutarono di riconsegnare la diocesi di Spagna che avevano conquistato a nome dell'Impero. Maggioriano condusse il suo esercito in Gallia, sconfiggendo i Visigoti e costringendoli a ritornare nella condizione di \"foederati\" e di riconsegnare la diocesi di Spagna, che Teodorico aveva conquistato tre anni prima a nome di Avito. Dopo aver sconfitto anche i Burgundi e pacificata la Gallia, Maggioriano marci\u00f2 dunque in Spagna in vista di una spedizione militare contro i Vandali: mentre Nepoziano e Sunierico sconfiggevano i Suebi a \"Lucus Augusti\" e conquistavano Scallabis in Lusitania, l'imperatore pass\u00f2 da \"Caesaraugusta\" (Saragozza), dove fece un \"adventus\" imperiale formale, e aveva raggiunto la Cartaginense, quando la sua flotta, attraccata a \"Portus Illicitanus\" (vicino ad Elche), fu distrutta per mano di traditori al soldo dei Vandali. Maggioriano, privato di quella flotta che gli era necessaria per l'invasione, annull\u00f2 l'attacco ai Vandali e si mise sulla via del ritorno: quando ricevette gli ambasciatori di Genserico, accett\u00f2 di stipulare la pace, che probabilmente prevedeva il riconoscimento romano dell'occupazione \"de facto\" della Mauretania da parte vandala. Al suo ritorno in Italia, venne assassinato per ordine di Ricimero nell'agosto 461. La morte di Maggioriano signific\u00f2 la definitiva perdita della Spagna a favore dei Visigoti: infatti, dopo il ritiro dalla Spagna di Maggioriano, nessun altro ufficiale romano \u00e8 attestato nelle fonti nella penisola iberica, rendendo evidente che dopo il 460 la Spagna non faceva pi\u00f9 - di fatto - parte dell'Impero."}
{"id": "3846389", "revid": "287204", "url": "https://it.wikipedia.org/wiki?curid=3846389", "title": "Karl\u00edk", "text": "Karl\u00edk \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3846392", "revid": "287204", "url": "https://it.wikipedia.org/wiki?curid=3846392", "title": "Karlik", "text": ""}
{"id": "3846394", "revid": "287204", "url": "https://it.wikipedia.org/wiki?curid=3846394", "title": "Edouard Louis Joseph Empain", "text": ""}
{"id": "3846395", "revid": "110169841", "url": "https://it.wikipedia.org/wiki?curid=3846395", "title": "\u00c9douard Louis Joseph Empain", "text": "Giovent\u00f9.\nEmpain nacque a Bel\u0153il, in Belgio, da un insegnante, Fran\u00e7ois Julien Empain, e da sua moglie Catherine Solivier. Divenne un uomo d'affari col fratello Fran\u00e7ois ed altri membri della famiglia, racimolando una grande fortuna.\nEmpain inizi\u00f2 la propria carriera come disegnatore presso una compagnia metallurgica, la Soci\u00e9t\u00e9 m\u00e9tallurgique, nel 1878, venendo coinvolto nella costruzione di una ferrovia quando not\u00f2 che l'infrastruttura dei trasporti della regione era inadeguata. Dopo il successo riscosso in Belgio con la linea Liegi-Jemeppe, assieme ai suoi soci svilupp\u00f2 numerose altre linee in Francia, tra cui la creazione della metropolitana di Parigi.\nEssendosi accorto che i suoi progetti industriali dipendevano troppo dalle banche, nel 1881 fond\u00f2 una propria banca, la banca Empain, che in seguito divenne la Banque Industrielle Belge. Il gruppo di ditte Empain si espanse velocemente per tutta la decade del 1890, costruendo linee tramviarie urbane in tutta Europa, in Russia, in Cina, nel Congo Belga ed a Il Cairo, in Egitto. Non volendo dipendere neanche dai produttori di elettricit\u00e0, Empain apr\u00ec anche numerose compagnie elettriche per fornire elettricit\u00e0 ai propri progetti.\nEgitto.\n\u00c9douard Empain giunse in Egitto nel gennaio del 1904, per gestire uno dei progetti della propria ditta chiamata \"S.A. des Chemins de Fer de la Basse-Egypte\", riguardante la costruzione di una linea ferroviaria tra Mansoura (sul Nilo) e Matariya (sulla riva opposta del lago Manzala rispetto a Porto Said). Nonostante non fosse riuscito ad accaparrarsi l'appalto, Empain, innamorato del deserto, rimase in Egitto.\nNel 1906 Empain cre\u00f2 la Cairo Electric Railways and Heliopolis Oases Company, la quale acquist\u00f2 per pochi soldi dal governo coloniale una grande striscia di deserto (25\u00a0km\u00b2) a nord-est del Cairo. A partire dal 1906-07 questa societ\u00e0 inizi\u00f2 la costruzione della nuova citt\u00e0 di Eliopolis, nel deserto, a 10 chilometri dal centro del Cairo. \nFu concepita come \"citt\u00e0 del lusso e del divertimento\", con grandi strade e fornita di tutte le possibili infrastrutture: acqua, fognature, elettricit\u00e0 ed hotel, come l\u2019Heliopolis Palace Hotel o Palazzo di el-Orouba (palazzo presidenziale dell'ex presidente Hosni Mubarak) e Heliopolis House, e centri ricreativi tra cui un campo di golf, un circuito per le corse ed un parco. Esistevano anche case in affitto, scuole e biblioteche.\nFu una scommessa vinta: Eliopoli aveva 28.500 abitanti nel 1930; e 50.000 durante la seconda guerra mondiale. \nHeliopolis divenne il quartiere preferito da molti stranieri: francofoni, armeni e greci.\nOra il barone Empain \u00e8 forse pi\u00f9 conosciuto da chi visita l'Egitto per il palazzo (\"Palais Hindou\") da lui costruito nell'Avenue des Palais (rinominata in via Orouba durante l'epoca di Nasser) di Eliopolis, Il Cairo. Ispirato dall'Angkor Wat cambogiano e dai templi hindu di Orissa, il Palazzo Edouard Empain (Qasr Al Baron), progettato dall'architetto francese Alexandre Marcel (1860\u20131928) e decorato da Georges-Louis Claude (1879\u20131963), fu completato nel 1911.\nNel 1905 Empain aiut\u00f2 il governo belga nell'acquisto di una mastaba dell'Antico Regno per il museo reale di Bruxelles, di cui era benefattore. Nel 1907 ricevette il titolo di barone, e sugger\u00ec all'egittologo belga Jean Capart di scavare ad Eliopolis, dove stava costruendo degli edifici. Permise anche a Capart di acquistare alcuni ottimi reperti per conto del museo egizio di Bruxelles.\nVecchiaia.\nDurante la prima guerra mondiale ricevette il grado di generale, e diresse la produzione di armamenti a Parigi e Le Havre per conto dell'esercito belga.\nMor\u00ec a Woluwe, in Belgio, e fu sepolto nella Basilica di Nostra Signora di Heliopolis (nota come La Basilique Notre-Dame d'H\u00e9liopolis) ad Eliopolis.\nIl suo titolo di barone fu ereditato dal figlio Jean Emplain, il quale spos\u00f2 un'attrice statunitense di burlesque, Rozell Rowland (chiamata a volte Rozelle Rowland). Vissero spesso ad Eliopolis. Egli, a sua volta, fu succeduto dal figlio \u00c9douard-Jean Empain."}
{"id": "3846396", "revid": "547034", "url": "https://it.wikipedia.org/wiki?curid=3846396", "title": "Leggenda del figlio del re morto", "text": "La Leggenda del figlio del re morto \u00e8 un dipinto a olio su tavola (84,5x196 cm) di Bacchiacca, databile al 1523 circa e conservato nella Gem\u00e4ldegalerie di Dresda. \nStoria.\nL'opera era stata eseguita per l'anticamera nel palazzo di Giovan Maria Benitendi, destinata ad essere inserita in una boiserie assieme ad altri lavori di diversi artisti, secondo una moda che aveva l'esempio pi\u00f9 alto e celebre nella camera nuziale Borgherini, eseguita pochi anni prima e a cui aveva partecipato lo stesso Bacchiacca. Le altre opere che ne facevano parte erano: \"Betsabea al bagno\" del Franciabigio (Dresda, Gem\u00e4ldegalerie), il \"Battesimo di Cristo\", dello stesso Bacchiacca (Berlino, Gem\u00e4ldegalerie), l\"'Adorazione dei Magi\" di Pontormo (Firenze, Galleria Palatina), oltre al celebre \"San Giovanni Battista\" di Andrea del Sarto (pure nella Galleria Palatina), che coronava le altre tavole pi\u00f9 piccole.\nLa \"Leggenda\" venne acquistata nel 1750 sul mercato antiquario fiorentino.\nDescrizione e stile.\nLa storia del figlio del re morto si basava su un passo delle \"Gesta Romanorum\" (45), in cui si narra la leggenda secondo cui il legittimo erede del trono \u00e8 colui che \u00e8 capace di scagliare una freccia pi\u00f9 vicina al cuore del re morto, derivata anche da un passo delle sentenze di Salomone (1 Re 3, 16-28). Il figlio vittorioso si trova inginocchiato al centro alle soglie dei gradini dell'edificio, davanti al giudice e al gonfaloniere, mentre altri contendenti sono ancora occupati nella gara. Ordinati gruppi di personaggi in primo piano fanno da semplici quinte composte da figure eleganti e insolite, secondo un gusto legato al capriccio dell'epoca manierista.\nBacchiacca nel realizzare la storia si ispir\u00f2 al suo lavoro di qualche anno prima per la camera Borgherini, \"Giuseppe riceve i fratelli\", in cui compare un simile edificio a pianta centrale nel mezzo del dipinto, anche se in questo caso amplific\u00f2 lo spazio disponendo i personaggi su pi\u00f9 livelli, fino a un lontano loggiato sullo sfondo, oltre il quale si intravede un paesaggio reso con colori freddi e diafani di gusto nordico."}
{"id": "3846399", "revid": "1597557", "url": "https://it.wikipedia.org/wiki?curid=3846399", "title": "Documenti diplomatici svizzeri", "text": "I Documenti diplomatici svizzeri (Dodis) sono un istituto di ricerca dell'Accademia svizzera di scienze umane e sociali incaricato dell'edizione dei documenti pi\u00f9 importanti per lo studio delle relazioni internazionali della Svizzera come pure della storia contemporanea. Il progetto di ricerca include in particolare un'edizione cartacea, come pure la pubblicazione di documenti online nella banca dati Dodis. Il gruppo di ricerca \u00e8 diretto dallo storico Sacha Zala.\nTratti essenziali della politica estera svizzera.\nLa collezione dei Documenti diplomatici svizzeri non mira a documentare l'insieme degli eventi esteri concernenti la Svizzera n\u00e9 a ricostruire l'intera evoluzione della politica estera elvetica; il suo obiettivo \u00e8 piuttosto illustrare i tratti essenziali di tale politica nelle sue diverse dimensioni, come pure le concezioni e i dati fondamentali delle relazioni internazionali. La selezione dei documenti \u00e8 mirata a cogliere l'orientamento generale della politica estera svizzera.\nDal 1848 al 1989.\nUna prima serie di 15 volumi, relativa al periodo 1848\u20131945, \u00e8 stata pubblicata con il patrocinio della Societ\u00e0 svizzera di storia tra il 1979 e il 1997. Ancor prima dell'uscita dell'ultimo volume la ricerca \u00e8 stata lanciata per la seconda seria con la pubblicazione dei volumi relativi al periodo 1945\u20131989, coprendo cos\u00ec il periodo della Svizzera durante la guerra fredda.\nEdizione stampata.\nNell'edizione stampata, i documenti sono pubblicati con un apparato critico. Le note editoriali rinviano ad altri documenti rilevanti che frequentemente si trovano nella banca dati Dodis, temi connessi o testi ufficiali. L'edizione cartacea e quella digitale sono concepite quale unit\u00e0. Con la selezione di un numero limitato di documenti, i volumi offrono essenzialmente una visione generale delle relazioni internazionali della Svizzera; con una pi\u00f9 ampia selezione di documenti, la banca dati elettronica permette di approfondire le conoscenze. Quasi tutti i documenti pubblicati o menzionati nelle note editoriali sono liberamente consultabili su Internet.\nProvenienza dei documenti.\nI documenti scelti provengono generalmente dall'archivio federale svizzero, dove sono conservati gli atti del Parlamento, del Governo e dei dipartimenti federali (ministeri), come pure fondi personali di personalit\u00e0 di portata nazionale.\nCollegamenti esterni.\nDocumenti diplomatici svizzeri\nBanca dati Dodis"}
{"id": "3846410", "revid": "118917455", "url": "https://it.wikipedia.org/wiki?curid=3846410", "title": "David Williams (giocatore di poker)", "text": "Biografia.\nPer Williams il successo arriv\u00f2 alle WSOP 2004 quando centr\u00f2 il tavolo finale del $10.000 No-Limit Hold'em Main Event dove concluse al secondo posto, vincendo $3.500.000, dietro al vincitore del torneo Greg Raymer. Due mesi dopo termin\u00f2 sempre secondo alla tappa del WPT Borgata Open vincendo $573.800.\nHa vinto un braccialetto alle WSOP 2006 nell'evento $1.500 Seven Card Stud, incassando $163.118.\nNel 2010 \u00e8 riuscito a vincere il $25.000 WPT World Championship battendo Eric Baldwin ed aggiudicandosi un primo premio di $1.530.537.\nAl gennaio 2012 le sue vincite totali nei tornei live superano i $7.900.000, di cui $4.317.983 derivanti esclusivamente dalle WSOP."}
{"id": "3846414", "revid": "223320", "url": "https://it.wikipedia.org/wiki?curid=3846414", "title": "Demo (radio)", "text": ""}
{"id": "3846419", "revid": "282579", "url": "https://it.wikipedia.org/wiki?curid=3846419", "title": "Bruce Fraser", "text": ""}
{"id": "3846428", "revid": "1543377", "url": "https://it.wikipedia.org/wiki?curid=3846428", "title": "Figurinista", "text": "Il figurinista \u00e8 quel professionista che, in campo tecnico-artistico, disegna figurini ovvero un disegno o parte di figura umana che l'ideatore di un capo d'abbigliamento traccia per definirne le linee, e anche la pubblicazione che divulga tale modello, come ideazione di abiti, costumi anche per rappresentazioni teatrali, cinematografiche, televisive."}
{"id": "3846432", "revid": "1982", "url": "https://it.wikipedia.org/wiki?curid=3846432", "title": "Nuovo Circondario di Nizza", "text": ""}
{"id": "3846433", "revid": "1446238", "url": "https://it.wikipedia.org/wiki?curid=3846433", "title": "Peenehagen", "text": "Peenehagen \u00e8 un comune del Meclemburgo-Pomerania Anteriore, in Germania.\nAppartiene al circondario della Seenplatte del Meclemburgo ed \u00e8 parte della comunit\u00e0 amministrativa (\"Amt\") di Seenlandschaft Waren.\nStoria.\nIl comune venne creato il 1\u00ba gennaio 2012 dalla fusione dei comuni di Gro\u00df Gievitz, Hinrichshagen e Lansen-Sch\u00f6nau."}
{"id": "3846435", "revid": "110157", "url": "https://it.wikipedia.org/wiki?curid=3846435", "title": "Kl\u00ednec", "text": "Kl\u00ednec \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3846437", "revid": "287204", "url": "https://it.wikipedia.org/wiki?curid=3846437", "title": "Klinec", "text": ""}
{"id": "3846438", "revid": "125888656", "url": "https://it.wikipedia.org/wiki?curid=3846438", "title": "Il viaggio di Natale di Braccio di Ferro", "text": "Il viaggio di Natale di Braccio di Ferro (\"Popeye's Voyage: The Quest for Pappy\") \u00e8 un mediometraggio d'animazione direct-to-video del 2004, creato in occasione del 75\u00ba anniversario della nascita di Braccio di Ferro.\n\u00c8 stato distribuito per il mercato home-video il 9 novembre 2004 ed \u00e8 andato in onda per la prima volta negli Stati Uniti su Fox il 17 dicembre. In Italia \u00e8 stato trasmesso su Rai 2 a Natale dello stesso anno.\nTrama.\nBraccio di Legno sta attraversando il Mare del Mistero quando, proprio mentre sta per raggiungere un'isola avvolta in un banco di nebbia, sopraggiunge una tempesta che lo sbalza fuori dalla barca, gettandolo tra le grinfie di feroci pescecani. Per fortuna arriva il figlio Braccio di Ferro, ma una piovra lo immobilizza con i suoi tentacoli; resta un'unica salvezza per il marinaio: gli spinaci. Il mostro glieli leva di torno e lo trascina sul fondo del mare, quando Braccio di Ferro si sveglia: era tutto un sogno.\nBraccio di Ferro infatti cade dall'amaca su cui riposava e comincia a litigare con Bruto, suo compagno di bordo perch\u00e9 sta facendo fracasso ed ha paura che Pisellino si svegli. Dopo averlo sistemato per le feste, scende a terra nel villaggio di Sweethaven per andare a far visita a Olivia con Pisellino, dato che \u00e8 il periodo di Natale e le rivela il suo strano sogno, dicendole che dovrebbe fare un viaggio in mare per capire il suo significato e ritrovare finalmente il padre perduto tanto tempo fa. Cos\u00ec tutti partono in un viaggio ricco di avventure, intrighi e pericoli e scopriranno che l'isola del sogno di Braccio di Ferro esiste davvero e che \u00e8 governata dalla Strega del Mare la quale tiene prigioniero Braccio di Legno.\nLa terribile nemica far\u00e0 di tutto per impedire alla ciurma di Braccio di Ferro di arrivare alla met\u00e0, scagliando contro di loro ogni tipo di pericolo e insidia. Come primo avvertimento per la ciurma, ella mander\u00e0 una strana nuvola verde con l'obbiettivo di far desistere l'equipaggio dal proseguire il viaggio. Senza preoccuparsi troppo, Braccio di Ferro se ne libera, adirando la Strega del Mare. Questa ultima non tarder\u00e0 a mandare una seconda trappola, questa volta sotto forma di fitta nebbia. Braccio di Ferro riesce a diradarla qualche istante prima che la sua nave finisca contro uno scoglio, scongiurando nuovamente il pericolo e scettico sull'esistenza della Strega sprona i suoi compagni a continuare il viaggio. Una volta venuta a sapere l'identit\u00e0 del marinaio, la Strega capisce che Braccio di Ferro \u00e8 l'uomo che sta cercando da tempo immemore e che ha bisogno di lui per far avverare una profezia.\nNel frattempo, Braccio di Ferro ode un canto melodioso provenire il mare; attratto da esso ne segue la fonte ritrovandosi faccia a faccia con la Regina degli Abissi, una bellissima sirena dalla carnagione verde chiaro. La donna da cordialmente il benvenuto nel Mare del Mistero al prode marinaio, aggiungendo che dovrebbe dimenticare ogni cosa e seguirla. Braccio di Ferro si mostra diffidente, allorch\u00e9 la sirena non gli chiede con fare provocante se la trova attraente. L'uomo ne \u00e8 visivamente attratto e, anche se inizialmente provi a negare, non pu\u00f2 fare altro che ammettere la bellezza della Regina degli Abissi. Dopo quest'affermazione nell'occhio buono del marinaio si accende una spirale rossa.\nLa Regina inizia allora ad intonare una canzone, mentre esegue delle movenze sinuose, simili alla danza del ventre. Braccio di Ferro si ritrova improvvisamente catapultato in un mondo sottomarino, dove la voce della sirena risuona vigorosa. Dopo aver vagato per quel mondo, Braccio di Ferro incappa nella Regina degli Abissi, la quale lo incita a lasciare la terraferma per dedicarsi interamente al mare. Tutto ci\u00f2 era in realt\u00e0 un'illusione creata dalla stessa Regina degli Abissi, che sembra aver posto Braccio di Ferro sotto il suo controllo. Il marinaio scende dalla sua nave e raggiunge la donna sul dorso del suo delfino accompagnatore, mentre quest'ultima lo incita a dimenticare tutti i suoi cari. Braccio di Ferro risponde dicendo che dimenticher\u00e0 tutti coloro che ama e, cos\u00ec dicendo, si porge verso la donna per baciarla. La Regina degli Abissi rincara il concetto, dicendo che nessuno a parte loro due \u00e8 importante, per poi provare a baciarlo anch'essa. In uno sprazzo di lucidit\u00e0, Braccio di Ferro la contraddice, affermando che anche Olivia sia importante per lui, anche se le sue labbra tornano immediatamente verso la donna. Ci\u00f2 shocca la sirena, facendole perdere l'occasione. Braccio di Ferro, grazie alla voce di Olivia, riesce a tornare in s\u00e9. Scacciata la sirena, torna sulla nave pronto a proseguire la sua impresa. Prima di tornare negli abissi, la donna si rivela essere in realt\u00e0 la Strega degli Abissi sotto mentite spoglie, la quale giura di eliminare Olivia in quanto unico ostacolo tra lei e Braccio di Ferro.\nDecisa a prendere Braccio di Ferro, la Strega aizza contro Olivia un serpente marino che per\u00f2 il prode capitano sconfigge facilmente. Visto il fallimento con il mostro, la Strega decide di occuparsi personalmente della ragazza, facendole visita mentre si trova da sola. Utilizzando i suoi poteri, le scaglia contro un incantesimo, che la fa innamorare perdutamente di Bruto. Ovviamente la cosa sconvolge Braccio di Ferro, che, dopo essere stato denigrato dalla fidanzata, si ritira in cima alla coffa depresso.\nIl giorno dopo la nave approda allo scoglio dei naufragi, luogo dove Braccio di Legno si nasconde da anni. Braccio di Ferro ritrova il padre ma egli non sembra felice di rivederlo, infatti senza troppi giri di parole lo esorta ad andarsene e a non farsi pi\u00f9 rivedere. Dopo questo ennesimo rifiuto, Braccio di Ferro si dirige rattristito verso la spiaggia, allontanandosi dalla sua famiglia. Mentre se ne sta andando, Olivia torna in s\u00e9 grazie ad una noce di cocco lanciata da Braccio di Legno che le \u00e8 arrivata in testa. Adirata per il comportamento meschino del vecchio marinaio, lo segue per avere da lui spiegazioni.\nDepresso e sconsolato, Braccio di Ferro giunge alla riva dell'isola dove sente nuovamente un canto. Esso precede l'arrivo della Regina degli Abissi, che, apparendo dai flutti del mare, cerca di consolare il marinaio. Il suo approccio amorevole funziona su Braccio di Ferro, il quale si ritrova nuovamente vittima dell'incantesimo della sirena. Ella spiega al marinaio da un occhio solo che se decidesse di unirsi a lei i due conquisterebbero il mondo e nessuno potrebbe pi\u00f9 opporsi alla loro potenza. Continua affermando che nessuno voglia bene a Braccio di Ferro, fatta esclusione di lei; Braccio di Ferro le crede ciecamente, per via dei precedenti rifiuti da parte di Olivia e Braccio di Legno.\nLa Regina degli Abissi gli ordina di darle un bacio, cosa le lo renderebbe completamente suo per il resto della sua vita. Braccio di Ferro non viene frenato da queste dichiarazioni e con decisione obbedisce alla sua padrona, appellandosi ad ella come sua regina. Quando le labbra dei due stanno per toccarsi, un salvagente blocca Braccio di Ferro impedendogli di baciare la donna. In suo soccorso arriva la sua famiglia al completo, incluso Braccio di Legno (il quale aveva precedentemente rivelato di aver abbandonato suo figlio solo per proteggerlo dalla Strega). La ciurma riesce quasi a sottrarre il capitano dalle grinfie della Strega del Mare (ancora nelle sembianze della bella sirena per Braccio di Ferro) ma quest'ultima scaglia una saetta direttamente sulla barca, facendola colare a picco. Braccio di Ferro non viene turbato dalla cosa, arrivando addirittura a sorridere soddisfatto nel vedere la sua famiglia in pericolo. La Regina degli Abissi dichiara apertamente a Braccio di Ferro che lui non le pu\u00f2 resistere e che ormai le appartiene, senza preoccuparsi che questi possa dissentire. Infatti, l'uomo non appare per nulla turbato dall'atteggiamento possessivo della sua padrona, rispondendole che lui \u00e8 completamente suo con molta ovviet\u00e0. La Strega \u00e8 ormai sicura della vittoria e, per umiliare ancora di pi\u00f9 la ciurma, si fa prendere in braccio dal marinaio. Egli non esita un secondo e cerca di baciarla.\nPer sua sfortuna, Pisellino lo chiama disperato, facendolo rinsavire dall'incantesimo. La bellissima Regina degli Abissi si trasforma nell'orribile Strega del Mare tra le sue braccia. Ne segue uno scontro dal quale Braccio di Ferro ne esce vincitore grazie alla sua arma segreta: gli spinaci. Sconfitta la malvagia, la famiglia pu\u00f2 finalmente riunirsi e festeggiare allegramente il Natale insieme.\nPersonaggi.\nBraccio di Ferro, l'intrepido marinaio protagonista della storia. Dopo un terribile incubo decide di partire alla ricerca di suo padre, disperso da lungo tempo. Accompagnato da Bruto, Olivia , Pisellino e un indesiderato Poldo, affronter\u00e0 varie insidie nel Mare del Mistero nel tentativo di raggiungere lo Scoglio dei Naufragi. Scettico verso le storie che circolano sul Mare del Mistero e della sua signora, la Strega del Mare, Braccio di Ferro affronter\u00e0 con testardaggine ogni insidia che si metter\u00e0 sul suo cammino, mostrando la sua celebre forza sovrumana, anche senza l'uso degli spinaci. Durante il film si viene a conoscenza che Braccio di Ferro \u00e8 il prescelto di un'oscura profezia, che vede il figlio del marinaio con un occhio solo come unica chiave per il dominio del mari. Per questa ragione la Strega del Mare far\u00e0 di tutto per impossessarsi di lui, arrivando a tramutare il suo aspetto nella bellissima Regina degli Abissi. In questa versione, Braccio di Ferro si dimostra fallibile, venendo quasi sconfitto due volte dalla Strega del Mare trasformata in sirena. Non riuscendo a contrastare l'incantesimo della donna, ne verr\u00e0 posto sotto il controllo, divenendole fedele e arrivando a desiderare di baciarla e diventare completamente suo a discapito dell'amore che avrebbe dovuto provare per la sua famiglia. Saranno infatti Olivia, la prima volta, e Pisellino, la seconda, a farlo tornare in s\u00e9 ed a impedirli il gesto fatale.\nBruto, nella pellicola non si presenta come l'acerrimo nemico del protagonista, ma ne \u00e8 bens\u00ec il migliore amico e il suo primo ufficiale. Nonostante ci\u00f2 viene dato per scontato che tra i due ci sia un po' di amaretta, sentimento che sfocer\u00e0 nel momento in cui Olivia (incantata dalla Strega del Mare) dichiarer\u00e0 di amare Bruto abbandonando Braccio di Ferro.\nOlivia Oyl, fidanzata di Braccio di Ferro, lo seguir\u00e0 nella sua peripezia nella speranza di riuscire a passare il natale insieme all'amato. Durante il film dichiara pi\u00f9 volte il suo astio verso il mare, ma nonostante ci\u00f2 decider\u00e0 di restare a bordo fino alla fine del viaggio. Lei \u00e8 l'artefice del primo fallimento della Strega, perci\u00f2 quest'ultima cercher\u00e0 di eliminarla per poter riprovare nuovamente ad impossessarsi di Braccio di Ferro. Verr\u00e0 appunto avvicinata direttamente dalla megera, che scaglier\u00e0 su di lei una magia che la far\u00e0 stravedere completamente per Bruto. Verr\u00e0 liberata dalla maledizione grazie a Papi, che le scaglia inavvertitamente una noce di cocco in testa.\nPisellino, trovatello adottato da Olivia e Braccio di Ferro. Parte con i genitori per l'attraversata del mare, mettendosi spesso nei guai per via della sua indole curiosa. \u00c8 l'unico a non voltare le spalle a Braccio di Ferro, motivo per cui sentendo la sua voce, il marinaio riuscir\u00e0 a tornare in s\u00e9 durante la battaglia finale con la Strega del Mare.\nBraccio di Legno, nel film chiamato semplicemente Papi, \u00e8 il padre perduto di Braccio di Ferro e motivo che lo porta ad intraprendere il viaggio. Nonostante il figlio riesca ad approdare allo Scoglio dei Naufragi, luogo dell'esilio del vecchio marinaio, questo lo tratter\u00e0 molto male non appena lo vedr\u00e0, intimandogli di andarsene. Successivamente si scoprir\u00e0 che il suo atteggiamento aggressivo nei confronti di Braccio di Ferro era dovuto alla sua missione di proteggerlo dalla Strega del Mare, sua mortale nemica, e che trattandolo in quel modo sperava di allontanarlo da quel mare, e quindi dalle grinfie della donna. \nStrega del Mare, antagonista principale della storia. Sovrana del Mare del Mistero e acerrima nemica di Braccio di Legno. In questa versione il personaggio appare meno comico della controparte dei cartoni animati, riuscendo a mettere Braccio di Ferro e tutti i suoi compagni in seria difficolt\u00e0. Non si fa scrupoli a colpire con una saetta la barca su cui si trovano Papi e gli altri, portandola a colare a picco, nel tentativo di impedire loro di salvare Braccio di Ferro. Nel film veniamo a conoscenza di un suo alter ego, chiamato Regina degli Abissi, ovvero un'irresistibile sirena dalla straordinaria ed infinita bellezza, tanto che neppure la grande integrit\u00e0 morale di Braccio di Ferro riuscir\u00e0 ad impedire a quest'ultimo di venirne sedotto completamente. In questo travestimento, la Regina appare come una donna elegante e sempre raffinata in ogni suo gesto e comportamento, andando in profondo contrasto con la sua reale identit\u00e0. Riesce ad ipnotizzare il marinaio per due volte, trasformandolo dal fiero e temerario uomo di mare che era, ad un fedele ed invaghito servitore. Grazie ad una serie di inganni, la Strega riuscir\u00e0 a far credere a Braccio di Ferro di essere stato abbandonato da tutti, rendendo cos\u00ec ancora pi\u00f9 forte la presa su di lui, tant'\u00e8 che quest'ultimo arriva a chiamarla \"regina\" e a considerare, quella che lui vede come una stupenda sirena, la sua padrona.\nPoldo, la sua presenza \u00e8 pressoch\u00e9 irrilevante all'interno della storia e serve solo per completare il cast storico dei personaggi celebri. Si imbarca clandestinamente sulla nave di Braccio di Ferro per riuscire a mettere le mani sul forziere che Olivia ha imbastito di cibo per la cena natalizia con Braccio di Legno."}
{"id": "3846453", "revid": "767487", "url": "https://it.wikipedia.org/wiki?curid=3846453", "title": "Catch .44", "text": "Catch .44 \u00e8 un film indipendente del 2011 scritto e diretto da Aaron Harvey, e interpretato da Bruce Willis, Forest Whitaker, Malin \u00c5kerman, Deborah Ann Woll e Nikki Reed.\nTrama.\nTes, Kara e Dawn sono tre criminali assoldate da Mel per un lavoretto all'apparenza molto semplice che frutter\u00e0 alle ragazze un bel gruzzolo. Ma quando si rendono conto di essere state truffate, sar\u00e0 troppo tardi per tirarsi indietro e dovranno lottare per avere salva la vita.\nProduzione.\nLe riprese sono iniziate l'8 luglio 2010 in Louisiana. All'inizio, ci sono stati diversi cambiamenti nel cast, in particolare nel ruolo protagonista femminile. Maggie Grace e Sarah Roemer erano state originariamente ingaggiate per interpretare rispettivamente Tes e Dawn, ma hanno dovuto abbandonare a causa di altri impegni cinematografici fissati in precedenza. Laura Ramsey \u00e8 stata considerata per il ruolo di Dawn.\nDopo che Malin \u00c5kerman ha firmato per interpretare Tes, Bruce Willis e Forest Whitaker si sono uniti al cast. Successivamente sono state ufficialmente confermate Lizzy Caplan e Kate Mara nei ruoli di Dawn e Kara. Tuttavia, pochi giorni dopo, la Caplan \u00e8 stata sostituita da Deborah Ann Woll per il ruolo di Dawn. Kate Mara ha abbandonato il film in quanto impegnata nelle riprese di un altro film ed \u00e8 stata rimpiazzata da Nikki Reed, completando cos\u00ec il cast.\nDistribuzione.\nIl trailer \u00e8 stato diffuso on-line il 15 novembre 2011 mentre il film \u00e8 stato distribuito negli Stati Uniti in DVD il 20 dicembre 2011. In Italia \u00e8 stato pubblicato direttamente per l'home video il 27 dicembre 2012."}
{"id": "3846455", "revid": "110157", "url": "https://it.wikipedia.org/wiki?curid=3846455", "title": "Kn\u011b\u017eeves (Praha-z\u00e1pad)", "text": "Kn\u011b\u017eeves \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3846457", "revid": "767487", "url": "https://it.wikipedia.org/wiki?curid=3846457", "title": "Isomaltulosio", "text": "L'isomaltulosio, noto anche con il nome commerciale di Palatinose, \u00e8 un disaccaride che \u00e8 commercialmente prodotto attraverso la fermentazione batterica partendo dal saccarosio. In natura si trova nel miele e nella canna da zucchero. In Giappone \u00e8 utilizzato come sostituto dello zucchero dal 1985. Pu\u00f2 essere usato come dolcificante non cariogenico.\nL'isomaltulosio \u00e8 completamente assorbito nell'intestino tenue come il glucosio e il fruttosio. Viene completamente digerito, come il saccarosio, e fornisce all'incirca lo stesso apporto calorico di 4kcal/g.\nHa un basso indice insulinico e glicemico. L'isomaltulosio fa entrare il glucosio nel sangue lentamente, evitando picchi e improvvise cadute nei livelli di glucosio e di conseguenza in quelli di insulina. Questo permette un apporto di energia, sotto forma di glucosio, bilanciato e prolungato.\nAvendo un basso indice insulinico, l'isomaltulosio stimola l'ossidazione dei grassi durante l'attivit\u00e0 fisica, poich\u00e9 alti livelli di insulina impediscono l'uso dei lipidi come fonte di energia. L'isomaltulosio pu\u00f2 quindi aumentare la quantit\u00e0 di grassi utilizzati come energia, aumentando le prestazioni durante sforzi prolungati.\nL'isomaltulosio viene tollerato come il saccarosio e non \u00e8 adatto per persone con intolleranze preesistenti al fruttosio e per coloro che non possono digerire il saccarosio."}
{"id": "3846462", "revid": "188402", "url": "https://it.wikipedia.org/wiki?curid=3846462", "title": "Poika (saunoo)", "text": " (in finlandese \"Il ragazzo (verso la sauna)\") \u00e8 un singolo di Poju, pubblicato per la AXR Music il 13 aprile 2011. Il brano raggiunse le vette della classifica dei singoli pi\u00f9 venduti in Finlandia per sei settimane consecutive e divenne l'inno ufficiale del campionato mondiale di hockey su ghiaccio maschile del 2011, vinto dalla Finlandia, sebbene inizialmente il brano fosse stato composto per le nazionali di hockey sul ghiaccio.\nInoltre in Estonia \u00e8 stata fatta una cover chiamando il brano \"\"."}
{"id": "3846464", "revid": "287204", "url": "https://it.wikipedia.org/wiki?curid=3846464", "title": "Retrospective III", "text": "Retrospective III \u00e8 una compilation della rock band canadese Rush pubblicata il 3 marzo 2009. La raccolta contiene brani derivati dal periodo \"Atlantic\" della band, proseguendo idealmente quanto gi\u00e0 fatto con le raccolte \"Retrospective I\" e \"Retrospective II\" che ne rappresentano il periodo \"Mercury\". \"Retrospective III\" \u00e8 stata resa disponibile sia come CD singolo che in edizione comprendente anche un DVD che raccoglie i videoclip realizzati dal gruppo sempre nel periodo \"Atlantic\".\nI brani \"One Little Victory\" ed \"Earthshine\", ovvero quelli provenienti dall'album \"Vapor Trails\", pi\u00f9 volte criticato per la cattiva qualit\u00e0 del missaggio, sono presenti in versione remixata a cura di Alex Lifeson e Richard Chycki. \"Ghost of a Chance\" live deriva invece dalla data di Atlanta del 22 luglio 2008, gi\u00e0 pubblicata in versione video in \"Snakes &amp; Arrows Live\".\nIl DVD presenta vari videoclip, alcuni filmati live derivanti dal video \"\", uno dei quali inedito e, come traccia bonus, \"Tom Sawyer\" eseguita dal vivo nel programma televisivo \"The Colbert Report\" con l'intervista alla band.\nNella prima settimana dalla pubblicazione, la raccolta ha venduto oltre le 10.000 copie."}
{"id": "3846467", "revid": "110157", "url": "https://it.wikipedia.org/wiki?curid=3846467", "title": "Koso\u0159", "text": "Koso\u0159 \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3846469", "revid": "223320", "url": "https://it.wikipedia.org/wiki?curid=3846469", "title": "Hokago Tea Time", "text": ""}
{"id": "3846476", "revid": "179980", "url": "https://it.wikipedia.org/wiki?curid=3846476", "title": "CD Burela FS", "text": ""}
{"id": "3846481", "revid": "834", "url": "https://it.wikipedia.org/wiki?curid=3846481", "title": "Almanya \u2013 Willkommen in Deutschland", "text": ""}
{"id": "3846485", "revid": "110157", "url": "https://it.wikipedia.org/wiki?curid=3846485", "title": "Kyt\u00edn", "text": "Kyt\u00edn \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3846488", "revid": "287204", "url": "https://it.wikipedia.org/wiki?curid=3846488", "title": "Kytin", "text": ""}
{"id": "3846490", "revid": "125308379", "url": "https://it.wikipedia.org/wiki?curid=3846490", "title": "Irrigazione per sommersione", "text": "L'irrigazione per sommersione fa parte dei sistemi di irrigazione. Il campo sul quale viene applicato prevede alcune sistemazioni, quali la creazione di argini (di 30\u201340\u00a0cm d'altezza e larghezza di 40\u201350\u00a0cm in sommit\u00e0) che circondino l'appezzamento interessato da questo sistema, e il livellamento del campo stesso. La sommersione avviene con il passaggio dell'acqua dai fossi alle scoline del campo fino alla sommersione dello stesso. Questa tecnica \u00e8 utilizzata per la coltura del mais nelle cosiddette \"maisaie\".\nUn tipo di irrigazione per sommersione utilizzato soprattutto per le coltivazioni arboree \u00e8 quello denominato \"a conche\". In questo sistema, il terreno viene suddiviso in parcelle concave, circondate da un piccolo argine di terra alto 25\u201330\u00a0cm; l'acqua, arrivando attraverso solchi, canalette o tubazioni, riempie la conca, che rimane sommersa dall'acqua per breve tempo. Per evitare marciumi al colletto degli alberi \u00e8 opportuno creare una \"controconca\" di terra attorno al colletto stesso."}
{"id": "3846492", "revid": "1543377", "url": "https://it.wikipedia.org/wiki?curid=3846492", "title": "Unione degli operai della Russia meridionale", "text": "L'Unione degli operai della Russia meridionale (in russo, \u042e\u0436\u043d\u043e-\u0440\u043e\u0441\u0441\u0438\u0439\u0441\u043a\u0438\u0439 \u0441\u043e\u044e\u0437 \u0440\u0430\u0431\u043e\u0447\u0438\u0445, Ju\u017eno-rossijskij sojuz rabo\u010dich) fu un'organizzazione rivoluzionaria russa, la prima a base operaia nella storia politica della Russia, fondata da Evgenij Osipovi\u010d Zaslavskij a Odessa nel 1875. Alla fine dell'anno la repressione poliziesca pose fine all'attivit\u00e0 dell'Unione.\nNel 1879 un'altra organizzazione con lo stesso nome fu fondata a Kiev da Pavel Borisovi\u010d Aksel'rod. Anche questa Unione ebbe vita molto breve e si sciolse spontaneamente dopo pochi mesi.\nNel 1880, ancora a Kiev, fu fondata da Nikolaj Pavlovi\u010d \u0160\u010dedrin e da Elizaveta Nikolaevna Koval'skaja una nuova organizzazione dal nome simile, l'Unione operaia della Russia meridionale (in russo, \u042e\u0436\u043d\u043e-\u0440\u0443\u0441\u0441\u043a\u0438\u0439 \u0440\u0430\u0431\u043e\u0447\u0438\u0439 \u0441\u043e\u044e\u0437, Ju\u017eno-russkij rabo\u010dij sojuz). Anche questa organizzazione operaia fu dissolta nel 1881 dalla reazione del regime zarista.\nNome uguale al gruppo di \u0160\u010dedrin e Koval'skaja ebbe l'organizzazione fondata a Nikolaev nel 1897 da Lev Trockij e da altri studenti e operai. Attiva anche a Odessa, raccolse alcune centinaia di aderenti e fu in gran parte stroncata dagli arresti avvenuti nel gennaio del 1898.\nL'\"Unione\" di Zaslavskij.\nEvgenij Zaslavskij, nato da famiglia nobile a Vorone\u017e nel 1844, aveva studiato nell'Istituto di tecnologia dell'Universit\u00e0 di San Pietroburgo e nel 1873, nello spirito dell'\u00abandata nel popolo\u00bb, aveva fatto propaganda socialista nei villaggi rurali della zona di Odessa. Deluso dall'indifferenza dei contadini, si era stabilito a Odessa ed era divenuto insegnante in un centro d'istruzione per le maestranze della Bellino-Venderich, un'importante fabbrica che dava lavoro a seicento operai.\nMentre agli operai leggeva il \"Che fare?\" di \u010cerny\u0161evskij, narrava della storia della Russia e spiegava i primi elementi dell'economia politica, Zaslavskij contribuiva a costituire una piccola biblioteca e utilizzava una tipografia per stampare manifesti da diffondere clandestinamente.\nNel 1875 gli operai di un'altra fabbrica di Odessa, la Gullier-Blanchard, si rivolsero a Zaslavskij perch\u00e9 li aiutasse a realizzare una cassa di mutuo soccorso. Egli trasform\u00f2 quell'iniziativa a carattere sindacale in un'organizzazione politica disciplinata da una struttura gerarchica eletta dai suoi duecento membri, dotata di un fondo comune, di contributi versati settimanalmente e di uno statuto.\nNel preambolo dello statuto si affermava che l'ordine esistente non rispondeva \u00aballe esigenze di uguaglianza dei lavoratori\u00bb, e che i diritti dei lavoratori potevano essere riconosciuti soltanto \u00abcon una rivoluzione che elimini ogni privilegio e immunit\u00e0\u00bb e ponga il lavoro \u00aballa base del benessere individuale e sociale\u00bb.\nLo statuto indicava poi gli scopi dell'Unione. Consistevano nella \u00abpropaganda dell'idea della liberazione degli operai dall'oppressione del capitale e delle classi privilegiate\u00bb, nell'unione di tutti gli operai della Russia meridionale, nella \u00abfutura lotta con l'attuale regime economico e politico\u00bb. Poteva essere membro dell'Unione ogni lavoratore che avesse \u00abstretti legami con gli operai e non con le classi privilegiate\u00bb. I doveri dei membri erano sintetizzati nel motto \u00abTutti per uno e uno per tutti\u00bb, essendo ogni aderente tenuto a essere \u00abpronto a ogni sacrificio\u00bb.\nL'\"Unione\" di Zaslavskij si differenziava dai programmi anarchici che prevedevano l'immediata rivoluzione sociale ed economica e rifiutavano la lotta per il conseguimento delle libert\u00e0 politiche. Anche il populismo socialista rifiutava di battersi per le libert\u00e0 politiche, pensando che queste favorissero unicamente la borghesia. Zaslavski, vicino alle posizioni di Lavrov e corrispondente della sua rivista \u00abVper\u00ebd\u00bb, considerava invece \u00abla lotta per la libert\u00e0 politica e per l'affrancamento sociale come due facce della lotta rivoluzionaria, che i socialisti dovevano portare avanti contemporaneamente\u00bb.\nLa sua lontananza dagli anarchici, unita all'accentuato operaismo dell'organizzazione, finirono per creare divisioni all'interno dell'\"Unione\", che dovette subire la scissione degli elementi bakuniniani, per altro minoritari. Nel febbraio del 1875 l'Unione riusc\u00ec a organizzare uno sciopero nella fabbrica Bellino-Venderich e ad allargare la sua attivit\u00e0 negli ambienti operai di Rostov. I rapporti di Zaslavskij con Victor Obnorskij furono determinanti per la creazione, da parte di quest'ultimo e di Stepan Chalturin, dell'\"Unione operaia della Russia settentrionale\".\nAlla fine del 1875 l'organizzazione fu smantellata dalla polizia. Zaslavskij fu arrestato il 22 dicembre e venne trasferito a Pietroburgo, dove attese in carcere la celebrazione del processo cominciando a dare segni di squilibrio mentale. Il 27 maggio 1877 fu condannato a dieci anni di lavori forzati, ridotti poi a sei anni. Il 16 febbraio 1878 la pena gli fu sospesa e fu ricoverato nell'ospedale psichiatrico San Nikolaj di Pietroburgo. Il 18 maggio le autorit\u00e0 decisero di deportarlo nella provincia di Tomsk, ma Zaslavskij moriva in carcere a Pietroburgo il 13 giugno 1878.\nL'\"Unione\" di Aksel'rod.\nNella primavera del 1879 Pavel Aksel'rod fond\u00f2 a Kiev un'analoga \"Unione degli operai della Russia meridionale\". Egli stesso ne spieg\u00f2 il motivo: \u00abDecisi di riprendere il nome dell'organizzazione di Odessa in primo luogo per ragioni di principio derivanti dalle mie concezioni federaliste, e poi perch\u00e9 speravo che sarebbe stato possibile creare rapidamente un'organizzazione che avrebbe abbracciato tutta la Russia. Pensavo che, in seguito, simili unioni regionali, del sud, del nord e forse altre, avrebbero potuto federarsi e unirsi fra di loro\u00bb.\nIl 14 aprile 1879 Aleksandr Solov'\u00ebv (1846-1879) era stato autore di un fallito attentato allo zar Alessandro II, e Aksel'rod riteneva che occorresse preparare gli operai quando un nuovo attentato avesse posto fine alla vita dell'imperatore provocando, nelle speranze dei populisti, il rivolgimento della societ\u00e0 russa. Aksel'rod aveva anche preparato un programma che poneva obiettivi politici e sociali, come la conquista delle libert\u00e0 civili e la riduzione dell'orario di lavoro, insieme con un programma massimo d'ispirazione anarchica, e cio\u00e8 la riforma integrale della societ\u00e0 fondata sulla messa in comune dei beni. Elementi socialdemocratici e anarchici venivano cos\u00ec uniti ecletticamente nel programma della sua \"Unione\".\nL'\"Unione\" si sciolse nell'estate del 1879 quando Aksel'rod ader\u00ec con Plechanov e altri al gruppo della \"\u010c\u00ebrnyj peredel\".\nL'\"Unione\" di \u0160\u010dedrin e Koval'skaja.\nNel 1880 i due populisti bakuniniani Nikolaj \u0160\u010dedrin ed Elizaveta Koval'skaja diedero vita a Kiev all'\"Unione operaia della Russia meridionale\". Il primo, gi\u00e0 membro di \"Zemlja i Volja\", aveva aderito a Saratov alla \"Ripartizione nera\" e alla dissoluzione di questa a Kiev, si era trasferito in questa citt\u00e0 per ricostituire un'organizzazione operaia. Collabor\u00f2 all'impresa Elizaveta Koval'skaja, anch'essa aderente a Char'kov alla \"Ripartizione nera\".\nL'\"Unione\" riusc\u00ec a raccogliere intorno a s\u00e9 circa seicento operai. Per lo pi\u00f9 contadini inurbati, essi mantenevano antichi pregiudizi, quali la fiducia nello zar, che a loro vedere sarebbe stato ostacolato nella sua volont\u00e0 riformatrice dall'aristocrazia e dall'apparato burocratico, una rassegnazione alla loro condizione derivata da un'intensa fede religiosa, un forte antisemitismo. Il programma di \u0160\u010dedrin e della Koval'skaja si basava sulla convinzione che gli obiettivi di ogni agitazione dovessero essere puramente economici: senza indipendenza economica non si poteva ottenere alcuna libert\u00e0 politica. Quando le terre e le fabbriche fossero appartenute a tutto il popolo, allora sarebbero venute \u00abla libert\u00e0 personale, la libert\u00e0 di parola, di riunione, di sindacati e di stampa\u00bb, e sarebbe stato abolito l'esercito.\nOccorreva seguire l'esempio di Sten'ka Razin e di Puga\u010d\u00ebv in Russia, e delle rivoluzioni francesi del 1830 e del 1848: queste ultime erano fallite per mancanza di organizzazione e per aver lasciato nelle mani della borghesia la direzione del movimento rivoluzionario. Era bene allora evitare ogni alleanza con la borghesia e seguire l'esempio dei rivoluzionari irlandesi o degli operai inglesi i quali, distruggendo macchinari e uccidendo i padroni, avevano ottenuto aumenti di salari, diminuzione delle ore di lavoro, diritti sindacali. L'\"Unione operaia\" diffuse manifesti di propaganda che illustravano tale programma. Uno di essi recava il simbolo dell'organizzazione, un martello, una scure e un revolver.\nCoerentemente con il proprio programma, l'\"Unione\" non si propose di colpire il governo e lo zar, ma coloro che opprimevano direttamente il popolo, e cio\u00e8 i nobili e gli imprenditori, teorizzando il \u00abterrore economico\u00bb. Lanciarono un manifesto nel quale minacciavano atti di terrorismo se i dirigenti dell'arsenale militare di Kiev non avessero ridotto l'orario di lavoro e ottennero soddisfazione: la giornata di lavoro fu accorciata di due ore.\nD'altra parte, l'\"Unione operaia\" si limit\u00f2 alle minacce e non commise mai attentati terroristici. Anche il comportamento di \u0160\u010dedrin e Koval'skaja aveva ben poco di cospirativo. Animati dalla necessit\u00e0 di fare presto a organizzare i gruppi operai perch\u00e9 convinti di un'imminente rivoluzione, essi si esponevano pubblicamente e gi\u00e0 il 22 ottobre 1880 furono arrestati. La loro eredit\u00e0 fu raccolta da un altro gruppo di populisti, Georgij Preobra\u017eenskij, Ivan Ka\u0161incev, Pavel Ivanov, e le sorelle Sofija e Ol'ga Priseckaja.\nQuesti attenuarono le minacce di ricorrere al terrorismo, specie dopo l'uccisione di Alessandro II, avvenuta il 1\u00ba marzo 1881, e accentuarono le richieste di miglioramenti economici e sindacali, richiedendo per gli operai libert\u00e0 di associazione, di riunione e di stampa, aumenti salariali e diminuzione delle imposte e dell'orario di lavoro, la retribuzione per gli apprendisti e una legislazione di fabbrica che impedisse gli abusi degli industriali.\nNaturalmente non ottennero nulla e con i loro arresti fu posta fine all'\"Unione operaia\". Preobra\u017eenskij, Ivanov e Sof'ja Priseckaja moriranno in Siberia, come Ol'ga Priseckaja, che dopo la liberazione visse accanto a un figlio anch'egli deportato, mentre Ka\u0161incev riuscir\u00e0 a fuggire all'estero nel 1888. Ancora pi\u00f9 tragica fu l'odissea di Nikolaj \u0160\u010dedrin, che fin\u00ec con l'impazzire. Elizaveta Koval'skaja, dopo drammatiche vicende, sopravvisse a tutti loro e si spense nel 1943, dopo aver testimoniato con le sue memorie l'esperienza dell'\"Unione operaia\" di Kiev."}
{"id": "3846495", "revid": "88740", "url": "https://it.wikipedia.org/wiki?curid=3846495", "title": "Alt Sch\u00f6nau", "text": "Alt Sch\u00f6nau \u00e8 una frazione del comune tedesco di Peenehagen, nel Meclemburgo-Pomerania Anteriore.\nStoria.\nAlt Sch\u00f6nau fu citata per la prima volta nel 1230 come \"Schonowhage\", e costituiva un possedimento dell'abbazia di Broda.\nIl 1\u00ba gennaio 2005 il comune di Alt Sch\u00f6nau fu fuso con il comune di Lansen, formando il nuovo comune di Lansen-Sch\u00f6nau, a sua volta divenuto parte, il 1\u00ba gennaio 2012, del nuovo comune di Peenehagen."}
{"id": "3846496", "revid": "1155", "url": "https://it.wikipedia.org/wiki?curid=3846496", "title": "Pseudotropheus lombardoi", "text": ""}
{"id": "3846500", "revid": "287204", "url": "https://it.wikipedia.org/wiki?curid=3846500", "title": "'Til I Die", "text": "\u2019Til I Die \u00e8 un brano musicale composto nel 1970 da Brian Wilson dei The Beach Boys. Si tratta di una delle poche canzoni scritte da Wilson delle quali egli si sia occupato di scrivere non solo la musica ma anche il testo. La canzone, una triste e riflessiva ballata esistenziale, venne originariamente inclusa nell'album \"Surf's Up\" del 1971, e pubblicata come lato B del singolo \"Long Promised Road\" lo stesso anno.\nIl brano.\nIspirazione.\nSecondo quanto dichiarato dallo stesso Brian alla stampa in occasione della pubblicazione dell'album \"Surf's Up\", l'ispirazione per la canzone gli giunse dopo una serata passata da solo in spiaggia a tarda notte. Cos\u00ec Wilson raccont\u00f2 la genesi della composizione:\n\u00abUltimamente, ero depresso e preoccupato circa l'idea della morte... Guardando verso il mare, la mia mente, come quasi sempre faceva in ogni ora di ogni giorno, cerc\u00f2 di trovare una risposta alle incongruenze che dominano la mia vita, il dolore, il tormento, la confusione, e la splendida musica che ero stato in grado di creare. Esisteva una risposta? Non avevo pi\u00f9 nessun controllo su di me? Lo avevo mai avuto? Mi sentivo come un naufrago disperso su un'isola esistenziale, perso nel profondo delle tenebre che si estendono al di l\u00e0 delle onde che si infrangono verso l'altro lato della terra. L'oceano era cos\u00ec incredibilmente vasto, l'universo era cos\u00ec immenso, e improvvisamente mi sono visto in proporzione a tutto ci\u00f2, come un granello di sabbia, una medusa galleggiante sulla superficie dell'acqua, in balia della corrente, mi sentii sminuito, precario, insignificante. Il giorno dopo iniziai a scrivere \"'Til I Die\", forse la canzone pi\u00f9 personale che abbia mai scritto per i Beach Boys... Nel fare ci\u00f2, volli ricreare le ondate di emozioni che mi avevano sommerso in spiaggia la notte precedente\u00bb.\nComposizione.\nIl brano venne scritto nel corso di svariate settimane di elaborazione dato che Wilson cercava la maniera pi\u00f9 adeguata per esprimere le emozioni che aveva provato in merito alla sua riflessione esistenziale. Come egli stesso spieg\u00f2: \u00abMi sedevo al piano, sperimentando con ritmi e sequenze di accordi, cercando di emulare il suono delle onde dell'oceano e di raffigurarne musicalmente la grandiosit\u00e0. Volevo che la musica riflettesse la solitudine di una zattera nel mezzo del Pacifico. Volevo che ogni nota suonasse come se scomparisse nell'immensit\u00e0 dell'universo\u00bb.\nSecondo alcune fonti, un membro della band non rimase assolutamente impressionato dalla nuova canzone di Brian. Bruce Johnston rammenta che Brian \"la suon\u00f2 per il resto del gruppo e uno della band non la cap\u00ec e la bocci\u00f2, dichiarando che non gli piaceva\". \nSi \u00e8 spesso speculato che fosse Mike Love che inizialmente critic\u00f2 la canzone. Tuttavia, Love ha successivamente lodato la canzone in pi\u00f9 occasioni, definendola \"fenomenale\".\nWilson dichiar\u00f2 che la strofa che inizia con le parole: \"\u00abI'm a cork on the ocean...\u00bb\" fu la prima frase che gli venne in mente quando si accinse a comporre il brano liricalmente. Nel testo, Wilson paragona se stesso a un tappo di sughero nell'oceano, a una roccia franata, e a una foglia in una giornata ventosa, vedendosi come un oggetto piccolo e insignificante, senza speranza, mosso lontano da forze oltre la sua comprensione. La risposta alle frasi del testo: \"\u00abHow deep is the ocean? How long will the wind blow?\u00bb\" (\"Quanto \u00e8 profondo l'oceano? Quanto a lungo soffier\u00e0 il vento?\") della pessimistica conclusione \u00e8 data dal titolo stesso del brano, \"'Til I Die\" (\"Fino alla mia morte\"). In un primo momento, a seguito delle critiche ricevute dalla band circa la tetraggine del brano, Wilson cambi\u00f2 le parole del testo da: \"\u00abIt kills my soul\u00bb\" (\"Mi strazia l'anima\") a \"\u00abIt holds me up\u00bb\" (\"Mi tira su\") o \"\u00abIt fills my soul\u00bb\" (\"Mi riempie l'anima\"), e \"\u00abI lost my way\u00bb\" (\"Ho perso la via\") in \"\u00abI found my way\u00bb\" (\"Ho trovato la mia strada\"). Per\u00f2, il resto del gruppo insistette perch\u00e9 tornasse al testo originale in quanto le nuove parole contraddicevano tutto il senso del brano.\nNonostante le critiche, Bruce Johnston in particolare considera \"'Til I Die\" l'ultima vera grande canzone scritta da Brian Wilson.\nRegistrazione.\nUn primo tentativo di registrazione del brano ebbe luogo durante le sessioni per l'album \"20/20\" ma a seguito delle critiche ricevute da un compagno, Brian decise di accantonare la canzone per diversi mesi. Riprese in mano la traccia il 15 agosto 1970 lavorandoci sopra nel suo studio casalingo. Brian incise cinque take del brano completandolo comunque solo parzialmente. Il 26 agosto, la traccia incompleta venne mixata e completata con qualche altro piccolo ritocco.\nLa versione finita della canzone include voce, organo, chitarra, vibrafono, pianoforte elettrico, basso, e una drum machine Maestro Rhythm King. Questa versione venne inclusa come penultima traccia dell'album dei Beach Boys del 1971 intitolato \"Surf's Up\".\nNel 1995 Brian Wilson reincise la canzone, girando appositamente anche un video promozionale per l'inclusione del brano nel documentario sulla sua vita \"I Just Wasn't Made for These Times\". In seguito questa nuova versione, prodotta da Brian e Don Was, fu pubblicata sull'album della colonna sonora del documentario.\nSingolo.\n\"'Til I Die\" venne pubblicata su singolo negli Stati Uniti l'11 ottobre 1971, come lato B del singolo \"Long Promised Road\", gi\u00e0 pubblicato a maggio con una differente B-side. Il singolo entr\u00f2 alla posizione numero 93 della classifica di \"Billboard\" il 30 ottobre. Arriv\u00f2 fino alla posizione numero 89 la settimana seguente per poi iniziare la discesa in classifica. Fu il primo singolo del gruppo ad entrare in classifica in oltre 19 mesi. Tuttavia, all'epoca fu il peggior risultato commerciale di un singolo dei Beach Boys in tutta la loro carriera, e conserv\u00f2 questo primato negativo per altri 18 mesi."}
{"id": "3846501", "revid": "110157", "url": "https://it.wikipedia.org/wiki?curid=3846501", "title": "Lety (Boemia centrale)", "text": "Lety \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3846502", "revid": "46412730", "url": "https://it.wikipedia.org/wiki?curid=3846502", "title": "Accordo di Potsdam", "text": ""}
{"id": "3846513", "revid": "1100311", "url": "https://it.wikipedia.org/wiki?curid=3846513", "title": "Luciano Narsingh", "text": "Carriera.\nEsploso con la maglia dell'Heerenveen, nell'estate del 2012, dopo 62 presenze e 13 gol di campionato passa al PSV Eindhoven per 4,1 milioni di euro. Il 23 dicembre dello stesso anno si procura la rottura dei legamenti del ginocchio; torna in campo 10 mesi pi\u00f9 tardi, il 30 ottobre 2013 in occasione di PSV-Roda 1-3 di Coppa d'Olanda giocando da titolare i primi 65 minuti. Gioca poi anche l'intera partita di campionato del 2 novembre contro lo Zwolle (1-1). Termina la stagione con 20 presenze pi\u00f9 3 presenze e 3 gol con il \"Jong PSV\". Nel 2014-2015 torna a giocare titolare nel PSV, segnando 8 gol in 46 partite tra campionato, Coppa d'Olanda ed Europa League e contribuendo alla vittoria dell'Eredivisie.\nIl 12 gennaio 2017 passa allo Swansea con cui mette insieme 43 presenze e 3 gol in tutto rimanendo svincolato il 30 giugno 2019. Cinque giorni dopo firma un contratto biennale con il . Il 22 gennaio 2021, dopo 37 presenze e 6 gol in tutto, viene ceduto in prestito al dove torna a giocare con continuit\u00e0 segnando per\u00f2 solo 1 gol in 17 partite, all\u2019ultima di campionato su rigore contro l\u2019 (3-2)."}
{"id": "3846518", "revid": "106456", "url": "https://it.wikipedia.org/wiki?curid=3846518", "title": "Isola Lacroix", "text": "L'isola Lacroix (francese: \"\u00eele Lacroix\") \u00e8 un'isola fluviale sulla Senna, nella parte orientale della citt\u00e0 di Rouen. \u00c8 collegata a entrambe le sponde del fiume con tre ponti.\nOspita il \"centro sportivo Guy Boissi\u00e8re\", all'interno del quale si trova il Patinoire L'\u00eele Lacroix, sede della locale squadra di hockey su ghiaccio, il Rouen Hockey \u00c9lite 76."}
{"id": "3846520", "revid": "287204", "url": "https://it.wikipedia.org/wiki?curid=3846520", "title": "Baci da 100 dollari", "text": "Baci da 100 dollari \u00e8 una raccolta di racconti scritti da Kurt Vonnegut all'inizio della sua carriera di scrittore negli anni cinquanta del XX secolo per delle riviste negli Stati Uniti.\nSono stati raccolti e pubblicati nel 2011 con una prefazione di Dave Eggers."}
{"id": "3846523", "revid": "88740", "url": "https://it.wikipedia.org/wiki?curid=3846523", "title": "Lansen", "text": "Lansen \u00e8 una frazione del comune tedesco di Peenehagen, nel Meclemburgo-Pomerania Anteriore.\nStoria.\nLansen fu citata per la prima volta nel 1481, come possedimento feudale (\"Rittergut\") della famiglia Babbezin.\nIl 1\u00ba gennaio 2005 il comune di Lansen fu fuso con il comune di Alt Sch\u00f6nau, formando il nuovo comune di Lansen-Sch\u00f6nau, a sua volta divenuto parte, il 1\u00ba gennaio 2012, del nuovo comune di Peenehagen."}
{"id": "3846524", "revid": "222571", "url": "https://it.wikipedia.org/wiki?curid=3846524", "title": "Forte Cima Campo", "text": ""}
{"id": "3846525", "revid": "2065220", "url": "https://it.wikipedia.org/wiki?curid=3846525", "title": "Archivio storico Ricordi", "text": "L'Archivio Storico Ricordi raccoglie i documenti dell'editore musicale Ricordi dalla fondazione nel 1808 fino al 1994 e costituisce una delle pi\u00f9 importanti raccolte musicali private del mondo. Nel 1994 l'Archivio \u00e8 acquisito dal gruppo dei media Bertelsmann che da allora ne garantisce la conservazione e lo sviluppo culturale. Dal 2003 \u00e8 ospitato all'interno della Biblioteca Nazionale Braidense nel Palazzo di Brera a Milano.\nL'Archivio conserva le partiture autografe di 23 delle 28 opere di Giuseppe Verdi, di tutte le opere di Giacomo Puccini (con la sola eccezione de \"La rondine\"), nonch\u00e9 di opere di Vincenzo Bellini, Gioachino Rossini e Gaetano Donizetti, fino ai contemporanei come Luigi Nono, Salvatore Sciarrino e Sylvano Bussotti. L'Archivio custodisce inoltre un ricco patrimonio iconografico legato alle prime rappresentazioni operistiche, composto da bozzetti scenici, figurini dei costumi, schizzi e piante sceniche, il fondo fotografico e quello epistolare oltre a una documentazione aziendale che permette di ricostruire la genesi dei grandi capolavori operistici.\nLa sezione iconografica dell'Archivio d\u00e0 la possibilit\u00e0 di conoscere un patrimonio che non \u00e8 solo legato all'attivit\u00e0 strettamente musicale, ma si estende a quello pittorico, scenografico, e delle arti minori (come ad esempio la storia del costume, i gioielli, i diversi manufatti), aziendale (ricostruendo i rapporti che intercorrevano fra editore e artista, fosse musicista, poeta o grafico), e al mondo del teatro (dall'impresario ai cantanti ai direttori d'orchestra). La collezione permette di ripercorrere la vita umana e professionale dei compositori, partendo dalle loro primissime opere, ad esempio \"Oberto, Conte di San Bonifacio\" di Giuseppe Verdi e \"Le Villi\" di Giacomo Puccini, fino ad arrivare ai loro ultimi capolavori, come il verdiano \"Falstaff\" e l'incompiuta \"Turandot\" di Puccini.\nStoria.\nGiovanni Ricordi, grazie al suo lavoro di copista, dal 1803, firma diversi contratti con alcuni teatri milanesi, i quali gli accordano i diritti di diffusione di parti del materiale musicale da lui prodotto. Queste acquisizioni, di fatto, costituiscono la genesi dei materiali dell\u2019Archivio Storico Ricordi. Nel corso degli anni Ricordi si specializza nelle tecniche di stampa musicale e nel 1808 fonda la casa editrice Ricordi. Le prime pubblicazioni non riguardano ancora opere liriche, bens\u00ec composizioni strumentali e un periodico musicale concepito per essere pubblicato su abbonamento. Ricordi riesce a stipulare ulteriori contratti con altri teatri milanesi, che gli accordano condizioni sempre pi\u00f9 vantaggiose per la sua attivit\u00e0 commerciale. \nDal dicembre del 1814 Giovanni Ricordi lavora in qualit\u00e0 di copista e suggeritore presso la Scala di Milano, diventando nel 1820 \u201cEditore e proprietario della musica\u201d, momento dal quale si assiste ad un aumento della musica teatrale nel catalogo dell'editore. Ricordi ha conquistato nel frattempo una certa notoriet\u00e0, istruisce apprendisti nelle tecniche della calcografia (tra gli altri, Francesco Lucca, che pi\u00f9 tardi diventer\u00e0 il suo principale concorrente in campo editoriale), ed estende il proprio archivio. \nIl coscienzioso lavoro di promozione svolto da Ricordi nei confronti degli autori e del loro lavoro, unito al suo intuito imprenditoriale, fanno s\u00ec che, in appena quarant\u2019anni di vita, una piccola copisteria musicale si trasformi in un editore musicale influente e di grande successo. \nAlla morte di Giovanni, la direzione della casa editrice passa al figlio Tito I Ricordi, per conoscere l'apice del suo successo ed espansione sotto la guida di Giulio Ricordi. Quest'ultimo \u00e8 dotato di grande intuito e di un\u2019eccellente conoscenza del mercato musicale, nel momento in cui l\u2019energia produttiva di Giuseppe Verdi comincia a scemare, Giulio Ricordi si mette alla ricerca di un nuovo astro, che riconosce in Giacomo Puccini. L'editore-impresario ha nel frattempo sviluppato e consolidato il proprio primato nell\u2019ambito dell\u2019editoria musicale. Nel 1910 vengono inaugurati, per la produzione e il magazzinaggio, dei nuovi e pi\u00f9 spaziosi locali, in questo periodo il 70% delle opere in cartellone alla Scala appartiene al catalogo Ricordi, rispetto al periodo intorno al 1860 il giro d\u2019affari legato ai contratti editoriali si \u00e8 triplicato.\nDopo la morte di Giulio Ricordi il 6 giugno 1912, il figlio Tito II assume la direzione di Casa Ricordi e il compito di guidarla attraverso la crisi scatenata dalla prima guerra mondiale. L\u2019euforia suscitata dai nuovi indirizzi che la casa editrice aveva imboccato sotto il profilo tecnologico e artistico, si spegne. Nel 1919 si dimette dalla direzione della casa editrice a causa di imprecisioni finanziarie che preoccupano il consiglio di vigilanza. A 111 anni dalla fondazione si interrompe la gestione della ditta da parte della famiglia Ricordi.\nDurante gli anni del fascismo che portano alla seconda guerra mondiale, l'azienda viene diretta da Carlo Clausetti e Guido Valcarenghi, che gi\u00e0 avevano diretto alcune filiali di Casa Ricordi. Nel 1944, dopo anni di crisi e il bombardamento su Milano del 1943 che distrusse parte dell'archivio, viene istituito un direttivo composto da tre persone che assicura la continuit\u00e0 della conduzione familiare dell'azienda: si tratta di Alfredo Colombo, Eugenio Clausetti (figlio di Carlo) e Camillo Ricordi (figlio di Manolo Ricordi). Questo trio si dedica alla ricostruzione dell\u2019archivio e al rilancio dell\u2019impresa. Il dopoguerra \u00e8 contrassegnato dall\u2019introduzione della tecnica di riproduzione della musica, con conseguente separazione della musica d\u2019intrattenimento dalla musica colta. Ricordi decide quindi di fare il suo ingresso nel mercato della musica leggera con la \u201cRadio Record Ricordi\u201d (\u201cRRR\u201d) fondata nel 1948, ponendo le basi per la fondazione della \u201cDischi Ricordi\u201d nel 1958 con la registrazione al Teatro alla Scala di Medea di Luigi Cherubini, a cura di Nanni Ricordi, con Maria Callas, Renata Scotto e Tullio Serafin nel cast.\nLa casa editrice Ricordi, che nel frattempo ha trasferito lo stabilimento da Viale Campania a Via Salomone, malgrado il successo della Dischi Ricordi, non riesce a intessere un vero legame con la musica popolare, ma diventa la sede editoriale di figure di spicco della musica contemporanea e - dopo una posizione inizialmente conservatrice - soprattutto per il teatro musicale, che riceve impulsi cruciali per l'innovazione dall'Italia.\nCollezioni.\nPartiture.\nSono conservate quasi partiture autografe: fra le pi\u00f9 importanti quelle delle opere di Gioachino Rossini, Vincenzo Bellini, Gaetano Donizetti, Giuseppe Verdi (gli autografi di 23 delle 28 opere da lui composte) e Giacomo Puccini. La carriera operistica di quest'ultimo si svolse interamente nell'ambito di Casa Ricordi all'infuori di un unico lavoro \"La rondine\" realizzata con Casa Sonzogno, al contrario del suo contemporaneo Pietro Mascagni che con Ricordi pubblic\u00f2 la sola \"Iris\". Gli autografi musicali comprendono non solo lavori strettamente operistici, ma anche sinfonici e cameristici. Il viaggio nell'archivio musicale parte da alcuni esempi risalenti alla met\u00e0 del Settecento e, passando lungo tutto l'Ottocento e il Novecento, giunge sino ai giorni nostri: dai manoscritti autografi pi\u00f9 antichi quali \"Il Ciro riconosciuto\" di Niccol\u00f2 Jommelli andato in scena nel 1744 e dal \"Dixit Dominus\" di Alessandro Scarlatti, ai \"24 Capricci\" di Niccol\u00f2 Paganini, il cui frontespizio con le annotazioni dell'incisore, che per primo ne realizz\u00f2 la matrice di stampa, dimostra come gli autografi siano veri strumenti di lavoro, fino alle partiture autografe di Amilcare Ponchielli, Franco Alfano, Ottorino Respighi, Ildebrando Pizzetti, ed a quelle di autori del secondo Novecento quali Bruno Maderna, Luigi Nono e Franco Donatoni. \nL'Archivio conserva anche una vasta raccolta di romanze tuttora eseguite, legate ai nomi di Francesco Paolo Tosti, Luigi Denza, Mario Costa, Pier Adolfo Tirindelli, i cui testi recano la firma di Gabriele D'Annunzio, di Salvatore Di Giacomo. Presente nel fondo anche la sezione dei testi originali dedicati alla didattica musicale ancora oggi fondamentali, un nome per tutti: Ettore Pozzoli. Si ricordano infine non solo le composizioni scritte ex novo, ma importanti trascrizioni, adattamenti, riduzioni di autori quali Vivaldi, Bach ad opera di Maderna, Casella, Donatoni.\nLettere.\nL'Archivio conserva pi\u00f9 di lettere scritte a Casa Ricordi da poeti, cantanti e compositori. Tra questi Giuseppe Verdi, Giacomo Puccini, Vincenzo Bellini, Franz Liszt, Francesco Florimo, Ottorino Respighi, Jules Massenet, Alfredo Casella, Luigi Nono. Sono presenti anche lettere di celebri librettisti come Luigi Illica e Giuseppe Giacosa, e di poeti quali Gabriele D'Annunzio e Arrigo Boito. \u00c8 ricco l'assortimento di lettere che ribadiscono i continui rapporti mantenuti dai Ricordi con famosi cantanti come Teresa Stolz, Maria Waldmann, Victor Maurel.\nLa corrispondenza viene completata dai volumi dei Copialettere, ossia dalla raccolta di migliaia di lettere inviate dalla Ricordi a partire dal 1887 fino agli anni sessanta del secolo scorso, ad eccezione del periodo dal 1944 al 1953. Sono divisi per semestre, ogni semestre \u00e8 composto da una media di 20-25 volumi, ogni volume ha pagine, ogni semestre ha la sua rubrica di riferimento per rintracciare le singole lettere, che possono trattare di qualsiasi argomento. Ogni volume conserva in ultima pagina la ricevuta di deposito presso la Prefettura, che conferiva cos\u00ec valore legale a ogni missiva. I Copialettere rendono il fondo epistolare unico, in quanto permettono di ricostruire la corrispondenza di Casa Ricordi in entrata e in uscita. Talvolta i Copialettere costituiscono la sola traccia di una conversazione epistolare, ma si dimostrano altrettanto utili alla ricerca documentaria: ad esempio sono servite a ricostruire i rapporti di Casa Ricordi con il compositore Niccol\u00f2 van Westerhout o con il direttore d'orchestra Arturo Toscanini.\nIconografia.\nLe opere composte dai musicisti e acquisite da Casa Ricordi erano destinate ad essere rappresentate in teatro, quindi necessitavano di un allestimento, che veniva realizzato con la creazione di bozzetti scenici e figurini. I bozzetti, tavole rappresentanti l'architettura e l'impianto scenografico delle varie opere, erano spesso accompagnati dalle relative piante sceniche, che permettevano di capire come il disegno dovesse essere adattato, di volta in volta, al palcoscenico. L'Archivio conserva una ricca documentazione di bozzetti scenici, pi\u00f9 di , che va dalla met\u00e0 dell'Ottocento (i bozzetti di Giuseppe Bertoja per \"Attila\" di Giuseppe Verdi), agli anni trenta del Novecento (i bozzetti di Nicola Benois per \"La fiamma\" di Ottorino Respighi). Sono pezzi unici, strumenti di lavoro, che riportano correzioni o anche l'approvazione autografa del compositore come nel caso dei bozzetti di Pieretto Bianco per \"La Farsa amorosa\" su cui Riccardo Zandonai scrisse \"bravo Pieretto, va benissimo\". La tecnica \u00e8 principalmente la tempera, seguita dall'olio e dal collage. Per uno stesso atto vi possono essere pi\u00f9 varianti, si veda il caso di \"Tosca\" o \"La boh\u00e8me\" o pi\u00f9 piante sceniche per teatri grandi e piccoli, come per \"Il campiello\" di Wolf Ferrari. Questa molteplicit\u00e0 poteva essere dovuta ad esigenze sceniche o all'insoddisfazione del compositore, che non vedeva compresa la sua idea di movimento scenico e interpretativo, un esempio eclatante \u00e8 la raccolta di bozzetti per \"Il Tabarro\" di Giacomo Puccini. \nBozzetti e figurini sono poi affiancati da un'importante raccolta di oltre tavole di attrezzeria, che riunisce i disegni dei particolari sia dei bozzetti (arredamento, oggettistica, armi, carrozze), sia degli abiti (parrucche, gioielli, calzature, borse, cinture), fogge che spaziano fra le epoche e i paesi di tutto il mondo. \nL'Archivio conserva, spesso nelle loro cartelle originali, anche le copie dipinte a mano di figurini e scene destinati al noleggio, con le quali l'editore Ricordi permetteva ai teatri di offrire al pubblico lo stesso allestimento della \"prima\".\nLibretti.\nLa raccolta comprende pi\u00f9 di libretti, di cui i pi\u00f9 antichi risalgono ai primi anni del XVII secolo fino ai nostri giorni. Comprende testi manoscritti e autografi, dattiloscritti, a stampa, con correzioni autografe, bozze e sunti.\nLa raccolta mostra l'iter creativo della stesura del testo: dai primi abbozzi alle successive versioni ricche di appunti e modifiche scritte spesso a pi\u00f9 mani alle bozze di stampa, al testo definitivo e al sunto in pi\u00f9 lingue destinato a giornali e programmi di sala. Ad esempio nel libretto del primo atto di \"La boh\u00e8me\" con interventi di Puccini, dei librettisti Luigi Illica e Giuseppe Giacosa e dello stesso editore Giulio Ricordi.\nLa parte pi\u00f9 consistente del fondo \u00e8 costituita dai libretti a stampa, di cui per uno stesso titolo \u00e8 conservato sia l'esemplare della \"prima\" che delle esecuzioni successive nei diversi teatri fino ad arrivare, per le opere pi\u00f9 note, alle edizioni odierne.\nIl fondo testimonia inoltre l'importante attivit\u00e0 dell'acquisizione di cataloghi di altre case editrici, come accadde per l'Archivio del Teatro alla Scala da parte di Giovanni Ricordi. Ci\u00f2 ha permesso di raccogliere nel tempo esemplari precedenti alla fondazione della Casa musicale, risalenti al Sei e Settecento, spesso pezzi unici, libretti arricchiti da annotazioni manoscritte sull'esito dello spettacolo, come quello per la prima di \"Otello\" di Verdi con segnalati i bis e le chiamate del pubblico, o come un'edizione dello \"Stabat Mater\" di Rossini impreziosita da locandine e da appunti dello stesso Giovanni, che racconta la prima esecuzione di Bologna diretta da Donizetti, o altri cui sono allegate brevi note di regia. \nFanno parte della raccolta anche le copie manoscritte destinate al controllo della censura, sia morale che politica, censura attiva sia in epoca verdiana come nel pi\u00f9 tardo ventennio fascista, di cui sono giunti sino a noi 93 libretti con timbri e visti per la rappresentazione. Inoltre nella collezione \u00e8 possibile ritrovare documenti di inestimabile valore, quali: il libretto autografo di Luigi Illica per \"Iris\" di Mascagni; il libretto per la nuova versione di \"Simon Boccanegra\" con gli interventi autografi di Giuseppe Verdi e Arrigo Boito; le bozze de \"La figlia di Jorio\" di Alberto Franchetti corrette da Gabriele D'Annunzio, il libretto di \"I cavalieri di Ekeb\u00f9\" di Alfano con modifiche del librettista Arturo Rossato, con le indicazioni autografe della scrittrice premio Nobel, Selma Lagerl\u00f6f, dal cui racconto fu tratto il libretto. Vi \u00e8 anche un'ampia raccolta di libretti manoscritti di opere donizettiane e la raccolta inedita di libretti autografi di Giuseppe Adami, anche per titoli poi non musicati. \nVi sono inoltre testi dattiloscritti e bozze con interventi autografi di libretti della seconda met\u00e0 del '900, fra questi si citano le bozze corrette da Dino Buzzati (\"Era proibito\" di Luciano Chailly,1963) e Riccardo Bacchelli (\"Il calzare d'argento\" di Ildebrando Pizzetti, 1961), fino al testo autografo di Massimo Cacciari per il \"Prometeo\" di Luigi Nono del 1982.\nFotografie.\nL'Archivio raccoglie circa fotografie d'epoca che spaziano dal ritratto in studio o in esterno, a istantanee di scena. I soggetti pi\u00f9 frequentemente immortalati sono cantanti, musicisti, direttori d'orchestra, ballerini, e attori che, ritratti sia in abiti di scena che nella loro quotidianit\u00e0, permettono di ricostruire un interessante spaccato della moda del tempo. Spesso le fotografie riportano sul passepartout una dedica autografa ai rappresentanti della Ricordi, quale testimonianza del rapporto che legava gli artisti all'Editore.\nSono pi\u00f9 di i fotografi sia italiani che stranieri, presenti in Archivio con i loro scatti stampati nei formati pi\u00f9 vari dalla \"carte de visite\" fino ai grandi formati, tra i quali Varischi &amp; Artico, Pagliano, Guigoni &amp; Bossi, Pilotti &amp; Poysel, Emilio Sommariva, Adolfo Ermini, Luxardo, Achille Ferrario (che ritrasse spesso Giuseppe Verdi), Luigi Montabone, Leone Ricci, Giulio Rossi, Attilio Badodi (cui si devono gli ultimi ritratti di Giacomo Puccini), gli americani Hall e White con i loro servizi delle \"prime\" pucciniane al Metropolitan, una ventina di scatti provenienti dallo studio Nadar, altri da Reutlinger. Altre foto provengono da studi fotografici di Lipsia, San Pietroburgo, Vienna, Il Cairo, Marsiglia, Londra, Budapest, Sao Paulo, ecc. Non mancano immagini della storia aziendale e quelle dei componenti della famiglia Ricordi nel corso degli anni. Molte di queste fotografie sono poi state pubblicate sulle riviste edite da Ricordi come Musica e Musicisti e Ars et Labor (1902-1912). Le fotografie non solo ritraggono persone ma anche eventi divenuti storici come la traslazione di Giuseppe Verdi alla Casa di riposo per musicisti attraverso Milano (1901) con la famosa foto di una gremita Piazza Castello o la serie di cambiamenti d'abito di Fregoli, il pi\u00f9 noto trasformista della storia del variet\u00e0. A queste si uniscono circa fotografie di scena delle prime rappresentazioni di opere, tra cui figura \"La boh\u00e8me\" (1896) o riprese come il \"Faust\" di Gounod alla Scala nel 1904. Alcuni compositori o disegnatori erano a loro volta fotografi dilettanti come lo stesso Giacomo Puccini (suoi alcuni scatti in Egitto e all'Abetone), Leopoldo Metlicovitz, grafico e pittore, cui dobbiamo un \"reportage\" alla villa di Verdi a Sant'Agata, trasformato poi in una serie di acquerelli, conservati anch'essi in archivio. \nManifesti e grafica.\nLa Ricordi era, a cavallo tra l'Ottocento e il Novecento, l'unica casa editrice nel mondo in grado di realizzare e riprodurre manifesti di grandi dimensioni, tanto da ricevere commissioni da ditte d'oltreoceano. Ricordi fu uno dei primi in Italia a comprendere l'importanza che poteva avere il manifesto; all'inizio lo utilizz\u00f2 per reclamizzare la propria attivit\u00e0 musicale, poi, visto il successo, decise di mettere al servizio di altre aziende le capacit\u00e0 creative dei suoi grafici e le potenzialit\u00e0 tecniche delle sue Officine. Nacquero cos\u00ec, accanto ai cartelloni per Manon Lescaut o Turandot, quelli per il Bitter Campari, la birra Peroni, l'acqua Uliveto, la Rinascente o Il Corriere della Sera, le biciclette Bianchi, e cos\u00ec via.\nPrimo direttore artistico fu Adolf Hohenstein, ben presto affiancato da nomi quali Leopoldo Metlicovitz, Marcello Dudovich, Leonetto Cappiello, Franz Laskoff , Luigi Caldanzano. \nDegne di particolare menzione sono la serie di 6 cartelloni per Cabiria, una delle primissime opere cinematografiche italiane (1914), diretta da Giovanni Pastrone e quella per i Magazzini Mele di Napoli, splendido esempio di storia del costume a cavallo del secolo scorso. Gli stessi disegnatori si occupavano anche di illustrare con splendide copertine sia le riviste edite da Ricordi che le edizioni musicali a stampa, come le riduzioni per canto e pianoforte. Questa tradizione grafica \u00e8 proseguita anche nel secondo novecento, basti pensare ai disegni a china realizzati da Peter Hoffer, Crepax, Attilio Rossi.\nUna sezione di recente formazione \u00e8 costituita dalle stampe, principalmente ritratti di compositori e cantanti, in origine raccolte con le fotografie e ora oggetto di una collezione a s\u00e9 stante che conta 200 pezzi: fra i nomi pi\u00f9 noti si citano Alessandro Sanquirico e Roberto Focosi.\nEdizioni musicali.\nLa musica a stampa \u00e8 suddivisa in due sezioni: \"Numerici\" (fascicoli sciolti); \"Partiture e Riduzioni operistiche\" - per canto e pianoforte, pianoforte solo, pianoforte a 4 mani (in volumi).\nAmministrazione.\nIl fondo \u00e8 costituito dai documenti legati alla storia aziendale della societ\u00e0: i primi contratti stipulati da Giovanni Ricordi come copista, i libri mastri datati dal 1814 a met\u00e0 Ottocento, i documenti della scuola di istruzione musicale e incisoria aperta in azienda dal fondatore e proseguita per pi\u00f9 di un secolo, i registri manoscritti con tutte le edizioni acquisite da Ricordi dal 1808 ad oggi, i cataloghi pubblicati da Ricordi e dalle Case musicali assorbite, le riviste musicali a partire dalla Gazzetta Musicale di Milano fondata nel 1842, le rassegne stampa con la raccolta delle recensioni. A questi si aggiungono i contratti originali stipulati con compositori e librettisti da Giuseppe Verdi e Giacomo Puccini a Franco Alfano e Gian Carlo Menotti, da Arrigo Boito e Luigi Illica a Sem Benelli e Arturo Rossato. \nNon dimenticando le battaglie a difesa del diritto d'autore intraprese sia dal fondatore Giovanni Ricordi che dai suoi successori, si segnala la presenza di una raccolta, per titolo d'opera, di testate di giornali d'epoca con la notizia delle acquisizioni di nuove opere e le relative diffide: Ricordi ne era il solo proprietario e quindi l'unico autorizzato a stampare, vendere e noleggiare il contenuto musicale.\nLibroni.\nRegistri manoscritti, comunemente noti col termine di \"Libroni\", in cui vengono registrati i pezzi acquisiti da Casa Ricordi, dal primo nel 1808, le Stagioni dell'anno di Antonio Nava, ad oggi. L'ultimo registro presente in Archivio arriva al n.137500 (anno 1996). In Archivio sono presenti 37 volumi, cui si aggiungono i 4 relativi all'Editore Lucca, assorbito nel 1888. Vi sono inoltre altri 14 volumi, sempre manoscritti, cos\u00ec suddivisi: edizioni Ricordi Parigi (volumi 3); edizioni Ricordi New York, contiene anche un elenco incompleto delle edizioni Ricordi Londra (volume 1); edizioni con il numero di catalogo preceduto dalle sigle ER (volumi 3, di cui 2 compilati e 1 in bianco) e PR (volume 1); Registro delle pubblicazioni dell'Editore Zanibon di Padova, di pi\u00f9 recente acquisizione (volume 1); Catalogo (in ordine numerico) delle Opere depositate ai diversi Ministeri n.1-18199 (volume 1); Catalogo (in ordine alfabetico) delle Opere in Partitura depositate ai diversi Ministeri (volume 1); Depositi alla Regia Procura di Stato, anni 1932-1941 e Depositi Ufficio Propriet\u00e0 Letteraria, anni 1941-1958 (volume 1); Depositi alla Procura (volume 1, anni 1941-1955); Registro dello Stampatore (volume 1, anni 1956-1960).\nContratti.\nI contratti sono in gran parte quelli stipulati dall'editore con i compositori, i librettisti e l'autore del testo originario da cui verr\u00e0 tratto il libretto, un esempio l'opera La Nave di Montemezzi, il cui libretto \u00e8 tratto da un precedente lavoro di D'Annunzio. Vi sono poi altri contratti legati alla figura del fondatore Giovanni Ricordi e alla nascita della Casa musicale, come quelli che si riferiscono alla sua attivit\u00e0 di copista, il legame e il successivo scioglimento del rapporto con Felice Festa, e altri stipulati con i giovani che entravano alla scuola d'incisione musicale aperta in azienda. Una parte dei contratti stipulati con i compositori \u00e8 stata riassunta nel volume manoscritto \"Riassunto dei contratti di acquisto di opere teatrali\", che copre il periodo 1839-1892, ve ne sono 3 copie diverse, di cui la prima redatta da Giuseppe Albinati nel 1882. I contratti catalogati sino ad oggi sono 368, il numero non pu\u00f2 dirsi definitivo, in quanto alcuni contratti, o loro bozze, vengono ancora rinvenuti come allegati di altri documenti, quali ad esempio lettere o libretti.\nLibri contabili.\nI libri contabili manoscritti comprendono i cosiddetti \"mastrini\" che registrano l'attivit\u00e0 commerciale al dettaglio svolta dall'editore Ricordi dalla fine del 1813 all'inizio del 1824, sono 3 e a questi si aggiungono altri 4 volumi, i cosiddetti \"Libri d'Oro\", relativi al periodo dal 1832 al 1845.\nDiffide.\nAvvisi pubblicati dall'editore per rendere nota l'acquisizione e la propriet\u00e0 di una o pi\u00f9 opere. Gli avvisi venivano pubblicati su pi\u00f9 testate di giornali, data la divisione dell'Italia in tanti Stati diversi; per le sole opere verdiane ne risultano 126. Sono suddivisi in buste ordinate per titolo d'opera. Un medesimo avviso poteva comprendere pi\u00f9 titoli, la novit\u00e0 e altre opere gi\u00e0 acquisite di cui si ricordava la propriet\u00e0. Gli avvisi indicativamente coprono l'arco cronologico dalla prima met\u00e0 dell'800 ai primi anni del Novecento.\nSedute.\nSi tratta di 6 volumi manoscritti, vidimati dal Tribunale di Milano, che riportano le Sedute dal 1888 al 1983. Sono cos\u00ec suddivisi: Sedute dell'Assemblea dei Soci (volumi 3, da novembre 1888 a ottobre 1951); Sedute del Consiglio di Vigilanza (volumi 2, da settembre 1900 a maggio 1952); Sedute del Collegio Sindacale (volume 1, da luglio 1952 a giugno 1983).\nMiscellanea.\nLa \"miscellanea\" comprende: attestati e diplomi assegnati a Casa Ricordi per le sue attivit\u00e0, una raccolta di cambiali, un libro denominato \"Avvisi\" che raccoglie i primi annunci pubblicati da Ricordi sulla \"Gazzetta Musicale di Milano\"; due rubriche manoscritte intitolate rispettivamente \"Nota delle Opere e dei Pezzi staccati d'Opere di propriet\u00e0 di Ricordi ceduti in vendita\" (dal 1842 al 1864) e \"Repertorio delle opere e dei balli nell'I.R.Teatro alla Scala, 1778-18..\"; il \"Libro di Matricola degli Operai e impiegati addetti allo Stabilimento Ricordi e Finzi in Milano\" (fine Ottocento-1958) e una rubrica manoscritta \"Nascite e decessi\".\nDigitalizzazione.\nNel 2006 \u00e8 stato avviato un progetto di catalogazione e digitalizzazione di una parte dell'Archivio, in particolare i fondi relativi a Giuseppe Verdi e Giacomo Puccini. \nIl progetto di digitalizzazione \u00e8 stato avviato grazie ad una convenzione tra Ricordi &amp; C. e il Ministero per i Beni e le Attivit\u00e0 Culturali, il Dipartimento per i Beni Archivistici e Librari, la Direzione Generale per i Beni Librari ed Istituti Culturali, cui si affiancano la Biblioteca nazionale braidense e il Laboratorio di Informatica Musicale dell'Universit\u00e0 degli Studi di Milano. I risultati del progetto sono consultabili sul portale di Internet Culturale.\nNel 2019 L\u2019Archivio Storico Ricordi aggiunge un tassello al processo di digitalizzazione del suo patrimonio, attivando una collaborazione con Wikimedia Italia e un nuovo progetto open source per favorire l\u2019accesso alle risorse in rete, coinvolgendo studiosi e appassionati nella trascrizione delle Lettere di Casa Ricordi online. Il processo di digitalizzazione, che ha visto la pubblicazione di documenti iconografici nel 2016 e lettere aziendali nel 2018, prosegue con queste due iniziative per ampliare la conoscenza condivisa e l\u2019utilizzo partecipativo della Collezione Digitale, parte integrante del piano di valorizzazione culturale dell\u2019Archivio promosso dal gruppo dei media Bertelsmann.\nMostre.\nL'Archivio \u00e8 attivo nella divulgazione dei suoi contenuti attraverso progetti espositivi. Nel 2013 in occasione delle celebrazioni dei 200 anni della nascita di Giuseppe Verdi ha prodotto con Bertelsmann la mostra \"The Enterprise of Opera - Verdi Boito Ricordi\". Nel 2017 l'Archivio ha contribuito alla mostra \"Opera: Power, Passion and Politics\" promossa dal Victoria &amp; Albert Museum di Londra, per la sezione relativa a Nabucco. Nel 2017 l'Archivio ha prodotto la mostra \"Salvatore Sciarrino - il segno e il suono\" a Palazzo Reale, Milano. Nel 2019 la mostra \"Verdi: Creating Otello and Falstaff\u2014Highlights from the Ricordi Archive\" presso The Morgan Library &amp; Museum, New York. L'Archivio collabora con il Museo teatrale alla Scala di Milano con postazioni interattive e contributi alle mostre temporanee."}
{"id": "3846541", "revid": "46413136", "url": "https://it.wikipedia.org/wiki?curid=3846541", "title": "Trattato 2+4", "text": ""}
{"id": "3846546", "revid": "629628", "url": "https://it.wikipedia.org/wiki?curid=3846546", "title": "Pewek", "text": ""}
{"id": "3846547", "revid": "66868748", "url": "https://it.wikipedia.org/wiki?curid=3846547", "title": "\u1e80", "text": "\u1e80 \u00e8 un grafema utilizzato nella lingua gallese scritta. Si tratta della lettera W diacriticata con un accento grave.\nUtilizzo.\nNella lingua gallese \u00e8 utilizzata per rappresentare un fonema con quantit\u00e0 vocalica breve, in parole in cui altrimenti la vocale avrebbe un suono pi\u00f9 prolungato.\nUn esempio di questa differenza \u00e8:\nNella lingua ewe era utilizzata per rappresentare una fricativa bilabiale sonora /\u03b2/, adesso rappresentata con \u01b2, \u028b.\nRappresentazione informatica.\nIl simbolo \u1e80 pu\u00f2 essere scritto utilizzando i seguenti codici Unicode:\nPu\u00f2 anche essere rappresentato mediante il vecchio sistema di codifica ISO/IEC 8859-14:"}
{"id": "3846561", "revid": "1442080", "url": "https://it.wikipedia.org/wiki?curid=3846561", "title": "Heineken Open 2012 - Doppio", "text": "Il doppio dell'Heineken Open 2012 \u00e8 stato un torneo di tennis facente parte dell'ATP World Tour 2012.\nMarcel Granollers e Tommy Robredo erano i detentori del titolo ma non hanno partecipato a questa edizione del torneo.\nOliver Marach e Alexander Peya hanno sconfitto in finale Franti\u0161ek \u010cerm\u00e1k e Filip Pol\u00e1\u0161ek per 6-3, 6-2."}
{"id": "3846564", "revid": "124230747", "url": "https://it.wikipedia.org/wiki?curid=3846564", "title": "Betsabea al bagno", "text": "Betsabea al bagno \u00e8 un dipinto a olio su tavola (86x172 cm) di Bacchiacca, databile al 1523 e conservato nella Gem\u00e4ldegalerie di Dresda. \nStoria.\nL'opera era stata eseguita per l'anticamera nel palazzo di Giovan Maria Benitendi, destinata ad essere inserita in una boiserie assieme ad altri lavori di diversi artisti, secondo una moda che aveva l'esempio pi\u00f9 alto e celebre nella camera nuziale Borgherini, eseguita pochi anni prima e a cui aveva partecipato lo stesso Bacchiacca. Le altre opere che ne facevano parte erano: la \"Leggenda del figlio del re morto\" del Bacchiacca (Dresda, Gem\u00e4ldegalerie), il \"Battesimo di Cristo\", dello stesso Bacchiacca (Berlino, Gem\u00e4ldegalerie), l\"'Adorazione dei Magi\" di Pontormo (Firenze, Galleria Palatina), oltre al celebre \"San Giovanni Battista\" di Andrea del Sarto (pure nella Galleria Palatina), che coronava le altre tavole pi\u00f9 piccole.\nLa \"Betsabea\" si trova a Dresda dal 1750, quando venne acquistata dal marchese Suares.\nDescrizione e stile.\nOpera tarda del Franciabigio, \u00e8 caratterizzata da una narrazione vivace che si dispone su pi\u00f9 nuclei, sfruttando una ricca quinta scenografica di edifici rinascimentali in prospettiva. Re Davide, passeggiando sulla terrazza del suo palazzo, vede Betsabea che sta facendo il bagno. Anche se \u00e8 a conoscenza che essa \u00e8 moglie di Uria, uno dei suoi soldati attualmente impegnato in guerra, Davide si invaghisce di lei, la invita a casa propria ed ha una relazione con lei. Betsabea rimane incinta ed informa della cosa il re. Davide richiama il marito dalla guerra perch\u00e9 egli dorma con la propria moglie, ma Uria si rifiuta di dormire a casa propria. Il re comanda allora al suo generale di sferrare un attacco e di far mettere Uria in prima fila. Il comandante ubbidisce e Uria muore durante quest'attacco. Cos\u00ec Davide resta libero di prendere in moglie Betsabea (2 Samuele II, 1-27), venendo poi per\u00f2 punito da Dio.\nI personaggi affacciati ai balconi erano frequenti nell'arte dell'epoca. Se ne trovano ad esempio anche nel Cenacolo di Andrea del Sarto."}
{"id": "3846577", "revid": "287204", "url": "https://it.wikipedia.org/wiki?curid=3846577", "title": "Dark Demonia", "text": "Dark Demonia \u00e8 un libro illustrato di 68 pagine edito nel 2005 per la Mondadori. In questa opera Isabella Santacroce grazie all'impatto visivo delle immagini di Talexi, narra la storia di un angelo destinato all'inferno."}
{"id": "3846579", "revid": "201394", "url": "https://it.wikipedia.org/wiki?curid=3846579", "title": "Rehab Doll", "text": "Rehab Doll \u00e8 un album studio del gruppo musicale grunge Green River pubblicato nel 1988."}
{"id": "3846580", "revid": "110157", "url": "https://it.wikipedia.org/wiki?curid=3846580", "title": "Together We'll Never", "text": "Together We'll Never \u00e8 un singolo del gruppo musicale grunge Green River pubblicato nel 1986. Il brano \u00e8 una versione differente rispetto a quella che, tre anni dopo, il gruppo inserir\u00e0 nell'album di debutto."}
{"id": "3846581", "revid": "287204", "url": "https://it.wikipedia.org/wiki?curid=3846581", "title": "Come on Down", "text": "Come on Down \u00e8 un EP del gruppo musicale grunge Green River pubblicato nel 1985. Nel 1992 ne \u00e8 stata pubblicata una riedizione in formato CD."}
{"id": "3846582", "revid": "123748118", "url": "https://it.wikipedia.org/wiki?curid=3846582", "title": "Dry As a Bone", "text": "Dry As a Bone \u00e8 un EP del gruppo musicale grunge Green River pubblicato nel 1987."}
{"id": "3846583", "revid": "767487", "url": "https://it.wikipedia.org/wiki?curid=3846583", "title": "Dry As a Bone/Rehab Doll", "text": "Dry As a Bone/Rehab Doll \u00e8 una raccolta del gruppo musicale grunge Green River pubblicata nel 1990."}
{"id": "3846588", "revid": "838137", "url": "https://it.wikipedia.org/wiki?curid=3846588", "title": "Michel d'Herbigny", "text": " Fu rettore del Pontificio istituto orientale a Roma, e della Pontificia commissione per la Russia. Fu consacrato vescovo segretamente e fu in servizio nel fallito tentativo di stabilire una gerarchia clandestina per la Chiesa cattolica nell'Unione Sovietica durante le persecuzioni degli anni venti.\nPrimi anni di anni vita e formazione.\nMichel d'Herbigny nacque a Lilla, nel nord della Francia, l'8 maggio 1880. Entr\u00f2 nell'ordine dei Gesuiti all'et\u00e0 di diciassette anni e studi\u00f2 a Parigi e a Treviri. Il 29 agosto 1910 venne ordinato presbitero a Enghien. Nel 1911 la sua tesi sul filosofo russo Vladimir Solov'ev fu pubblicata con il titolo \"Vladimir Soloviev: un nuovo uomo russo\" e premiata dall'Acad\u00e9mie Fran\u00e7aise. A causa di questo fu notato e studiato dal Sodalitium Pianum.\nCarriera accademica.\nD'Herbigny inizi\u00f2 la sua carriera come professore di teologia presso il collegio gesuita di Enghien. Insegn\u00f2 l\u00ec per quasi dieci anni, dal 1912 al 1921. Questo non gli imped\u00ec, di visitare la Russia e altri paesi dell'Europa orientale durante l'estate. Le impressioni che aveva portato - povert\u00e0 materiale e mancanza di clero - lo portarono a organizzare un seminario cattolico russo a Enghien. Gi\u00e0 nel 1912 arrivarono i primi studenti dall'Impero russo. La prima guerra mondiale fece fallire il progetto dato che i russi furono cacciati dalle truppe tedesche. Il suo trattato \"De Ecclesia\", pubblicato nel 1920, apr\u00ec una nuova prospettiva ecumenica. Divenuto noto come il principale studioso gesuita della cultura russa, nel 1921 gli fu assegnato a un posto di insegnante a Roma presso la Pontificia Universit\u00e0 Gregoriana. L'anno successivo venne nominato rettore del Pontificio istituto orientale. Nonostante le difficolt\u00e0 iniziale diede all'istituto un impulso decisivo. Fond\u00f2 \"Orientalia Christiana\", una delle pi\u00f9 importanti riviste scientifiche e diede all'istituto una propria identit\u00e0, separata dalla Pontificia Universit\u00e0 Gregoriana. Nel dicembre 1924 divenne consultore della Congregazione per le Chiese orientali, in particolare per la gestione degli affari russi, allora molto critici. A Roma, nel 1925, venne fondata presso la Congregazione per le Chiese orientali, la Commissione \u201cpro Russia\u201d, al capo della quale venne posto Michel d'Herbigny, che si era distinto per i suoi studi sul mondo russo. Dal momento del suo insediamento presso questa commissione, divenne una figura chiave per la politica vaticana in Russia.\nMissione segreta in URSS.\nNel 1926 il livello di persecuzione religiosa in Unione Sovietica era tale che l'intera gerarchia della Chiesa cattolica in quel paese era effettivamente stata eliminata con l'esilio o il carcere. Papa Pio XI, considerando che il regime sovietico aveva di fatto annichilito la gerarchia cattolica in Russia, decide di passare ai fatti, vista l'impossibilit\u00e0 di aprire un tavolo di trattativa con i sovietici, creando degli amministratori apostolici in sostituzione delle strutture diocesane esistenti nel periodo zarista. I piani del pontefice vennero formalizzati nel rescritto \"Plenitudine Potestatis\" e nel decreto \"Quo aptius\".\nD'Herbigny divenne l'uomo chiamato a guidare questo tentativo e, il 26 marzo 1926, part\u00ec alla volta di Mosca, con il pretesto di una visita pastorale di Pasqua per i cattolici europei occidentali residenti nella capitale sovietica. Il 29 marzo il nunzio apostolico in Germania Eugenio Pacelli gli confer\u00ec segretamente l'ordinazione episcopale nella cappella della nunziatura. L'11 febbraio 1926 papa Pio XI lo aveva infatti nominato vescovo titolare di Ilio, l'antica Troia. Il riferimento \u00e8 quello del cavallo di Troia del mito, trasfigurato al ruolo che egli avrebbe occupato nelle sue missioni in terra russa, per evangelizzare un popolo reso ormai ateo dal proprio governo, come il cavallo di Troia aveva permesso ai greci di infiltrarsi nelle mura cittadine. Lo stesso giorno la commissione per la Russia divenne un dicastero indipendente.\nA Mosca, presso la chiesa di San Luigi dei Francesi, d'Herbigny consacr\u00f2 vescovo Pie Eug\u00e8ne Neveu che svolgeva da anni l'attivit\u00e0 pastorale in Russia nella citt\u00e0 mineraria di Maki\u00efvka nel bacino del Donec, dove esisteva una colonia francese. Egli venne trasferito nella capitale dove inizi\u00f2 la sua attivit\u00e0 in sostituzione di Jean Marie Vidal. A Neveu venne riconosciuta la dignit\u00e0 episcopale e pot\u00e9 svolgere la sua attivit\u00e0 di amministratore clandestino per la Chiesa cattolica nella regione di Mosca, anticamente parte dell'arcidiocesi di Mahil\u00eb\u016d, per dieci anni. Il 10 maggio consacr\u00f2 anche Aleksandr Frizon e Bo\u013ceslavs Slosk\u0101ns, a cui affid\u00f2 i ruoli di amministratori rispettivamente a Odessa e Mahil\u00eb\u016d. Il 13 agosto consacr\u00f2 anche Antoni Malecki e gli assegn\u00f2 il ruolo di amministratore a Leningrado. In seguito ci furono altri viaggi e ordin\u00f2 altre persone, ma nell'estate del 1937, con la fucilazione del vescovo Frizon, venne annientata la gerarchia di entrambi i riti.\nAlla fine del 1932 fu seriamente coinvolto nello scandalo che circond\u00f2 Alexander Deubner, prete russo comunista e nipote di Clara Zetkin. D'Herbigny lo aveva infatti assunto come traduttore e fu co-autore del libro che D'Herbigny aveva appena pubblicato. Dopo aver lasciato precipitosamente Berlino nel novembre 1932, Deubner fu denunciato come spia sovietica.\nNel 1928 papa Pio XI istitu\u00ec il Pontificio collegio russicum. Questo progetto realizz\u00f2 il vecchio sogno di d'Herbigny di un seminario per i giovani russi, ma i tempi erano ormai cambiati. Trapelarono indiscrezioni circa le sue disavventure in Russia. Nel 1932 rinunci\u00f2 al ruolo di rettore del Pontificio istituto orientale e l'anno successivo si trasfer\u00ec in Belgio, ufficialmente per motivi di salute. Non fece pi\u00f9 ritorno a Roma.\nLa caduta e l'isolamento.\nEntro poco pi\u00f9 di un decennio, tutti i vescovi ordinati in segreto dal vescovo d'Herbigny vennero imprigionati, esiliati o giustiziati, e la politica di tentare di organizzare la Chiesa in Russia tramite nomine clandestine dal Vaticano fu abbandonata. All'inizio del 1934 fu spogliato dalle sue responsabilit\u00e0 in circostanze che gli storici non sono stati in grado di chiarire. Lo storico francese Yves Chiron d\u00e0 una serie di possibili motivi: un complotto interno alla Compagnia di Ges\u00f9, la gelosia dei suoi rapporti privilegiati con Pio XI da parte del preposito generale W\u0142odzimierz Led\u00f3chowski, la relazione con una donna, l'aver provocato il governo russo con le ordinazioni segrete e il fallimento generale delle sue politiche e tattiche.\nNel luglio del 1937 d'Herbigny fu costretto a rinunciare anche alla dignit\u00e0 episcopale e gli venne proibito di esercitare qualsiasi attivit\u00e0 pubblica di ogni sorta.\nMor\u00ec dimenticato a Aix-en-Provence il 23 dicembre 1957 e fu sepolto nella tomba del clero del cimitero locale.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3846589", "revid": "1573940", "url": "https://it.wikipedia.org/wiki?curid=3846589", "title": "Mastomys", "text": "Mastomys \u00e8 un genere di roditori della famiglia dei Muridi comunemente noti come \"ratti a mammelle multiple\".\nDescrizione.\nDimensioni.\nAl genere Mastomys appartengono roditori di medie e piccole dimensioni, con lunghezza della testa e del corpo tra 62 e 155\u00a0mm, la lunghezza della coda tra 52 e 150\u00a0mm e un peso fino a 90\u00a0g.\nCaratteristiche craniche e dentarie.\nIl cranio ha il palato che non raggiunge la met\u00e0 del secondo molare. I fori incisivi sono lunghi e raggiungono le radici dentarie.\nSono caratterizzati dalla seguente formula dentaria:\nAspetto.\nLa pelliccia \u00e8 lunga e soffice, in alcune specie \u00e8 corta e ruvida. Le parti dorsali sono generalmente brunastre mentre quelle ventrali grigiastre. La testa \u00e8 sottile, con un muso allungato e lunghe vibrisse. Gli occhi sono grandi, le orecchie sono allungate, rotondeggianti, prive di peli e molto mobili. La coda \u00e8 lunga quanto la testa ed il corpo ed \u00e8 finemente ricoperta di peli. I piedi sono lunghi e sottili. Le femmine hanno 8-12 paia di mammelle, il pi\u00f9 alto numero riscontrato nei Mammiferi. Nella specie \"Mastomys shortridgei\" invece sono presenti soltanto 5 paia.\nDistribuzione.\nQuesto genere \u00e8 diffuso nell'Africa subsahariana.\nTassonomia.\nIl genere comprende 8 specie."}
{"id": "3846591", "revid": "171091", "url": "https://it.wikipedia.org/wiki?curid=3846591", "title": "Eremo di San Grato", "text": "L'eremo di San Grato (in francese, ermitage de Saint-Grat) \u00e8 una cappella dedicata a Grato di Aosta (V secolo) situata a 1773 m s.l.m. sopra al villaggio di P\u00e9roulaz, nel comune di Charvensod.\nL'eremo \u00e8 facilmente raggiungibile a partire da Charvensod con una passeggiata tra i boschi sul sentiero 102. Ci si pu\u00f2 ulteriormente avvicinare prendendo la telecabina Aosta - Pila riducendo notevolmente la lunghezza della passeggiata e azzerando il dislivello.\nStoria.\nSecondo la tradizione, nel V secolo Grato di Aosta si ritirava qui in meditazione, anche se la cappella viene citata nei documenti solo a partire dal XIII secolo. Per l'Abb\u00e9 Henry, San Grato \u00e8 \u00ab\"...la figure la plus imposante de l'histoire valdotaine\"\u00bb (La figura pi\u00f9 imponente della storia valdostana). Scrive l'Abb\u00e9:\nIl luogo tra il XVII e il XIX secolo fu occupato anche da altri eremiti nel periodo caldo dell'anno, tra essi Fran\u00e7ois Lavy di Saint-Nicolas e Louis Pr\u00e9tel.\nLa cappella fu ingrandita nel 1754, ma and\u00f2 in parte distrutta nell'aprile del 1918 a causa di una valanga.\nLa statua di 3 metri, che sovrasta il campanile e protegge dall'alto Aosta, fu invece realizzata nel 1863 dallo scultore valdostano Basil Thomasset.\nPer il patrono, nella notte tra il 6 e il 7 settembre si svolge \"La route des jeunes\" (Il cammino dei giovani), una processione che parte dalla chiesa di Pila e arriva fino all'eremo."}
{"id": "3846609", "revid": "547034", "url": "https://it.wikipedia.org/wiki?curid=3846609", "title": "Battesimo di Cristo (Bacchiacca)", "text": "La Battesimo di Cristo \u00e8 un dipinto a olio su tavola (75x166 cm) del Bacchiacca, databile al 1523 circa e conservato nella Gem\u00e4ldegalerie di Berlino. \nStoria.\nL'opera era stata eseguita per l'anticamera nel palazzo di Giovan Maria Benitendi, destinata ad essere inserita in una boiserie assieme ad altri lavori di diversi artisti, secondo una moda che aveva l'esempio pi\u00f9 alto e celebre nella camera nuziale Borgherini, eseguita pochi anni prima e a cui aveva partecipato lo stesso Bacchiacca. Le altre opere che ne facevano parte erano: \"Betsabea al bagno\" del Franciabigio (Dresda, Gem\u00e4ldegalerie), la \"Leggenda del figlio del re morto\", dello stesso Bacchiacca (idem), l\"'Adorazione dei Magi\" di Pontormo (Firenze, Galleria Palatina), oltre al celebre \"San Giovanni Battista\" di Andrea del Sarto (pure nella Galleria Palatina), che coronava le altre tavole pi\u00f9 piccole.\nDescrizione e stile.\nIl tema del Battista era centrale nella decorazione della stanza. Il \"Battesimo\" \u00e8 rappresentato con attenzione a suggestione nordiche che in quegli anni si facevano forti a Firenze per l'arrivo di numerose incisioni, soprattutto di Luca di Leida e Albrecht D\u00fcrer, capaci di influenzare artisti come Piero di Cosimo o Pontormo. In una cavit\u00e0 di rocce a strapiombo, popolate da una vegetazione incombente, si svolge al centro il battesimo, nel Giordano qui ridotto a una placida pozza. Tutt'attorno sta una folla di spettatori, che non prende parte alla rappresentazione a parte qualche giovane che sembra denudarsi o rivestirsi, ma crea per lo pi\u00f9 ordinati gruppi di figure in pose varie, che riempiono la superficie del dipinto con garbo."}
{"id": "3846611", "revid": "84604", "url": "https://it.wikipedia.org/wiki?curid=3846611", "title": "Edwyn Collins", "text": "\u00c8 stato il leader del gruppo pop Orange Juice fino allo scioglimento della band avvenuta nel 1985.\nUna delle sue canzoni pi\u00f9 famose \u00e8 \"A Girl like You\" pubblicata da solista nell'album Gorgeous George del 1994."}
{"id": "3846614", "revid": "1543377", "url": "https://it.wikipedia.org/wiki?curid=3846614", "title": "Tranquilino Garcete", "text": "Carriera.\nNazionale.\nPartecip\u00f2 con il Paraguay al Mondiale di calcio del 1930, in cui gioc\u00f2 una partita."}
{"id": "3846621", "revid": "287204", "url": "https://it.wikipedia.org/wiki?curid=3846621", "title": "P\u00f5hja-Tallinn", "text": "P\u00f5hja-Tallinn \u00e8 uno degli otto distretti amministrativi in cui \u00e8 suddivisa la citt\u00e0 di Tallinn, capitale dell'Estonia.\nSi estende su un'area di 17,30\u00a0km\u00b2, \u00e8 il distretto pi\u00f9 a nord, una sorta di promontorio nella Baia di Tallinn e confina, a sud-est, con quello di Kesklinn a sud, con quello di Kristiine e a sud-ovest con quello di Haabersti.\nHa una popolazione di 59 876, secondo i dati al 1\u00ba agosto 2017. Gli estoni sono circa il 42%, mentre in questo quartiere \u00e8 presente un'elevata concentrazione di abitanti russi, circa il 48% del totale.\nLuoghi di interesse.\n\u00c8 il distretto in cui si trova la stazione ferroviaria di Tallinn, la spiaggia di Pelguranna e le antiche case in legno ugro-finniche di Kalamaja.\nAll'interno del rione Kalamaja, nella via Telliskivi,\u00e8 presente la popolare area di \"Telliskivi Loomelinnak\" ( In italiano Telliskivi citt\u00e0 della creativit\u00e0),luogo di incontro di giovani artisti e teatro di molti eventi,un'area in continua evoluzione ricavata da un ex-fabbrica di materiali elettrici in disuso e riqualificata negli ultimi 7 anni.\nIn passato l'intera area di \"P\u00f5hja-Tallinn\" veniva chiamata in gergo comune \"Kopli\" mentre ora \u00e8 denominato soltanto il quartiere pi\u00f9 in alto ad ovest,ad oggi il quartiere pi\u00f9 popolare del distretto P\u00f5hja-Tallinn che come tutto l'intero distretto \u00e8 oggetto di una riqualificazione urbana e di un mutamento profondo.\nQuartieri.\nP\u00f5hja \u00e8 a sua volta suddivisa in 9 quartieri (in lingua estone: \"asum\"): \"Kalamaja, Karjamaa, Kelmik\u00fcla, Kopli, Merimetsa, Paljassaare, Pelgulinn, Pelguranna e Sitsi\"."}
{"id": "3846626", "revid": "1573940", "url": "https://it.wikipedia.org/wiki?curid=3846626", "title": "Ratufa indica", "text": "Lo scoiattolo gigante indiano (Ratufa indica ) \u00e8 un grosso scoiattolo arboricolo del genere \"Ratufa\" originario dell'India.\nTassonomia.\nAttualmente, gli studiosi riconoscono quattro sottospecie di scoiattolo gigante indiano:\nDescrizione.\n\"R. indica\" presenta un caratteristico mantello bicolore (e talvolta tricolore). A seconda della sottospecie, i colori coinvolti sono il beige-crema, il camoscio, il tan, il ruggine, il marrone, o perfino il marrone foca scuro: \"R. i. indica\" \u00e8 marrone scuro, tan e beige; \"R. i. centralis\" ruggine e camoscio; \"R. i. dealbata\" camoscio e tan, e \"R. i. maxima\" marrone foca, tan e camoscio. Le regioni inferiori e le zampe anteriori sono solitamente color crema, e la testa pu\u00f2 essere marrone o beige; tuttavia, tra le orecchie \u00e8 sempre presente una caratteristica macchia bianca. Negli adulti il corpo misura circa 36\u00a0cm e la coda circa 61\u00a0cm; il peso si aggira sui 2\u00a0kg.\nDistribuzione e habitat.\nLa specie \u00e8 endemica delle foreste decidue, miste e sempreverdi umide dell'India peninsulare, dai monti Satpura (Madhya Pradesh; circa 22\u00b0 N), a nord, fino all'estremit\u00e0 meridionale del Paese.\nAll'interno di questa vasta area lo scoiattolo gigante indiano occupa sacche isolate piuttosto distanziate tra loro, il che ha portato alla nascita di varie sottospecie. Esse si differenziano sia per la colorazione che per la distribuzione geografica, e sono talmente diverse tra loro che alcuni studiosi vorrebbero addiritturla classificarle come specie separate.\nBiologia.\nLo scoiattolo gigante indiano \u00e8 una creatura che abita la volta della foresta, e che solo raramente scende dagli alberi sui quali dimora; per costruire il nido predilige alberi alti estremamente ramificati. Si sposta da un albero all'altro effettuando salti anche di 6\u00a0m. Quando si sente minacciato, invece di fuggire via, spesso rimane immobile o si appiattisce contro il tronco. I suoi predatori principali sono gli uccelli da preda e il leopardo. \"R. indica\" \u00e8 attivo perlopi\u00f9 nelle prime ore del mattino e di sera, e trascorre le ore centrali della giornata riposando. \u00c8 un animale molto timido e schivo e non \u00e8 facile individuarlo.\nLo scoiattolo gigante indiano vive da solo o in coppia. Edifica grandi nidi globulari fatti di rametti e foglie, posizionandoli sui rami pi\u00f9 sottili, dove i predatori pi\u00f9 grandi non possono arrivare. Nelle foreste decidue, durante la stagione secca, questi nidi possono raggiungere dimensioni considerevoli. Ciascun esemplare pu\u00f2 costruire pi\u00f9 nidi in una piccola area della foresta; quasi tutti vengono utilizzati come rifugio e solo uno viene dedicato all'allevamento dei piccoli.\nNon conosciamo granch\u00e9 delle abitudini riproduttive di questo animale, ma in cattivit\u00e0 in una specie simile, lo scoiattolo gigante nero, si sono registrate nascite in marzo, aprile, settembre e dicembre. Alla nascita i piccoli pesano 74,5 g e misurano 27,3\u00a0cm di lunghezza. Nella regione di Kanara (Karnataka), una femmina \u00e8 stata vista con i piccoli in marzo.\nConservazione.\nLa specie \u00e8 ancora molto diffusa, ma la deforestazione ha ridotto notevolmente il suo areale. Particolarmente critica \u00e8 la situazione della sottospecie \"R. i. dealbata\", endemica del distretto di Dang (Gujarat): non viene pi\u00f9 avvistata dagli anni '40 ed \u00e8 quasi sicuramente scomparsa. Anche la caccia a scopo alimentare costituisce un serio fattore di minaccia per questo animale, soprattutto nella regione dei Ghati orientali.\nAllo scopo di proteggere la specie, nel 1984 venne istituito il Santuario Naturale di Bhimashankar, situato nel distretto di Pune (Maharashtra). Quest'area protetta, vasta 130\u00a0km\u00b2, sorge sui monti Sahyadri, nella parte settentrionale dei Ghati occidentali."}
{"id": "3846627", "revid": "1543377", "url": "https://it.wikipedia.org/wiki?curid=3846627", "title": "Saguier Carreras", "text": "Biografia.\nPartecip\u00f2 con il Paraguay al Mondiale di calcio del 1930."}
{"id": "3846630", "revid": "91078", "url": "https://it.wikipedia.org/wiki?curid=3846630", "title": "Trasmissione a doppia frizione", "text": ""}
{"id": "3846637", "revid": "1573940", "url": "https://it.wikipedia.org/wiki?curid=3846637", "title": "Dumoga", "text": "Dumoga \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi attribuite a questo genere sono endemismi di due diverse localit\u00e0 dell'isola di Celebes, in Indonesia.\nTassonomia.\nA dicembre 2011, si compone di due specie:"}
{"id": "3846639", "revid": "767487", "url": "https://it.wikipedia.org/wiki?curid=3846639", "title": "Macbeth (film 1982)", "text": "Macbeth \u00e8 un film drammatico del 1982 diretto da B\u00e9la Tarr."}
{"id": "3846640", "revid": "767487", "url": "https://it.wikipedia.org/wiki?curid=3846640", "title": "Blossom Cup 2012", "text": "Il Blossom Cup 2012 \u00e8 stato un torneo professionistico di tennis femminile giocato sul cemento. \u00c8 stata la 3\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2012. Si \u00e8 giocato a Quanzhou in Cina dal 3 all'8 gennaio 2012.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nCampionesse.\nSingolare.\n Kimiko Date-Krumm ha battuto in finale T\u00edmea Babos, 6\u20133, 6\u20133.\nDoppio.\n Chan Hao-ching / Rika Fujiwara hanno battuto in finale Kimiko Date-Krumm / Zhang Shuai, 4\u20136, 6\u20134, [10\u20137]"}
{"id": "3846647", "revid": "287204", "url": "https://it.wikipedia.org/wiki?curid=3846647", "title": "Continuit\u00e0 normativa", "text": "Il principio di continuit\u00e0 normativa in ambito di attuazione regionalista \u00e8 stato affermato dalla Corte Costituzionale italiana, nella sentenza 13/1974\nIl sopravvenire di nuove norme formalmente costituzionali, determina l'invalidazione delle norme anteriori che divengano con esse incompatibili,con riferimento a determinati settori od a materie particolari, in cui sono preminenti gli aspetti organizzativi, il rigore degli anzidetti principi risulta temperato, in virt\u00f9 di espresse disposizioni dei testi costituzionali, dal principio di continuit\u00e0."}
{"id": "3846652", "revid": "1670527", "url": "https://it.wikipedia.org/wiki?curid=3846652", "title": "ZeniMax Media", "text": "ZeniMax Media Inc. \u00e8 una compagnia che, attraverso le sue sussidiarie, sviluppa e pubblica videogiochi.\nZeniMax \u00e8 conosciuta soprattutto per essere la proprietaria di id Software (creatrice di \"Doom,\" \"Quake e Rage\"), Bethesda Softworks (\"The Elder Scrolls\", \"Fallout\"), Arkane Studios (\"Arx Fatalis\", \"Dark Messiah of Might and Magic\", Dishonored). ZeniMax possiede anche Tango Gameworks (The Evil Within, ), MachineGames (Wolfenstein) e RoundHouse. \nStoria.\nIl 21 settembre 2020 Zenimax Media, comprese tutte le societ\u00e0 controllate, \u00e8 stata acquisita da Microsoft per 7,5 miliardi di dollari.\nIl 9 marzo 2021, dopo il via libera all'acquisizione, Zenimax Media entra a far parte ufficialmente di Xbox Game Studios."}
{"id": "3846654", "revid": "339392", "url": "https://it.wikipedia.org/wiki?curid=3846654", "title": "J\u00f4 (arma)", "text": ""}
{"id": "3846655", "revid": "767487", "url": "https://it.wikipedia.org/wiki?curid=3846655", "title": "Macbeth - La tragedia dell'ambizione", "text": "Macbeth - La tragedia dell'ambizione \u00e8 un film drammatico del 2006 diretto da Geoffrey Wright con Sam Worthington. \u00c8 una trasposizione del capolavoro \"Macbeth\" di \"William Shakespeare\" ambientata nella Melbourne moderna, e narra le vicende di Macbeth (Sam Worthington), membro di una banda criminale che controlla il traffico di droga comandata da Duncan.\nIl regista Geoffrey Wright sceglie l'uso di mantenere i dialoghi originali di Shakespeare, sia pur con un accento locale; la traduzione italiana manterr\u00e0, curiosamente, il tono aulico e sostenuto dell'opera originale. Lo scrittore inglese narra la storia di nobili che diventano banditi, mentre Wright cerca di rappresentare con un tono di nobilt\u00e0 le crude vicende dei bassifondi cittadini.\nTrama.\nDopo un tragico conflitto a fuoco in cui uccide i membri della \"gang\" rivale dei Goths, Macbeth viene avvicinato da tre misteriose e affascinanti studentesse che gli consigliano di essere meno leale e pi\u00f9 sanguinario; assieme a lui c'\u00e8 l'altro membro della banda, Banquo, a cui le ragazze predicono un futuro meno brillante ma allo stesso tempo di maggior successo di quello di Macbeth. Il capobanda \"sweet\" Duncan ricompensa Macbeth per aver eliminato i Goths ma riserva un trattamento migliore al proprio figlio Malcolm, suscitando il disappunto di Macbeth, che comincia a pensare di prendere il posto di Duncan.\nMacbeth e la moglie vivono nel lusso e sono entrambi cocainomani. Quando lui le confida i malumori per il deludente trattamento ricevuto, lei gli suggerisce di assassinare Duncan e insieme predispongono un piano. Invitano a cena il boss e lo uccidono facendo ricadere la colpa sulle sue guardie del corpo, che avevano narcotizzato in precedenza. Macbeth diventa il nuovo capobanda, malgrado che Malcolm sospetti la sua responsabilit\u00e0 nell'omicidio del padre. Dopo aver fatto uccidere anche Banquo, Macbeth comincia ad avere funeree visioni. Ritrova le tre streghe e beve una loro pozione, a cui fa seguito un'orgia a quattro durante la quale chiede cosa gli riserva il futuro alle ragazze, che lo mettono in guardia da Macduff, un altro componente della banda, e gli dicono che nessun uomo partorito da una donna potr\u00e0 ucciderlo.\nViene poi a sapere che Macduff \u00e8 nato grazie a un taglio cesareo, ed \u00e8 quindi stato messo al mondo da un ginecologo. Infuriato per la visione del figlio di Banquo che diventa nuovo capobanda e per la scomparsa delle streghe, si reca a casa di Macduff per ucciderlo. Qui trova solo la moglie ed il figlio di questi e li uccide. La situazione precipita e la moglie di Macbeth si suicida, dopo una serie di crisi maniacali che l'avevano condotta alla follia.\nMacduff scopre la realt\u00e0 dei fatti e va a casa di Macbeth per ucciderlo. Dopo un drammatico corpo a corpo, Macbeth cade morente a fianco della moglie appena defunta. Il film si chiude con Macduff, sicuro di essere eletto nuovo capobanda, che lascia la casa di Macbeth, il quale si spegne pronunciando flebilmente le famose parole: \"domani e domani e domani...\"."}
{"id": "3846656", "revid": "2091899", "url": "https://it.wikipedia.org/wiki?curid=3846656", "title": "Mutayr", "text": "I Mu\u1e6dayr (), o Mutair, oppure Mtayr, sono una delle pi\u00f9 grandi trib\u00f9 arabe sunnite della Penisola arabica. I capi tradizionali (o \"shaykh\") dei Mu\u1e6dayr sono scelti tra i clan dei D\u016bsh\u0101n (sing. \"Duw\u012bsh\"). I rami principali dei Mu\u1e6dayr oggi sono quelli occidentali dei Ban\u016b \u02bfAbd All\u0101h e quello orientale degli al-\u02bfIlwa, anche se Dickson li distingue con maggior precisione nei D\u016bsh\u0101n, negli al-\u02bfIlwa e nei Burayh ().\nLe terre originarie dei Mu\u1e6dayr erano gli altopiani del nord Hijaz, vicino a Medina. A un certo momento del XVIII secolo, tuttavia, la trib\u00f9 inizi\u00f2 una grande migrazione verso est, in direzione del nord del Najd, costringendo a spostarsi molte altre trib\u00f9 beduine della zona, come gli \u02bfAnaza, anch'esse verso nord. \nNel XX secolo, le terre tribali dei Mu\u1e6dayr si estendevano dagli altopiani ad est di Medina, attraverso l'odierna provincia di al-Qasim, fino ai confini del Kuwait."}
{"id": "3846657", "revid": "110157", "url": "https://it.wikipedia.org/wiki?curid=3846657", "title": "Blossom Cup", "text": "Il Blossom Cup \u00e8 un torneo femminile di tennis che si disputa su campi in cemento. L'evento fa parte della categoria ITF Women's Circuit. Si gioca a Quanzhou in Cina dal 2009."}
{"id": "3846659", "revid": "30610", "url": "https://it.wikipedia.org/wiki?curid=3846659", "title": "Mutair", "text": ""}
{"id": "3846664", "revid": "188323", "url": "https://it.wikipedia.org/wiki?curid=3846664", "title": "Doppia frizione", "text": ""}
{"id": "3846668", "revid": "287204", "url": "https://it.wikipedia.org/wiki?curid=3846668", "title": "Blossom Cup 2012 - Singolare", "text": "Jing-Jing Lu era la detentrice del titolo, ma ha perso nel 1\u00ba turno contro Tetjana Lu\u017eans'ka.\nIl singolare del torneo di tennis Blossom Cup 2012, facente parte della categoria ITF Women's Circuit, ha avuto come vincitrice Kimiko Date-Krumm che ha battuto in finale T\u00edmea Babos 6\u20133, 6\u20133."}
{"id": "3846676", "revid": "1442080", "url": "https://it.wikipedia.org/wiki?curid=3846676", "title": "Blossom Cup 2012 - Doppio", "text": "Liu Wanting e Sun Shengnan erano le detentrici del titolo, ma hanno perso in semifinale contro Il doppio del torneo di tennis Blossom Cup 2012, facente parte della categoria ITF Women's Circuit, ha avuto come vincitrici Chan Hao-ching e Rika Fujiwara.\nIl doppio del torneo di tennis Blossom Cup 2012, facente parte della categoria ITF Women's Circuit, ha avuto come vincitrici Chan Hao-ching e Rika Fujiwara che hanno battuto in finale Kimiko Date-Krumm e Zhang Shuai 4\u20136, 6\u20134, [10\u20137]."}
{"id": "3846678", "revid": "2210568", "url": "https://it.wikipedia.org/wiki?curid=3846678", "title": "William Carnegie, VIII conte di Northesk", "text": "Nacque dall'Ammiraglio William Carnegie, VII conte di Northesk, e Mary Ricketts il 16 ottobre 1794. Tra il 1831 e il 1871, fu conte di Northesk. \nNorthesk mor\u00ec il 5 dicembre 1878 all'et\u00e0 di 84 anni.\nSpos\u00f2 Georgiana Maria Elliot, figlia dell'Ammiraglio Sir George Elliot (1784\u20131863) e Eliza Cecilia Ness il 14 febbraio 1843 ed ebbe due figli: "}
{"id": "3846679", "revid": "1543377", "url": "https://it.wikipedia.org/wiki?curid=3846679", "title": "Microsciurus", "text": "Microsciurus \u00e8 un genere della famiglia degli Sciuridi comprendente alcune specie, note come scoiattoli nani, originarie delle regioni tropicali di Centro e Sudamerica.\nTassonomia.\nAttualmente in \"Microsciurus\" vengono classificate quattro specie, ma le analisi del DNA sembrano indicare una certa confusione all'interno della tradizionale classificazione del genere:\nDescrizione.\nCon una lunghezza testa-corpo di 15\u00a0cm e una coda di 12\u00a0cm, gli scoiattoli nani non sono cos\u00ec piccoli come sembrerebbe indicare il loro nome; infatti lo scoiattolo pigmeo neotropicale, che non appartiene a questo genere, \u00e8 molto pi\u00f9 piccolo di queste specie. Tuttavia, hanno dimensioni molto inferiori rispetto ai pi\u00f9 comuni scoiattoli rossi o grigi. Gli scoiattoli nani hanno il dorso di colore grigio o marrone e il ventre bianco.\nDistribuzione e habitat.\nTutti gli scoiattoli nani appartenenti a questo genere vivono nelle foreste pluviali tropicali: \"M. alfari\" in Costa Rica, Nicaragua, Panama e Colombia settentrionale; \"M. flaviventer\" nel bacino amazzonico occidentale; \"M. mimulus\" in Ecuador, Colombia e Panam\u00e1; e \"M. santanderensis\" nella Colombia centrale.\nBiologia.\nMalgrado le dimensioni inferiori, lo stile di vita degli scoiattoli nani non si discosta molto da quello delle pi\u00f9 grandi specie tropicali del genere \"Sciurus\".\nConservazione.\nNessuna delle specie di scoiattolo nano \u00e8 minacciata di estinzione, ma vengono avvistate solo raramente a causa della loro natura timida e riservata."}
{"id": "3846681", "revid": "599013", "url": "https://it.wikipedia.org/wiki?curid=3846681", "title": "Aljaksej Su\u010dko\u016d", "text": "Carriera.\nNazionale.\nHa partecipato agli Europei Under-21 del 2004; tra il 2004 ed il 2006 ha invece giocato complessivamente 7 partite con la nazionale maggiore bielorussa."}
{"id": "3846684", "revid": "570724", "url": "https://it.wikipedia.org/wiki?curid=3846684", "title": "Onda verde (semaforo)", "text": "L'onda verde \u00e8 una tipologia di semafori elettronici sincronizzati, che permettono al conducente della vettura di percorrere un tratto di strada con pi\u00f9 incroci trovando sempre via libera.\nOgni veicolo che si muove ad una velocit\u00e0 prossima a quanto consigliato dal numero indicato dalla particolare lanterna semaforica, trover\u00e0 tutti i semafori verdi agli incroci successivi. Questo permette una maggiore fluidit\u00e0 del traffico riducendo rumore e consumi energetici, e quindi minore inquinamento, in quanto saranno necessarie meno frenate ed accelerazioni. Nella pratica per\u00f2, solamente una piccola percentuale di auto pu\u00f2 utilizzare l'onda verde, prima che allo scadere del tempo concesso al verde i semafori cedano il passo ai flussi di traffico nelle altre direzioni.\nIl coordinamento dei segnali pu\u00f2 essere fatto dinamicamente e automaticamente, utilizzando sensori per monitorare i flussi di traffico, o utilizzando appositi timer calibrati utilizzando statistiche di traffico. In determinate circostanze, l'onda verde potrebbe essere attivata solamente in alcuni momenti della giornata, anche se questo ne aumenterebbe la complessit\u00e0 a scapito dell'usabilit\u00e0, e solo le strade ad alto traffico potrebbero avere un reale beneficio dal servizio.\nSvantaggi.\nLe vetture che procedono pi\u00f9 lentamente della velocit\u00e0 consigliata potrebbero inficiare il meccanismo di fluidificazione del traffico, generando code di veicoli dietro di loro. Anche le vetture veloci potrebbero essere intralciate dall'onda verde, perch\u00e9 non essendo sincronizzati con la velocit\u00e0 consigliata potrebbero trovarsi spesso con il semaforo rosso. Quest'ultimo problema pu\u00f2 essere mitigato in paesi in cui, a differenza dell'Italia, l'imminente verde sia preannunciato ai guidatori con la doppia luce rossa+arancione pochi secondi (solitamente un paio) prima del verde (come nell'animazione a lato). In tal caso il guidatore che si approssimi ad un semaforo rosso che stia per concedergli di transitare potr\u00e0 adeguare la propria decelerazione alla situazione, anzich\u00e9 fermarsi completamente per poi dover riaccelerare.\nIl sistema pu\u00f2 essere applicato generalmente in una sola direzione, mentre quella opposta avr\u00e0 frequenti arresti ed attese (cosiddetta \"onda rossa\"). Per questo motivo viene utilizzato in contesti in cui \u00e8 possibile influenzare e dare priorit\u00e0 ad un certo flusso di traffico (per es. in uscita dalla citt\u00e0 in ore di punta). Solo in rari casi \u00e8 possibile l'applicazione in tutti e due i sensi.\nL'onda verde in due direzioni \u00e8 possibile soltanto quando la distanza fra due semafori \u00e8 superiore ad un certo rapporto: lunghe fasi di verde o semafori molto distanziati. Per es. in una tempistica di 90 secondi ed una velocit\u00e0 consigliata di 50\u00a0km/h sono 625 metri, nel caso di 70 secondi alla stessa velocit\u00e0 si tratta di 486 metri.\nI moderni impianti semaforici hanno in modo crescente fasi variabili, in relazione al traffico, e ci\u00f2 rende praticamente impossibile l'indicazione della velocit\u00e0 consigliata per l'onda verde.\nIl sistema \u00e8 pi\u00f9 diffuso negli USA grazie alla svolta a destra consentita anche con semaforo rosso e corsie ad hoc per la svolta a sinistra. Nelle citt\u00e0 Europee, dove per ragioni storiche urbanistiche gli spazi sono talvolta limitati, \u00e8 necessaria una attenta verifica di opportunit\u00e0 tecnica."}
{"id": "3846685", "revid": "6923", "url": "https://it.wikipedia.org/wiki?curid=3846685", "title": "Onda verde", "text": ""}
{"id": "3846688", "revid": "729019", "url": "https://it.wikipedia.org/wiki?curid=3846688", "title": "Federico Manassero", "text": "Biografia.\nDi nobile famiglia piemontese, nasce a Mondov\u00ec il 30 agosto 1818, figlio di Vincenzo e di Anna Burotti di Scagnello. Intraprende la carriera militare nell'Armata Sarda il 18 aprile 1830, ottenendo i gradi da ufficiale il 1 aprile 1837 quando viene assegnato come sottotenente al 2\u00ba Reggimento della Brigata \"Pinerolo\".\nPromosso tenente del 5\u00ba Reggimento fanteria nel 1848 prende parte alla Prima guerra d'indipendenza, nel corso della quale ottiene la Medaglia d'argento al valor militare partecipando alla Battaglia di Santa Lucia. Alla ripresa delle ostilit\u00e0, partecipa poi alla Battaglia di Novara, e per il suo contegno valoroso riceve una \"menzione onorevole\" ed \u00e8 promosso capitano.\nNel 1857 diviene comandante di Compagnia (Prefetto) presso l'Accademia Militare, ricoprendo tale incarico fino al 1859. Allo scoppio della guerra con l'Austria-Ungheria vene promosso maggiore \u00e8 assegnato al comando del II Battaglione del 9\u00ba Reggimento con il quale si distingue particolarmente durante la Battaglia di Palestro, dove rimane gravemente ferito e in seguito viene insignito della Croce di Cavaliere dell'Ordine militare di Savoia.\nTra il 1860 e il 1861 prende parte alla campagna militare contro il Regno delle Due Sicilie susseguente alla Spedizione dei Mille, al termine della quale viene insignito della Croce di Cavaliere dell'Ordine dei Santi Maurizio e Lazzaro e ottiene la promozione a tenente colonnello.\nDopo l'unificazione dell'Italia, il nuovo ministro della guerra del Regno d'Italia, il generale Manfredo Fanti, nell'ottica della ristrutturazione del Regio Esercito, decide la costituzione di numerosi nuovi reggimenti di fanteria. Tra questi, il 1\u00ba agosto 1862, \u00e8 costituito anche il 67\u00ba Reggimento fanteria che, insieme al \"gemello\" 68\u00ba, va a formare la nuova Brigata \"Palermo\". Promosso al grado di colonnello nel corso di quell'anno assume il comando del 67\u00ba Reggimento fanteria.\nNell'ottobre del 1865, per un avvicendamento nei comandi, lascia il 67\u00ba Reggimento fanteria, per assumere il comando del 2\u00ba Reggimento \"Granatieri di Sardegna\" di stanza a Firenze, che a quel tempo era la capitale provvisoria del Regno d'Italia.\nNel 1866, nel corso della Terza guerra di indipendenza, guida il 2\u00ba Reggimento Granatieri, nei combattimenti della sfortunata Battaglia di Custoza. In particolare, col suo reparto difende strenuamente le posizioni del Monte Croce, e per il valore dimostrato nel corso della battaglia, viene decorato con la Medaglia d'oro al valor militare.\nPromosso Maggiore generale nel 1867 assume il comando della Regia Accademia Militare, e nel 1874 si trasferisce a Roma, dove assume le funzioni di Direttore generale del Ministero della guerra che ricopr\u00ec fino al 1876 quando fu nominato membro del Comitato per le armi di linea.\nSi spegne a Roma il 9 maggio del 1877."}
{"id": "3846691", "revid": "92723", "url": "https://it.wikipedia.org/wiki?curid=3846691", "title": "Bacco (Jacopo Sansovino)", "text": "Il Bacco \u00e8 una scultura marmorea (h. 146\u00a0cm) di Jacopo Sansovino, databile al 1515 e conservata nel Museo nazionale del Bargello a Firenze.\nStoria.\nL'opera venne creata per decorare il giardino di Giovanni Bartolini a Firenze, nel quadro di un recupero dell'antichit\u00e0 classica promosso dall'Accademia neoplatonica. In seguito venne acquistato da Cosimo I e and\u00f2 a decorare il suo appartamento in Palazzo Vecchio con il \"David-Apollo\" di Michelangelo, il \"Bacco\" di Baccio Bandinelli e il \"Ganimede\" di Benvenuto Cellini.\nAmatissimo a Firenze e molto pi\u00f9 conosciuto del \"Bacco\" di Michelangelo (che arriv\u00f2 in citt\u00e0 solo nel 1571 o 1572), fu preso a modello da scultori e pittori. Innumerevoli sono le citazioni, le riproduzioni a disegno e a stampa e le derivazioni nei materiali pi\u00f9 disparati.\nNel 1762 fu seriamente danneggiato dall'incendio del corridoio di ponente degli Uffizi, da cui usc\u00ec a pezzi.\nNel 1864 il Perkins la defin\u00ec \"una delle migliori statue mai concepite secondo lo spirito antico\", e il Reinach (1897), nonostante fosse gi\u00e0 stata pubblicata dal Gori nel repertorio della scultura fiorentina, la scambi\u00f2 per opera antica, includendola tra le iconografie di Dioniso.\nDescrizione e stile.\nLa statua evoca il mito pagano di Bacco, qui rappresentato come un giovane dio che solleva con gesto gioioso il bacile con cui gli antichi bevevano il vino, guardandolo sorridente. Riecheggia opere del maestro Andrea Sansovino e le opere classiche viste a Roma, nonch\u00e9 gli affreschi recentissimi di Raffaello quali l\"'Apollo e Marsia\" e il \"Giudizio di Salomone\" nella volta della Stanza della Segnatura (1508).\nNon \u00e8 chiaro se l'artista avesse come riferimento un modello antico preciso o se la sua fosse un'interpretazione del passato, tra l'altro molto efficace nel ricreare un sapore pagano. Appare probabile che l'artista si ispir\u00f2 a pi\u00f9 di un'opera, tra cui, come indic\u00f2 Daniela Gallo, l'Apollo del Belvedere per il protagonista e uno dei Dioscuri di Montecavallo per il satirello che gli sta alle gambe."}
{"id": "3846692", "revid": "198277", "url": "https://it.wikipedia.org/wiki?curid=3846692", "title": "Monday night", "text": ""}
{"id": "3846708", "revid": "465169", "url": "https://it.wikipedia.org/wiki?curid=3846708", "title": "Galleria Vittorio Emanuele III", "text": "La galleria Vittorio Emanuele III di Messina venne progettata da Camillo Puglisi Allegra e costruita tra il 1924 e il 1929. \nUnica nel suo genere nel Meridione insieme alla galleria Umberto I di Napoli, alle decorazioni lavorarono gli scultori Antonio Bonfiglio ed Ettore Lovetti, i quali s'ispirarono, insieme a Puglisi Allegra, al Settecento siciliano.\nStoria, progettazione e valore artistico.\nProgettata da Camillo Puglisi Allegra e finanziata dalla Societ\u00e0 Generale Elettrica della Sicilia fu costruita tra il 1924 e il 1929 e inaugurata il 13 agosto 1929, contemporaneamente al duomo ricostruito. \nEsempio di quello stile liberty considerato eclettico, tipico nella citt\u00e0 ricostruita dopo il terremoto del 1908, la galleria, intitolata a Vittorio Emanuele III, ha sede sulla via Cavour ed \u00e8 delimitata da grandi edifici pubblici che si affacciano sulla circolare piazza Antonello (su questa piazza \u00e8 collocato l'arco d'accesso alla galleria): il palazzo delle Poste e Telegrafi, opera di Vittorio Mariani, il palazzo della Provincia di Alessandro Giunta, e il palazzo del Municipio, opera dell'architetto Antonio Zanca.\nAll\u2019interno si articola in tre bracci confluenti, al centro, in un esagono chiuso da una volta a cupola vetrata e con tre ingressi.\nTutte le volte a botte hanno dei lucernai a vetri colorati; il pavimento \u00e8 realizzato con tesserine a mosaico.\nIl portico centrale, che d\u00e0 sulla piazza Antonello, ha un monumentale arco segnalato da robuste paraste e da un fastigio sopraelevato, che costituisce l\u2019ingresso principale della galleria.\nNel 2000 \u00e8 stata dichiarata bene d'interesse storico-artistico ai sensi della legge 1089/39.\nLa prospettiva di piazza Antonello.\nSorta dopo il terremoto del 1908 con il nome di piazza Circolare, doveva rappresentare secondo i progettisti dell'epoca la principale sede delle maggiori istituzioni della citt\u00e0: l'entrata principale del palazzo della Provincia e l'entrata posteriore alla principale del Municipio affacciano entrambi sulla piazza. \nDi fronte al palazzo della Provincia era sito il palazzo delle Poste, oggi adibito a segreteria degli studenti dell'Universit\u00e0 di Messina.\nLo stato attuale.\nProgettata per dare adeguata sede ai propri uffici e creare un importante polo residenziale e commerciale nel cuore della citt\u00e0, attualmente \u00e8 adibita come luogo di ristorazione e cocktail bar."}
{"id": "3846711", "revid": "71155", "url": "https://it.wikipedia.org/wiki?curid=3846711", "title": "Biolago", "text": "Il biolago \u00e8 un bacino ornamentale e balneabile d'acqua dolce, integrato perfettamente con l'ecosistema circostante.\nCon il termine biolago (o ecolago o laghetto balneabile) si intendono specchi d'acqua artificiali in cui la depurazione non avviene con sistemi artificiali e tradizionali di trattamento delle acque, ma attraverso l'impiego di elementi naturali, principalmente piante e ghiaia, in grado di rendere le acque balneabili. Tale tipo di depurazione, anche detta \"fitodepurazione\", evita l'utilizzo di preparati chimici come il cloro e, di conseguenza, evita lo sversamento di tali sostanze inquinanti nei sistemi fognari o nei terreni circostanti.\nQuando il biolago presenta la forma di una piscina tradizionale, ma con la differenza che il trattamento dell'acqua avviene per fitodepurazione, si parla pi\u00f9 propriamente di biopiscina o ecopiscina.\nDescrizione.\nLa progettazione di un biolago richiede particolare attenzione, prima di tutto nella disposizione dell'area da dedicare alla depurazione vera e propria, inibita alla balneazione, e dell'area in cui poter effettuare i bagni.\nSolitamente l'area di fitodepurazione viene posta leggermente pi\u00f9 in alto dell'area balneabile in modo tale che l'acqua, attraversando la zona nella quale vengono inserite piante e ghiaia, si depuri e, cadendo, giunga all'area balneabile.\nVantaggi.\nI biolaghi si caratterizzano per la loro capacit\u00e0 di inserirsi in contesti naturali offrendo possibilit\u00e0 di ristoro completamente compatibili con la natura e il paesaggio circostante e riducendo al minimo l'impatto ambientale di questo tipo di attivit\u00e0 umane.\nL'acqua, inoltre, viene continuamente rimandata dall'area balneabile a quella di depurazione riducendo in questo modo la necessit\u00e0 idrica e l'emungimento dalle falde o dall'acquedotto.\nAltra caratteristica importante di un biolago o di una biopiscina rispetto ad una piscina tradizionale \u00e8 associato alla mancanza di trattamento con cloro, che rende l'acqua meno aggressiva per la pelle e quindi adatta a persone con ipersensibilit\u00e0 cutanea o con particolari problemi dermatologici (ad esempio soggetti affetti da psoriasi).\nApplicazioni.\nI biolaghi si stanno affermando in particolare in contesti quali case di campagna, agriturismi e bed and breakfast e in tutte quelle realt\u00e0 che introducono scelte ecosostenibili per ridurre l'impronta ecologica delle attivit\u00e0 umane."}
{"id": "3846713", "revid": "181699", "url": "https://it.wikipedia.org/wiki?curid=3846713", "title": "Austin 15/20", "text": " La 15/20 \u00e8 un'autovettura prodotta dall'Austin nel 1906 e dal 1913 al 1914. A dispetto del nome identico, le vetture fabbricate nei due periodi erano due modelli con caratteristiche distinte.\nLa 15/20 prodotta nel 1906.\nLa 15/20 fu la prima autovettura prodotta dall'Austin. Herbert Austin, fondatore dell'omonima casa automobilistica, lavor\u00f2 in precedenza per la Wolseley, dove inizi\u00f2 a maturare le idee per la costruzione del primo modello prodotto dalla casa automobilistica da lui avviata. La 15/20 possedeva, per\u00f2, nella sua denominazione, il nome completo \"Herbert Austin\". La prima vettura prodotta con il nome \"Austin\" fu, infatti, la 25/30, che venne lanciata sul mercato lo stesso anno della 15/20, nel 1906.\nLa 15/20 aveva installato un motore a quattro cilindri in linea e valvole laterali, che possedeva un alesaggio di 105 mm ed una corsa di 127 mm. La cilindrata era di 4.399 cm\u00b3. La carrozzeria, di passo 2.972 mm, era torpedo a due posti. Il telaio pesava 864 kg.\nA questa serie del modello succedette l'Austin 18/24.\nLa 15/20 prodotta dal 1913 al 1914.\nNel 1913 fu lanciato un nuovo modello che era denominato 15/20. Possedeva un motore che derivava da quello a quattro cilindri in linea dell'Austin 15. Di questo propulsore venne mantenuto l'alesaggio di 89 mm, che fu combinato con la corsa di 127 mm e l'albero motore di un propulsore Austin pi\u00f9 grande. Il risultato fu una cilindrata di 3.161 con una potenza di 28 CV. Tale motore venne utilizzato anche dalla Aberdonia per le proprie vetture. \nLa carrozzeria era torpedo quattro posti, ed era disponibile con due passi, 2.845 e 3.200 mm, i quali corrispondevano ad una lunghezza, rispettivamente, di 3.988 e 4.191 mm. Il modello si collocava a met\u00e0 della gamma offerta dall'Austin.\nCon l'inizio della prima guerra mondiale, la produzione si interruppe senza il lancio sul mercato di nessun modello successore."}
{"id": "3846725", "revid": "124123", "url": "https://it.wikipedia.org/wiki?curid=3846725", "title": "Dimitrie Pompeiu", "text": "Allievo di Henri Poincar\u00e9, fu insegnante universitario a Bucarest e a Cluj.\nLavor\u00f2 per lo pi\u00f9 nel campo delle funzioni di variabile complessa."}
{"id": "3846732", "revid": "38120", "url": "https://it.wikipedia.org/wiki?curid=3846732", "title": "Maggiore Charles", "text": "Il maggiore Charles \u00e8 un personaggio della serie televisiva statunitense \"Jarod il camaleonte\" (\"The Pretender\" in originale), interpretato da George Lazenby. \u00c8 il padre del protagonista Jarod e compare a partire dalla terza stagione.\nPersonaggio.\nAspetto.\nIl maggiore Charles \u00e8 un uomo anziano ma ancora imponente, coi capelli brizzolati e uno sguardo tagliente. Tuttavia ha dei tratti molto rassicuranti ed un'espressione principalmente pacifica seppur capace di trasmettere anche forti emozioni drammatiche, cosa che si evince molto nel momento in cui il personaggio guarda i nastri di suo figlio Jarod durante le sue durissime simulazioni nel \"Centro\".\nPer lo pi\u00f9 indossa jeans o pantaloni chiari, scarponi e t-shirt aderenti sopra le quali sfoggia camicie rigorosamente chiuse o alla meglio dei giubbini di pelle, cosa che lo accomuna con Jarod e anche con altri personaggi della serie.\nPersonalit\u00e0.\nIl personaggio viene presentato come una persona sincera, dolce e affettuosa. \u00c8 retto e ligio al dovere dotato di una grande forza interiore e soprattutto, come suo figlio Jarod, \u00e8 un uomo che tende a fare del bene e ad aiutare il prossimo.\nNonostante i rischi e le brusche realt\u00e0 della sua vita, egli tenta di mantenere integra la sua onest\u00e0 e sfoggia un atteggiamento sempre positivo. Il suo unico scopo \u00e8 quello di salvare la sua famiglia dal \"Centro\". Pur di riuscire nel suo intento, Charles \u00e8 stato pi\u00f9 volte costretto a rischiare la vita, ma \u00e8 sempre riuscito a cavarsela anche nelle situazioni peggiori. Inoltre, Charles appare principalmente come una persona drammatica, aspetto emotivo provocato dal rapimento dei figli e, in seguito, dalla morte del figlio Kyle, perdita di cui l'uomo sembra soffrire molto.\nCharles si dispiace molto di non aver protetto i suoi figli dal \"Centro\", cosa che si evince molto dal suo comportamento. Per rimediare ai suoi errori far\u00e0 tutto quello che \u00e8 in suo possesso per liberare i figli, arrivando anche a correre moltissimi pericoli.\nBiografia del personaggio.\nAntefatti.\nCharles \u00e8 un maggiore dell'Aeronautica Militare, marito di Margaret e padre di Jarod e Kyle. La famiglia viveva in una fattoria chiamata \"The Dragon House\", il cui proprietario era Harriet Tashman, una vecchia amica di Catherine Parker. Quando Jarod e Kyle vennero rapiti dal \"Centro\", Charles e Margharet tentarono di liberare i loro figli arrivando anche ad ingaggiare un investigatore privato di nome Sonny Hebert, ma le ricerche si rivelarono inutili. Dopo la scomparsa dei loro figli, Charles e Margaret ebbero una figlia: Emily.\nSuccessivamente Charles continuer\u00e0 a provare a salvare i suoi figli dal \"Centro\", non riuscendoci neppure con l'aiuto di Catherine Parker, con cui stava collaborando per far fuggire i bambini catturati dal \"Centro\", in particolare Jarod e Miss Parker. Tuttavia, durante il tentativo di fuga, il signor Raines spar\u00f2 a Charles e credendolo morto gli rub\u00f2 la pistola con cui poi uccise Catherine. Charles non seppe \u00e8 che Catherine venne fecondata con il suo seme e partor\u00ec Ethan, un bambino che presentava sia il \"senso interiore\" e sia le capacit\u00e0 speciali da simulatore.\nNella serie.\nAlla fine della terza stagione Jarod riesce a scoprire che probabilmente suo padre si trova in una base segreta al circolo polare artico. Successivamente i due si ritroveranno per caso a Donoterase dove scopriranno che il \"Centro\", nella persona del signor Raines, ha clonato Jarod ed \u00e8 deciso ad utilizzarlo per i suoi loschi scopi. Jarod e il maggiore Charles si precipitano in aiuto del clone, riuscendo nell'impresa con molta fatica. Tuttavia, durante la fuga, il maggiore Charles viene catturato da Miss Parker e dalla sua squadra. La donna era entrata in possesso della pistola con cui sua madre Catherine venne uccisa, scoprendo poi che l'arma in questione apparteneva al maggiore Charles. Charles tuttavia nega di essere stato lui l'assassino di Catherine e rivela a Miss Parker che a prendergli la pistola fu il signor Raines.\nSuccessivamente il maggiore Charles riesce a fuggire dalle grinfie del \"Centro\", grazie all'aiuto di Jarod che scambia suo padre per Mr. Parker. Tuttavia nel corso dello scambio, il signor Raines e gli altri membri del \"Centro\" attaccano Jarod nel tentativo di catturarlo. Jarod quindi ordina al padre di partire con il clone a bordo di un elicottero, mentre lui rimane con Miss Parker, gravemente ferita da un colpo di pistola. Nonostante inizialmente sia contrario all'idea di dover lasciare ancora suo figlio, il maggiore Charles decide di fuggire, portando con s\u00e9 il clone.\nNella quarta stagione il maggiore Charles ricompare avvertendo suo figlio Jarod su dove si trovi la sorella Emily. Contemporaneamente conoscer\u00e0 Ethan e scoprir\u00e0 che quest'ultimo \u00e8 suo figlio.\nAbilit\u00e0.\nIl maggiore Charles possiede le capacit\u00e0 di \"simulatore\". Jarod e Kyle hanno ottenuto questa capacit\u00e0 e per questo sono stati catturati dal \"Centro\". Oltretutto Charles \u00e8 in grado di utilizzare qualsiasi tipo di arma da fuoco, dimostrando una mira infallibile. Inoltre Charles \u00e8 dotato di una grande intelligenza tattica e strategica ed ha anche una notevole competenza di autodifesa.\nPresumibilmente \u00e8 anche un esperto dell'Aeronautica Militare, cosa che si evince dai suoi lunghi anni di servizio."}
{"id": "3846735", "revid": "1149807", "url": "https://it.wikipedia.org/wiki?curid=3846735", "title": "Edgar Bergen", "text": "Padre dell'attrice Candice Bergen.\nBiografia.\nNacque a Chicago, figlio di Nilla Svensdotter Osberg e Johan Berggren, immigrati svedesi. Cresciuto a Decatur, Michigan, quando aveva 11 anni impar\u00f2 la tecnica del ventriloquio da un opuscolo. All'et\u00e0 di 16 anni torn\u00f2 a Chicago, dove frequent\u00f2 la \"Lake View High School\" e lavor\u00f2 in un film muto. La sua prima esibizione pubblica ebbe luogo alla Waveland Avenue Congregational Church, che si trovava all'angolo nord-est di Waveland e Janssen.\nDopo le prime apparizioni, cambi\u00f2 legalmente il proprio cognome in \"Bergen\", di pi\u00f9 facile pronuncia. Raggiunse la fama lavorando in radio con il suo inseparabile amico marionetta, chiamato \"Charlie McCarthy\". In occasione di una festa a New York in onore di No\u00ebl Coward, Bergen e Charlie furono notati da Elsa Maxwell, che li raccomand\u00f2 per un ingaggio al famoso Rainbow Room.\nOltre al suo lavoro come ventriloquo, Bergen partecip\u00f2 come attore ad alcuni film (tra cui \"Bongo e i tre avventurieri\" del 1947) e fu un creatore di fumetti. Cre\u00f2 le strisce a fumetti Mortimer &amp; Charlie, che vennero stampate sui giornali dal luglio 1939 al maggio 1940, illustrate prima da Ben Batsford e poi da Carl Buettner.\nDoppiatori italiani.\nDa doppiatore \u00e8 sostituito da:"}
{"id": "3846736", "revid": "1305772", "url": "https://it.wikipedia.org/wiki?curid=3846736", "title": "Rainbow Lake", "text": ""}
{"id": "3846737", "revid": "599013", "url": "https://it.wikipedia.org/wiki?curid=3846737", "title": "Tomislav Dujmovi\u0107", "text": "Carriera.\nClub.\nDopo aver militato nei campionati croati e nella massima divisione russa, nel gennaio 2012 viene ceduto in prestito in Spagna al .\nNazionale.\nHa giocato 19 partite con la Nazionale Croata con cui ha partecipato al Campionato d'Europa 2012."}
{"id": "3846740", "revid": "729019", "url": "https://it.wikipedia.org/wiki?curid=3846740", "title": "Type 91 (siluro)", "text": "Il siluro Type 91, Tipo 91 o Modello 91, \u00e8 stato il siluro leggero standard per aerosiluranti, costruito per l'aviazione della marina imperiale giapponese ed impiegato nelle sue varianti per tutta la durata della seconda guerra mondiale.\nStoria.\nAnche per i siluri aviolanciati fu sperimentata dalla Marina Giapponese la propulsione alimentata da ossigeno puro, adottata nel siluro Type 93 ma il modello sperimentale denominato \"Type 94\", fu abbandonato nel 1935 poich\u00e9 la complicazione del sistema di alimentazione ad ossigeno non era ritenuta necessaria su di un siluro a corto raggio.\nNella seconda guerra sino-giapponese, per mancanza di bersagli, non fu utilizzato in azione. Nell'autunno del 1941, nell'imminenza dell'Attacco di Pearl Harbor, dove i bassi fondali della baia rischiavano di far fallire il lancio dei siluri, furono svolti dal tenente comandante Murata Shigeharu prolungati test sia di tattica che di sviluppo dei materiali che portarono all'applicazione al siluro 91 di un impennaggio in legno supplementare, applicato a quello standard, che permetteva una rapida stabilizzazione in volo per poi distaccarsi con l'impatto in acqua, lasciando la configurazione idrodinamica originale.\nNel 1941, il siluro Tipo 91, mod.1 equipaggi\u00f2 i bombardieri Nakajima B5N nell'attacco di Pearl Harbor e i Mitsubishi G3M che attaccarono la Prince of Wales e la Repulse.\nFu successivamente sviluppato durante 1941 il mod.2, con una testata potenziata e degli stabilizzatori anti rollio per la stabilizzazione in volo, in modo da garantire un corretto assetto all'ingresso in acqua, ma non risulta impiegato fino al tardo 1942.\nIl mod.3 fu messo in linea nel 1943, oltre ad una testata ulteriormente maggiorata a 240\u00a0kg, fu irrobustito per permettere il lancio alla velocit\u00e0 di 300 nodi. Segu\u00ec il mod.4 (1944), avente solo una testata maggiorata a 308\u00a0kg a cui segu\u00ec il mod.7(1944) con la testata portata a 420\u00a0kg.\nTecnica.\nIl Tipo 91 era un siluro leggero, ovvero della classe dal diametro da 450 mm, della lunghezza di 5 m per 700 kg di peso, portati a 5,7 m e 1\u00a0000\u00a0kg nell'ultima versione (1944). Il motore radiale ad 8 cilindri a doppia stella era alimentato da aria compressa a cui venivano miscelati kerosene ed acqua questa miscela veniva incendiata ed alimentava il motore.\nI siluri tipo 91 erano molto affidabili ma richiedevano di rispettare dei limiti precisi per il lancio, pena il danneggiamento del siluro. Valori ideali erano un angolo di lancio compreso tra 17\u00b0 e 20\u00b0, una velocit\u00e0 di 180 nodi a 100\u00a0m di quota che portava il siluro a 103\u00a0m/s nell'impatto in acqua. Le versioni successive, dal mod.3, irrobustite e dotate di stabilizzatori giroscopici, permettevano il lancio a 350 nodi (mod.3 \"strong\" 1944)."}
{"id": "3846741", "revid": "62244", "url": "https://it.wikipedia.org/wiki?curid=3846741", "title": "A' Kat\u012bgoria 1990-1991", "text": "L'edizione 1990-91 della A' Kat\u012bgoria fu la 52\u00aa del massimo campionato cipriota; vide la vittoria finale dell', che conquist\u00f2 il suo primo titolo.\nCapocannoniere del torneo furono Suad Be\u0161irevi\u0107 dell' e Panikos Xiourouppas dell' con 19 reti.\nFormula.\nLe 14 squadre partecipanti disputarono il campionato incontrandosi in due gironi di andata e ritorno, per un totale di 26 giornate. Venivano assegnati due punti per la vittoria, uno per il pareggio e zero per la sconfitta.\nLe squadre che terminavano agli ultimi due posti venivano retrocesse, mentre la terzultima effettuava uno play-out contro la terza della Seconda Divisione, con gara di andata e ritorno.\nPlay-out.\nL'EN Paralimni rimane nella massima serie."}
{"id": "3846754", "revid": "163662", "url": "https://it.wikipedia.org/wiki?curid=3846754", "title": "Magdalene Thoresen", "text": "Di origini danesi e fondatrice del teatro di Bergen, scrisse sia drammi che racconti, riscuotendo un discreto successo in Europa. Sposando Hans Conrad Thoresen, divenne matrigna di Suzannah Daae Thoresen, futura moglie di Henrik Ibsen. "}
{"id": "3846756", "revid": "1305772", "url": "https://it.wikipedia.org/wiki?curid=3846756", "title": "Hockey su ghiaccio ai I Giochi olimpici giovanili invernali - Torneo maschile", "text": "Il torneo maschile di hockey su ghiaccio dei I Giochi olimpici giovanili invernali si svolge dal 13 al 22 gennaio 2012."}
{"id": "3846759", "revid": "1573940", "url": "https://it.wikipedia.org/wiki?curid=3846759", "title": "Microsciurus alfari", "text": "Lo scoiattolo nano del Centroamerica (Microsciurus alfari ) \u00e8 un piccolo scoiattolo arboricolo originario dell'America centrale e della Colombia.\nTassonomia.\nAttualmente, gli studiosi riconoscono sei sottospecie di scoiattolo nano del Centroamerica:\nDescrizione.\nIl corpo dello scoiattolo nano del Centroamerica misura 10,8-14,6\u00a0cm di lunghezza, la coda 8\u201313\u00a0cm; pesa 72-105 g. \u00c8 una specie molto piccola, con orecchie corte e naso schiacciato. Il dorso \u00e8 marrone o bruno-giallastro. Le orecchie, piccole e pelose, e la coda, corta e sottile (ricoperta, nelle aree montane, da una folta pelliccia), sono leggermente orlate di arancio.\nDistribuzione e habitat.\n\"M. alfari\" \u00e8 diffuso dal sud del Nicaragua alla Colombia nord-occidentale. Vive nelle foreste pluviali tropicali, dal livello del mare a 2600 m di quota.\nBiologia.\nLo scoiattolo nano del Centroamerica si nutre delle sostanze vegetali che riesce a trovare sul tronco degli alberi. Talvolta, \u00e8 stato visto nutrirsi dei frutti del cosiddetto \u00abmandorlo di montagna\u00bb (\"Dipteryx panamensis\"). Di abitudini diurne, \u00e8 solitario ed \u00e8 stato visto associarsi ad altri scoiattoli, come gli scoiattoli dalla coda rossa (\"Sciurus granatensis\") e quelli variegati (\"Sciurus variegatoides\"). Tra i suoi principali nemici vi sono predatori alati come la poiana semipiombata (\"Leucopternis semiplumbea\").\nConservazione.\nSebbene sia piuttosto suscettibile alla deforestazione, \u00e8 ancora molto diffuso e la IUCN lo inserisce tra le specie a rischio minimo."}
{"id": "3846762", "revid": "729019", "url": "https://it.wikipedia.org/wiki?curid=3846762", "title": "Mactan", "text": "Mactan \u00e8 un'isola delle Filippine, che dista pochi chilometri dall'isola di Cebu.\nGeografia.\nL'isola fa parte della provincia di Cebu e comprende la citt\u00e0 di Lapu-Lapu e la municipalit\u00e0 di Cordova. \u00c8 separata dall'isola di Cebu dal canale di Mactan e alla quale \u00e8 collegata da due grandi ponti che collegano l'isola alla citt\u00e0 di Mandaue: il \"ponte Osme\u00f1a\" - lungo 864\u00a0m e intitolato al presidente delle Filippine Sergio Osme\u00f1a (1878-1961) - e il \"ponte Marcelo Fernan\" (lungo 1.237\u00a0m e intitolato al politico Marcelo Fernan (1927-1999). 5\u00a0km a sud-ovest dell'isola vi \u00e8 invece la pi\u00f9 piccola isola di Olango, al di l\u00e0 del canale di \"Hilutungan\".\nStoria.\n\u00c8 proprio sull'isola di Mactan che mor\u00ec il navigatore Ferdinando Magellano il 27 aprile del 1521, all'et\u00e0 di 41 anni.\nPoich\u00e9 il re dell'isola, \"Lapulapu\", aveva rifiutato di sottomettersi al nuovo re di Spagna Carlo V, fu attaccato all'alba del 27 aprile da tre navi che trasportavano una sessantina di uomini, di cui 48 pesantemente armati. Gli assalitori furono respinti per\u00f2 fino alla riva, sotto una pioggia di frecce. Inizialmente ferito ad una gamba da uno di questi proiettili, Magellano mor\u00ec poco dopo sopraffatto dalle forze indigene. Il corpo del capitano fu abbandonato in mano ai nemici e non pot\u00e9 essere recuperato.\n\"Lapulapu\" fu considerato come un eroe filippino, eletto a simbolo nazionale della resistenza contro la Spagna colonizzatrice. \u00c8 appunto per questa ragione che venne citato, sotto il nome di \"re Kalipulako di Maktan\", nell'atto di proclamazione d'indipendenza del popolo filippino del 1898, come colui che segn\u00f2 l'indipendenza delle Filippine dalla Corona spagnola dopo tre secoli di colonizzazione. L'intervento degli USA come sostegno durante la lotta per l'indipendenza, una delle conseguenze della guerra ispano-americana del 1898 che ebbe luogo nell'Oceano Pacifico, port\u00f2 ad una nuova colonizzazione che tuttavia termin\u00f2 dopo la seconda guerra mondiale.\nUna statua bronzea alta quattro metri e raffigurante \"Lapulapu\", fu eretta sull'isola di Mactan, a \"Punta Enga\u00f1o\", non lontano dal monumento innalzato al suo celebre avversario Magellano.\nEconomia.\nL'Aeroporto internazionale di Lapu-Lapu-Mactan, il secondo pi\u00f9 importante di tutta la nazione, \u00e8 situato sull'isola di Mactan.\nOltre a questo, oggi l'isola \u00e8 conosciuta per i suoi stabilimenti industriali, che sono tra le imprese di maggior successo delle Filippine. Molti di essi si trovano nella \"Mactan Export Processing Zone\" (MEPZ), una zona industriale \"tax-free\" inaugurata nel 1979 che comprende pi\u00f9 di 35 imprese, di cui circa la met\u00e0 sono di propriet\u00e0 giapponese.\nMolto importanti per l'isola sono anche il settore turistico d'alta classe e la produzione di mobili, chitarre, ukulele ed altri strumenti musicali.\nSull'isola \u00e8 presente anche l'unico acquario delle Visayas, il \"Mactan Island Aquarium\"."}
{"id": "3846764", "revid": "106908", "url": "https://it.wikipedia.org/wiki?curid=3846764", "title": "Rowan", "text": "Rowan \u00e8 un nome proprio di persona irlandese maschile e inglese maschile e femminile.\nOrigine e diffusione.\nLa forma maschile di Rowan \u00e8 probabilmente una variante anglicizzata del nome gaelico \"Ruadh\u00e1n\", o comunque del cognome \"\u00d3 R\u00faadh\u00e1in\", (che significa \"discendente [maschio] di Ruadh\u00e1n\"); di Ruadh\u00e1n \u00e8 riportato l'uso - pur se non comune - nell'Irlanda dell'alto medioevo, e potrebbe anche essere stato usato dai gaelici scozzesi, mentre derivati del cognome (\"O Ruane\", \"O Roiwane,\" and \"O Roan\") sono registrati sin dal 1600. Ciononostante, non vi \u00e8 traccia dell'uso del nome Rowan in qualsiasi lingua prima del XX secolo.\nIl suo utilizzo in inglese, moderno, \u00e8 sia maschile che femminile; quest'ultimo uso richiama probabilmente il termine \"rowan\" (derivato dal norreno \"reynir\"), che indica l'albero del sorbo selvatico - negli ultimi secoli \u00e8 stata un'abitudine diffusa dare i nomi di piante alle bambine. Non va confuso con il nome Rowena, a cui non \u00e8 correlato.\nOnomastico.\nNon esistono santi che portano questo nome, quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "3846767", "revid": "205250", "url": "https://it.wikipedia.org/wiki?curid=3846767", "title": "Manuel Mar\u00eda de Arjona", "text": "Biografia.\nConosciuto come grande erudito e letterato, fu molto attivo nelle discussioni culturali del '700 e del primo '800.\nModesto poeta, s'ispir\u00f2 al Seicento italiano e cur\u00f2 un'edizione di Orazio."}
{"id": "3846769", "revid": "1573940", "url": "https://it.wikipedia.org/wiki?curid=3846769", "title": "Eborilaira", "text": "Eborilaira \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita in due diverse regioni della Russia asiatica: nel Kolyma e nel Circondario autonomo della \u010cukotka.\nTassonomia.\nA maggio 2011, si compone di una specie:"}
{"id": "3846778", "revid": "1305772", "url": "https://it.wikipedia.org/wiki?curid=3846778", "title": "Hockey su ghiaccio ai I Giochi olimpici giovanili invernali - Torneo femminile", "text": "Il torneo femminile di hockey su ghiaccio dei I Giochi olimpici giovanili invernali si svolge dal 13 al 22 gennaio 2012."}
{"id": "3846781", "revid": "767487", "url": "https://it.wikipedia.org/wiki?curid=3846781", "title": "Arduino Arriguzzi", "text": "Inizi\u00f2 come organaro e costru\u00ec (1514) un modellino a croce latina con cupola della basilica di San Petronio; per la stessa chiesa fu incaricato di decorare le porte minori nel 1518 senza successo.\nNel 1514 costru\u00ec invece una cappella a San Giovanni in Monte."}
{"id": "3846783", "revid": "1442080", "url": "https://it.wikipedia.org/wiki?curid=3846783", "title": "Canada Open 1978 - Singolare femminile", "text": "Il singolare femminile del torneo di tennis Canada Open 1978, facente parte del WTA Tour 1978, ha avuto come vincitrice Regina Mar\u0161\u00edkov\u00e1 che ha battuto in finale Virginia Ruzici 7-5, 6-7, 6-2."}
{"id": "3846795", "revid": "2730", "url": "https://it.wikipedia.org/wiki?curid=3846795", "title": "WTA New Jersey 1978 - Singolare", "text": "Il singolare del torneo di tennis WTA New Jersey 1978, facente parte del WTA Tour 1978, ha avuto come vincitrice Virginia Wade che ha battuto in finale Kerry Reid 1\u20136, 6\u20131, 6\u20134."}
{"id": "3846796", "revid": "1543377", "url": "https://it.wikipedia.org/wiki?curid=3846796", "title": "Carlo Arienti", "text": "Biografia.\nNato ad Arcore nel 1801 da Gaetano, direttore botanico dei giardini di Mantova, Carlo si dedica presto alla riproduzione delle opere quotidianamente osservate a Palazzo Ducale e di Palazzo Te.\nRimasto orfano di padre a tredici anni e rimasto in condizioni di indigenza, si trasferisce a Milano e si iscrive all'Accademia di Belle Arti di Brera, dove segue i corsi del neoclassicista Luigi Sabatelli e dello scultore Camillo Pacetti e provvede al sostentamento della famiglia eseguendo disegni ed incisioni per privati; nel 1823 esordisce all'Esposizione con \"Temistocle che chiede ospitalit\u00e0\" e l\u2019anno seguente presenta \"Oreste che si palesa alla sorella Elettra\".\nGrazie all'aiuto economico di un amico paterno, dal 1824 prosegue il perfezionamento artistico presso l'Accademia di San Luca di Roma, dove convive con l'amico Carlo d'Arco e vi risiede fino al 1829, anno nel quale torna a Milano ed espone a Brera sei ritratti, fra i quali \"Maddalena penitente\".\nNel 1831 realizza l'apprezzato \"Ritratto di Vincenzo Bellini\", che gli vale l'affidamento su commissione di altri quadri storici da parte di famiglie nobili e alto borghesi lombarde, come i Belgioioso, i Morbio e i Porro Schiaffinati.\nIn seguito partecipa alle esposizioni del 1832 con \"La morte di Barnab\u00f2 Visconti\" e \"Ildegonda che ascolta il canto di Rizzardo\", nel 1833 con \"Beatrice di Tenda e Orombello\" e \"Ettore Fieramosca che si assenta da Ginevra\", l\u2019anno seguente con \"Morte di Giovanni Maria Visconti\" e \"II conte Alfonso Porro Schiaffinati in abito da cacciatore\", nel 1836 con l'apprezzato \"Episodio del Diluvio Universale\", nel 1837 con \"La congiura dei Pazzi\", commissionata dal conte Porro Schiaffinati e che suscita importanti consensi di pubblico e critica, \"Egisto che porge a Clitenestra il coltello parricida\" e nel 1840 con \"Parisina\", opera riconosciuta come fulcro dell'Esposizione insieme al celebre \"I due Foscari\" di Francesco Hayez.\nIn questo periodo viene chiamato dal cavalier Londonio, presidente dell'Accademia di Brera, a sostituire per tre anni il maestro Sabatelli, impegnato negli affreschi di Palazzo Pitti, alla cattedra di pittura di Brera; in questo periodo, seppur affranto per la morte della moglie, trova notoriet\u00e0 e stabilit\u00e0 economica grazie all'apprezzato \"La strage degli innocenti\" realizzato per Ferdinando I d'Austria e, su commissione del re Carlo Alberto, per \"Amedeo VIII nell'atto di far vedere alla principessa Maria sua figlia la lettera che il Duca di Milano gli inviava domandandola in isposa\", opera che gli vale nel 1843 la chiamata per una cattedra all'Accademia Albertina di Torino e viene esposta a Brera nel 1850. \nNel 1853 partecipa a Brera con \"Gli augioli del Calvario\", nel 1855 \u00e8 all'Esposizione Universale di Parigi con \"La congiura dei Pazzi\", mentre nello stesso anno realizza ancona su commissione del re Carlo Alberto il noto \"Cacciata del Barbarossa da Alessandria\", chiara opera antiaustriaca dove ritrae s\u00e9 stesso nella figura dell'eroe alessandrino Galiano Aulari. \nL'impegno patriottico sfocia nell'adesione alla Societ\u00e0 Nazionale Italiana fondata da Daniele Manin, che si pone come obiettivo l'indipendenza e l'unificazione dell'Italia e alla quale offre in dono la tela \"La Lombardia che implora soccorso dal Piemonte\", la cui vendita contribu\u00ec all'acquisto di fucili per le guerre d'indipendenza.\nInsignito nel 1859 del titolo di commendatore dei Santi Maurizio e Lazzaro, riceve commissioni dal re Vittorio Emanuele II per \"La barca di Caronte\" e \"I Comaschi alla Lega Lombarda\".\nA seguito di uno scontro col marchese di Breme, presidente dell'Accademia, che per esautorarlo gli affianca il collega Giovanni Marghinotti, nel 1860 si trasferisce a Modena e poi a Bologna, dove viene nominato presidente della locale Accademia di belle arti fino al 1871 ed \u00e8 maestro, tra gli altri, di Enrico Gamba, Bartolomeo Giuliano, Giuseppe Costa, Lorenzo Delleani,\nCostantino Sereno, Giulio Arienta, Paolo Fagnani, Felice Barucco.\nDal 1869 \u00e8 nominato commissario artistico per il concorso nazionale ma, colpito da ictus e costretto alla paralisi, riduce l'impegno accademico e lascia incompiuta l'imponente tela \"L'origine della Lega Lombarda\".\nNel 1871 viene coinvolto, unitamente ai suoi assistenti Salvino Salvini e Cesare Masini, in un'indagine per irregolarit\u00e0 in un concorso di ammissione ed \u00e8 sostituito alla direzione dell'Accademia da Jean Louis Protche.\nMuore a Bologna il 21 marzo 1873; viene sepolto nella Sala del Colombario del Cimitero della Certosa di Bologna, al fianco della seconda moglie Lorenzina Pisani, dove viene ricordato da una stele realizzata dallo scultore Enrico Barberi su modello di Massimiliano Putti.\nStile.\nFigura preminente del Romanticismo storico milanese, al pari di Hayez, la sua formazione si poggia sui canoni neoclassici trasmessi dal maestro Sabatelli, tramutandosi poi in uno stile proprio e distintivo, influenzato dallo studio delle opere rinascimentali di Giulio Romano e Raffaello, della Scuola Veneta e del russo Karl Bryullov, particolarmente evidente in \"Episodio del Diluvio Universale\" e in \"Una scena della congiura dei Pazzi\".\nFocalizzato in prevalenza su soggetti storico-letterari, l'originalit\u00e0 di Arienti si evidenzia nell'impianto realistico, in particolare nella riproduzione nei volti di derivazione fotografica, approccio innovativo rispetto ai contemporanei, nel forte utilizzo di chiaroscuri e di colori accesi, evidenti nella sua opera pi\u00f9 apprezzata \"La cacciata dell'Imperatore Barbarossa da Alessandria\".\nL'ultimo decennio della sua attivit\u00e0 \u00e8 caratterizzato da polemiche contro la tradizione accademica e dalla sua incapacit\u00e0 di uniformarsi alle novit\u00e0 artistiche e alle avanguardie che si stanno affermando e rinnovando il panorama artistico europeo."}
{"id": "3846808", "revid": "287204", "url": "https://it.wikipedia.org/wiki?curid=3846808", "title": "WTA San Antonio 1978 - Singolare", "text": "Il singolare del torneo di tennis WTA San Antonio 1978, facente parte del WTA Tour 1978, ha avuto come vincitrice Stacy Margolin che ha battuto in finale Yvonne Vermaak 7-5, 6-1."}
{"id": "3846813", "revid": "1812835", "url": "https://it.wikipedia.org/wiki?curid=3846813", "title": "Raffaele Ari\u00e9", "text": "Biografia.\nGiovane studente a Sofia, esord\u00ec sulle scene nella sua citt\u00e0 nel 1945. Dopo aver vinto un concorso internazionale di canto a Ginevra, si stabil\u00ec in Svizzera, proseguendo successivamente gli studi in Italia con Riccardo Stracciari, Apollo Granforte e Carlo Tagliabue.\nNel 1946 debutt\u00f2 alla Scala ne \"L'amore delle tre melarance\". Nel 1948 fu Callistene in \"Poliuto\" al Teatro Donizetti di Bergamo, nel 1949 interpret\u00f2 \"La Sena festeggiante\" al Teatro La Fenice di Venezia e Varlaam in \"Boris Godunov\" alla Scala.\nAncora alla Scala, nel 1950 fu Marmeladoff in \"Raskolnikoff\" di Heinrich Sutermeister e nel 1951 Skula ne \"Il principe Igor\". Uno dei suoi maggiori successi fu Trulove nella prima assoluta de \"La carriera di un libertino\" nel 1951 a Venezia.\nFu presente inoltre in diversi degli altri principali teatri italiani e in importanti sedi europee, come Salisburgo, Vienna, Parigi, Aix en Provence."}
{"id": "3846814", "revid": "1442080", "url": "https://it.wikipedia.org/wiki?curid=3846814", "title": "Montreal Classic 1978 - Singolare", "text": "Il singolare del torneo di tennis Montreal Classic 1978, facente parte del WTA Tour 1978, ha avuto come vincitrice Caroline Stoll che ha battuto in finale Fran\u00e7oise D\u00fcrr 6-3, 6-2."}
{"id": "3846815", "revid": "131145", "url": "https://it.wikipedia.org/wiki?curid=3846815", "title": "Premi\u00e8re dame", "text": ""}
{"id": "3846818", "revid": "3115", "url": "https://it.wikipedia.org/wiki?curid=3846818", "title": "Il diario del vampiro - L'alba", "text": "Il diario del vampiro - L'alba \u00e8 il 10\u00ba libro della saga di \"Il diario del vampiro\" di Lisa J. Smith, pubblicato il 15 marzo 2011 negli Stati Uniti e il 12 gennaio 2012 in italiano. \u00c8 la seconda parte di \"The Vampire Diaries. The Return: Midnight\".\nTrama.\nStefan, Elena, Meredith la signora Flowers recuperano Matt dal processo per lo stupro di Caroline, svelando la vera identit\u00e0 della ragazza che si trasforma in un lupo. Al pensionato della signora Flowers, Shinichi e poi Misao fanno credere al gruppo di essere Stefan, per sapere dove si trova la sfera stellata della kitsune, ma vengono imprigionati nella dispensa sotterranea. Shinichi riesce ad uscire e a distruggere l'edificio con i malach. Mentre Meredith, Matt e la signora Flowers si rifugiano a casa di Matt, Stefan ed Elena decidono di recarsi nella Dimensione Oscura, da Damon e Bonnie. Qui, grazie ad una premonizione della strega, il gruppo parte per la Guardiola dei Sette Tesori, dove si trova un'enorme sfera stellata il cui potere potrebbe salvare Fell's Church. In citt\u00e0, nel frattempo, Meredith scopre che i due gemelli kitsune sono solo pedine nelle mani di Inari, dea volpe che conoscono sotto le mentite spoglie di nonna Saitou, che fino a quel momento li aveva sempre aiutati. Nella Dimensione Oscura, Stefan, Damon, Bonnie ed Elena raggiungono il Mondo Sotterraneo, superando due prove: la prima \u00e8 attraversare una lunga distesa di ghiaccio che ricopre il Lago Specchio Argentato della Morte, mentre la seconda \u00e8 attraversare uno strapiombo camminando su un ponte instabile. Arrivati al castello della Guardiola, trovano Sage che spiega al gruppo che possono attraversare solo una delle porte che porta ai sette tesori kitsune. Scelta la porta dietro la quale credono si trovi la sfera, la varcano, incamminandosi attraverso una distesa coperta dall'ombra di un albero magico, il Grande Albero. Durante il cammino, incontrano di nuovo Shinichi che, dopo una lotta con Damon e Stefan, confessa di essersi pentito di aver servito Inari e muore. Anche Misao perde la vita poich\u00e9, ormai troppo debole, \u00e8 stata assorbita dal fratello. Il gruppo trova la potente sfera stellata ai piedi dell'albero, mentre a Fell's Church, la signora Flowers, Meredith e Matt affrontano Inari. Bonnie cerca di prendere la sfera, ma l'albero le scaglia contro dei neri rami ricurvi. Per salvarla, Damon si lancia su di lei, venendo trafitto al cuore. Il vampiro, morente, confessa il suo amore per Elena la quale, disperata, cerca di mantenerlo in vita con il proprio sangue. Non riuscendoci, la ragazza, distrutta, utilizza le Ali della Distruzione, che polverizzano l'albero e la sfera stellata, causando la morte di Inari e la salvezza di Fell's Church. Sage mette in salvo il trio e spiega che potrebbero contrattare per la salvezza di Damon alla Corte Celestiale, offrendo i tesori kitsune alle tre regine. Dopo aver rubato alcuni tesori, i quattro vengono scortati alla Corte delle Guardiane: parlando con loro, Elena scopre che hanno causato la morte dei suoi genitori mentre tentavano di ucciderla per arruolarla tra le Guardiane. Furiosa, pretende che le regine riportino Fell's Church alla normalit\u00e0 e Damon in vita in cambio dei tesori. Le tre regine sono disposte ad esaudire le sue richieste, ma non a resuscitare Damon, perch\u00e9 i vampiri non hanno un'anima. Elena cerca quindi di distruggere la Corte Celestiale con il potere delle proprie Ali, ma viene fermata da una Guardiana e, su ordine delle regine, viene privata della maggior parte suoi Poteri, tra cui quelli delle Ali. Rassegnata, accetta l'offerta delle tre sovrane e se ne va, tornando a Fell's Church con Bonnie e Stefan. Mentre Elena si risveglia in camera sua, a casa di zia Judith, sulla luna pi\u00f9 piccola del mondo sotterraneo, dove si trovava l'albero ormai distrutto, Damon si risveglia a nuova vita, grazie alle gocce di Potere della sfera stellata che piovono su di lui."}
{"id": "3846819", "revid": "767487", "url": "https://it.wikipedia.org/wiki?curid=3846819", "title": "Eremiasaurus heterodontus", "text": "L\u2019eremiasauro (Eremiasaurus heterodontus) \u00e8 un rettile marino estinto, appartenente ai mosasauri. Visse nel Cretaceo superiore (Maastrichtiano, circa 68 milioni di anni fa) e i suoi resti fossili sono stati ritrovati in Marocco. \nDescrizione.\nQuesto mosasauro, come tutti i suoi parenti, possedeva un corpo allungato e idrodinamico, una coda appiattita lateralmente e arti trasformati in pinne. Il cranio era dotato di numerosi denti di dimensioni e forma molto variabili (da qui il nome specifico \"heterodontus\", che significa \u201cdai denti differenti\u201d). I resti fossili di \"Eremiasaurus\" comprendono due scheletri parziali con cranio e colonna vertebrale.\n\"Eremiasaurus heterodontus\" era un mosasauro di medie dimensioni, con una lunghezza del cranio di circa 70 cm; l'intero animale doveva essere lungo circa 5 m (LeBlanc et al., 2012). Il cranio \u00e8 robusto, ma non tanto quanto in alcune specie di \"Prognathodon\". La porzione preorbitale \u00e8 leggermente pi\u00f9 grande della met\u00e0 della lunghezza totale cranio e la regione frontale \u00e8 espansa. \"Eremiasaurus\" \u00e8 caratterizzato da una dentatura eterodonte, con denti anteriori superiori e inferiori che si intersecavano fra loro. I denti della parte mediana delle mascelle sono coni alti, compressi lateralmente, a lama leggermente curva con carene anteriori e posteriori seghettate, e superfici smaltate lisce segnate da deboli sfaccettature che si estendono fino a due terzi dell'altezza.\nClassificazione.\nQuesto mosasauro \u00e8 stato descritto per la prima volta nel 2012, sulla base di resti provenienti dai fosfati del Marocco. I fossili mostrano spiccate somiglianze con quelli di \"Plotosaurus\", un altro mosasauro del Maastrichtiano proveniente per\u00f2 dalla California; in particolare, con questo genere \"Eremiasaurus\" condivide il grande numero di vertebre pigali. Un'analisi cladistica ha individuato una serie di caratteristiche di \"Eremiasaurus\" condivise anche con \"Globidens\" e \"Prognathodon\", altri mosasauri del Cretaceo terminale dalle insolite specializzazioni dentarie. Secondo questa analisi, il taxon dei Globidensini sarebbe parafiletico e si tratterebbe di forme via via pi\u00f9 specializzate (fino ad arrivare a \"Eremiasaurus\"), poste alla base del taxon Plotosaurini, comprendente mosasauri dal corpo eccezionalmente idrodinamico come \"Plotosaurus\" e \"Mosasaurus\". "}
{"id": "3846820", "revid": "22356", "url": "https://it.wikipedia.org/wiki?curid=3846820", "title": "Eremiasaurus", "text": ""}
{"id": "3846821", "revid": "1442080", "url": "https://it.wikipedia.org/wiki?curid=3846821", "title": "Toyota Classic 1978 - Singolare", "text": "Il singolare del torneo di tennis Toyota Classic 1978, facente parte del WTA Tour 1978, ha avuto come vincitrice Chris Evert che ha battuto in finale Martina Navr\u00e1tilov\u00e1 7-6, 0-6, 6-3."}
{"id": "3846833", "revid": "113497873", "url": "https://it.wikipedia.org/wiki?curid=3846833", "title": "Benigno Bossi (patriota)", "text": "Capitano civico durante i moti del 1814, fu dapprima controrivoluzionario, ma conobbe presto Federico Confalonieri e pass\u00f2 dalla parte dei rivoltosi.\nAmbasciatore in Piemonte e poi esiliato a Lione e Ginevra, si spost\u00f2 poi a Edimburgo e a Londra.\nCospiratore, fu condannato a morte nel 1824, ma in contumacia: tornato a Milano nel 1848, fu ambasciatore a Londra.\nSi ritir\u00f2 e mor\u00ec a 82 anni a Ginevra."}
{"id": "3846834", "revid": "287204", "url": "https://it.wikipedia.org/wiki?curid=3846834", "title": "Thunderbird Classic 1978 - Singolare", "text": "Il singolare del torneo di tennis Thunderbird Classic 1978, facente parte del WTA Tour 1978, ha avuto come vincitrice Martina Navr\u00e1tilov\u00e1 che ha battuto in finale Tracy Austin 6-4, 6-2."}
{"id": "3846836", "revid": "348618", "url": "https://it.wikipedia.org/wiki?curid=3846836", "title": "Ruadh", "text": "Origine e diffusione.\nSi tratta di un epiteto gaelico che significa \"rosso\", usato spesso come soprannome per le persone dai capelli rossi; lo stesso termine si ritrova anche nei nomi Ruaidhr\u00ed e Radha, ed \u00e8 semanticamente affine ai nomi Akane, Rossella e Fulvio. Era portato, ad esempio, dal fuorilegge scozzese Raibeart Ruadh MacGregor, su cui \u00e8 probabilmente basato il personaggio di Robin Hood.\nLa forma scozzese \"Roy\" \u00e8 un'anglicizzazione, usata anche in olandese e occasionalmente associata al francese \"roi\", \"re\". Da Ruadh deriva inoltre il nome Rowan.\nOnomastico.\nL'onomastico si pu\u00f2 festeggiare il 15 aprile in memoria di san Ruadhan di Lorrha, abate, confessore e uno dei Dodici apostoli d'Irlanda."}
{"id": "3846838", "revid": "47767", "url": "https://it.wikipedia.org/wiki?curid=3846838", "title": "Ruadh\u00e1n", "text": ""}
{"id": "3846842", "revid": "2730", "url": "https://it.wikipedia.org/wiki?curid=3846842", "title": "US Indoors 1978 - Singolare", "text": "Il singolare del torneo di tennis US Indoors 1978, facente parte del WTA Tour 1978, ha avuto come vincitrice Chris Evert che ha battuto in finale Virginia Wade 6\u20137, 6\u20132, 6\u20134."}
{"id": "3846844", "revid": "1543377", "url": "https://it.wikipedia.org/wiki?curid=3846844", "title": "Distretto di Tahuan\u00eda", "text": "Il distretto di Tahuania \u00e8 un distretto del Per\u00f9 nella provincia di Atalaya (regione di Ucayali) con 7.284 abitanti al censimento 2007.\n\u00c8 stato istituito il 2 luglio 1943."}
{"id": "3846845", "revid": "287204", "url": "https://it.wikipedia.org/wiki?curid=3846845", "title": "Distretto di Tahuania", "text": ""}
{"id": "3846847", "revid": "1543377", "url": "https://it.wikipedia.org/wiki?curid=3846847", "title": "American Championship car racing", "text": "Gli American Championship car racing (in lingua italiana traducibile Campionato americano auto da corsa) sono quelle serie automobilistiche, organizzate da federeazioni sportive statunitensi, che riguardano le cosiddette \"open wheel cars\" (\"vetture a ruote scoperte\").\nOrganizzati negli Stati Uniti d'America, praticamente dagli albori della storia dell'automobilismo, e cio\u00e8 dal lontano 1902, al momento sono rappresentati da un'unica serie, la Indy Racing League (che dal 2008 ha assorbito la Champ Car), tuttavia in passato alcune serie si sono sovrapposte nel corso delle varie stagioni. Salvo in rare eccezioni, fenomeno che si \u00e8 sviluppato maggiormente negli ultimi anni, le competizioni hanno vita su circuiti automobilistici statunitensi.\nFederazioni organizzatrici.\nNel corso degli anni pi\u00f9 federazioni automobilistiche hanno dato l'egida alle varie serie automobilistiche.\nCampionati.\nUSAC Gold Crown Championship.\nDiscorso a parte merita la serie USAC Gold Crown Championship. Nata nel 1979, fu in pratica il \"canto del cigno\" della USAC National Championship, per il primo biennio si disput\u00f2 in concomitanza con il nascente Campionato CART, poi ancora per tre stagioni, il titolo venne assegnato su poche gare selezionate del Campionato CART, mentre dal 1985 fino alla sua ultima stagione, 1995, il titolo venne assegnato al vincitore della 500 miglia di Indianapolis.\nPer i superiori motivi, dal 1985 il campionato si struttura sulla sola 500 miglia di Indianapolis ecco quindi che Rick Mears ha conquistato ben 6 titoli con 3 CART e 3 \"Gold Crown\" del 1984, 1988 e 1991 e Emerson Fittipaldi ha vinto tre titoli: 2 \"Gold Crown\" del 1989 e del 1993, 1 titolo CART sempre del 1989.\nAlbo d'oro.\nUSAC National Championship.\n\u00c8 A.J. Foyt con sette titoli il pilota pi\u00f9 vincente della serie.\nCART e Champ Car Series.\n\u00c8 il francese S\u00e9bastien Bourdais con quattro titoli il pilota pi\u00f9 vincente della serie. Nel 2007 all'ultima edizione del campionato ha tolto questo record a due glorie della serie CART Rick Mears e Bobby Rahal farmatisi a tre.\nIRL e IndyCar Series.\n\u00c8 lo scozzese Dario Franchitti con quattro titoli il pilota pi\u00f9 vincente della serie. Campione in carica, il pilota di origine italiana si era aggiudicato, nel 2007, l'ultima edizione della IRL prima della fusione con la Champ Car, e nelle quattro edizioni sin qui disputate della serie unica, ha vinto le edizioni dal 2009 al 2011."}
{"id": "3846849", "revid": "1573940", "url": "https://it.wikipedia.org/wiki?curid=3846849", "title": "Microsciurus flaviventer", "text": "Lo scoiattolo nano dell'Amazzonia (Microsciurus flaviventer ) \u00e8 un piccolo scoiattolo arboricolo originario delle regioni nord-orientali del Sudamerica.\nTassonomia.\nAttualmente, gli studiosi riconoscono otto sottospecie di scoiattolo nano del Centroamerica:\nDescrizione.\nLo scoiattolo nano dell'Amazzonia misura 25-27,3\u00a0cm di lunghezza. Di solito la coda \u00e8 pi\u00f9 breve del corpo; \u00e8 relativamente sottile, pi\u00f9 affusolata all'estremit\u00e0 e ricoperta di peli color bianco sporco. La regione dorsale \u00e8 prevalentemente marrone e finemente brizzolata, ma la sua colorazione varia dal rossastro al verde oliva. Il ventre \u00e8 ricoperto di folti peli arancioni, che si fanno pi\u00f9 brillanti sul petto. Le orecchie sono brevi e non oltrepassano la sommit\u00e0 del capo. La pelliccia dietro le orecchie \u00e8 giallo pallida, con brevi peli non visibili lungo il margine delle orecchie.\nDistribuzione e habitat.\nLo scoiattolo nano dell'Amazzonia vive nel bacino amazzonico, a ovest dei fiumi Rio Negro e Madeira, in Colombia, Ecuador, Per\u00f9 e Brasile. Si incontra dal livello del mare fino a 2000 m di quota. \u00c8 una specie propria delle foreste pluviali tropicali.\nBiologia.\nLo scoiattolo nano dell'Amazzonia \u00e8 prevalentemente diurno. Sebbene sia solitamente solitario, durante la stagione riproduttiva si riunisce in coppia. Costruisce nidi costituiti da una palla di foglie finemente imbottita di fibre vegetali.\nSi nutre principalmente degli artropodi che riesce a trovare sui tronchi, ma anche di frutti e noci di palma.\nLe abitudini riproduttive di questa specie non sono note, ma una specie simile, lo scoiattolo nano del Centroamerica (\"Microsciurus alfari\"), d\u00e0 alla luce i piccoli tra la fine di aprile e giugno, e lo stesso potrebbe valere anche per \"M. flaviventer\". All'interno di una femmina catturata furono trovati due embrioni. Come negli altri scoiattoli, l'allevamento dei piccoli \u00e8 compito esclusivo della madre.\nConservazione.\nLa principale minaccia per la sopravvivenza di \"M. flaviventer\" \u00e8 la deforestazione, ma le notizie inerenti questa specie sono cos\u00ec poche che la IUCN la inserisce tra quelle a status indeterminato."}
{"id": "3846851", "revid": "1442080", "url": "https://it.wikipedia.org/wiki?curid=3846851", "title": "Brighton International 1978 - Singolare", "text": "Il singolare del torneo di tennis Brighton International 1978, facente parte del WTA Tour 1978, ha avuto come vincitrice Virginia Ruzici che ha battuto in finale Betty St\u00f6ve 5\u20137, 6\u20132, 7\u20135."}
{"id": "3846852", "revid": "119466548", "url": "https://it.wikipedia.org/wiki?curid=3846852", "title": "Antonio Lorenzini", "text": "Biografa.\nNato da una famiglia contadina in un piccolo borgo di montagna. Frequent\u00f2 soltanto le due classi elementari allora obbligatorie.\nFu arruolato all'entrata dell'Italia nella prima guerra mondiale e, a fine 1915, venne gravemente ferito e sub\u00ec l'amputazione di una gamba. Consegu\u00ec allora la licenza elementare, si spos\u00f2, ebbe due figli e visse nel paese natale per il resto della sua vita lavorando come impiegato comunale.\nDurante la seconda guerra mondiale era impiegato all'anagrafe e nel 1943, dopo l'8 settembre, inizi\u00f2 ad aiutare molti soldati sbandati, fornendo loro falsi documenti, per sottrarli alla cattura da parte dei tedeschi divenuti occupanti. Fece poi lo stesso per Vittore Colorni, in fuga da Mantova con la sua famiglia, e per la famiglia Norsa, permettendo loro di rifugiarsi salvi a Roma.\nNel 1964 ricevette la Croce di Cavaliere al Merito e il 12 aprile 2001 venne riconosciuto Giusto tra le nazioni dallo Yad Vashem."}
{"id": "3846857", "revid": "2131089", "url": "https://it.wikipedia.org/wiki?curid=3846857", "title": "Albo d'oro del campionato finlandese di calcio", "text": "Quello che segue \u00e8 l'elenco dei vincitori del Campionato finlandese di calcio."}
{"id": "3846858", "revid": "1442080", "url": "https://it.wikipedia.org/wiki?curid=3846858", "title": "Porsche Tennis Grand Prix 1978 - Singolare", "text": "Il singolare del torneo di tennis Porsche Tennis Grand Prix 1978, facente parte del WTA Tour 1978, ha avuto come vincitrice Tracy Austin che ha battuto in finale Betty St\u00f6ve 6\u20133, 6\u20133."}
{"id": "3846860", "revid": "1924342", "url": "https://it.wikipedia.org/wiki?curid=3846860", "title": "Qazbek Geter\u00efyev", "text": "Possiede il passaporto russo."}
{"id": "3846862", "revid": "287204", "url": "https://it.wikipedia.org/wiki?curid=3846862", "title": "Qazbek Geteriyev", "text": ""}
{"id": "3846864", "revid": "461603", "url": "https://it.wikipedia.org/wiki?curid=3846864", "title": "Kazbek Geteriev", "text": ""}
{"id": "3846865", "revid": "1305772", "url": "https://it.wikipedia.org/wiki?curid=3846865", "title": "Notte senza fine", "text": ""}
{"id": "3846876", "revid": "1442080", "url": "https://it.wikipedia.org/wiki?curid=3846876", "title": "WTA Argentine Open 1978 - Singolare", "text": "Il singolare del torneo di tennis WTA Argentine Open 1978, facente parte del WTA Tour 1978, ha avuto come vincitrice Caroline Stoll che ha battuto in finale Emilse Rapponi 6-3, 6-2."}
{"id": "3846883", "revid": "2039587", "url": "https://it.wikipedia.org/wiki?curid=3846883", "title": "Collegio Ludovicianum", "text": "Il Collegio Ludovicianum \u00e8 un collegio dell'Universit\u00e0 Cattolica del Sacro Cuore di Milano.\nStoria.\nIl Collegio nasce nel 1934 unitamente al Collegio Augustinianum per volere di Agostino Gemelli. Entrambi i Collegi erano situati nello stesso edificio in via Necchi 5, dove ancora oggi sono visibili le due targhe. Il Collegio Ludovicianum si caratterizza per essere un luogo di accoglienza per alcuni tra i pi\u00f9 meritevoli studenti dell'Universit\u00e0 Cattolica.\nIl Collegio deve il suo nome a Ludovico Necchi, figura centrale nella storia dell'Universit\u00e0 Cattolica del Sacro Cuore, co-fondatore della stessa insieme a Padre Agostino Gemelli.\nNel 1992 il Collegio viene trasferito in via Osimo 10.\nNel 2001 si ha la cosiddetta \"terza nascita\", dopo quelle gi\u00e0 descritte del 1921 e del 1992, poich\u00e9 il Collegio viene trasferito nella nuova sede di via San Vittore 35, un edificio completamente ristrutturato, situato nelle vicinanze della Basilica di Sant'Ambrogio in pieno centro storico della citt\u00e0 di Milano. \nIl direttore, su nomina del Rettore, appartiene all'ambiente universitario (ambito accademico o amministrativo). L'assistente spirituale \u00e8 un sacerdote appartenente al Centro Pastorale.\nLa gestione logistica del Collegio Ludovicianum \u00e8 esercitata direttamente dall'Universit\u00e0 Cattolica attraverso EDUCatt, la fondazione dell'Universit\u00e0 Cattolica che ha lo scopo di promuovere il diritto allo studio secondo le normative nazionali e regionali. "}
{"id": "3846888", "revid": "287204", "url": "https://it.wikipedia.org/wiki?curid=3846888", "title": "Eckerd Tennis Open 1978 - Singolare", "text": "Il singolare del torneo di tennis Eckerd Tennis Open 1978, facente parte del WTA Tour 1978, ha avuto come vincitrice Virginia Wade che ha battuto in finale Anna-Maria Fern\u00e1ndez 6\u20134, 7\u20136."}
{"id": "3846889", "revid": "729019", "url": "https://it.wikipedia.org/wiki?curid=3846889", "title": "Isola Dolgij", "text": "L'isola Dolgij (in russo: \u043e\u0441\u0442\u0440\u043e\u0432 \u0414\u043e\u043b\u0433\u0438\u0439, \"ostrov Dolgij\"; in italiano \"isola lunga\") \u00e8 un'isola nel mare della Pe\u010dora (la parte sud-orientale del mare di Barents), Russia.\nAmministrativamente appartiene al Zapoljarnyj rajon del Circondario autonomo dei Nenec, nell'Oblast' di Arcangelo (Circondario federale nordoccidentale).\nGeografia.\nL'isola Dolgij si trova a nord della baia della Chajpudyra (\u0425\u0430\u0439\u043f\u0443\u0434\u044b\u0440\u0441\u043a\u0430\u044f \u0433\u0443\u0431\u0430). L'isola \u00e8 lunga e stretta, ha una lunghezza di 38\u00a0km per 4\u00a0km di larghezza massima; la sua parte meridionale si trova a soli 12\u00a0km dal continente. Si estende approssimativamente da nord-ovest a sud-est e ci sono isole minori ad entrambe le sue estremit\u00e0, che sono un prolungamento della stessa struttura sottomarina.\nL'isola \u00e8 piatta, con un'altezza massima di 18\u00a0m, ed \u00e8 caratterizzata dalla presenza di molti piccoli laghi e stagni. La vegetazione \u00e8 quella tipica della tundra\nStoria.\nStepan Gavrilovi\u010d Malygin (\u0421\u0442\u0435\u043f\u0430\u043d \u0413\u0430\u0432\u0440\u0438\u043b\u043e\u0432\u0438\u0447 \u041c\u0430\u043b\u044b\u0433\u0438\u043d) intraprese un viaggio a partire dall'isola Dolgij nel 1736-1737. C'erano due navi in questa spedizione (un distaccamento della Seconda spedizione in Kam\u010datka), la \"Pervyj\", comandata da Malygin, e la \"Vtoroj\", al cui comando era il capitano Aleksej Skuratov. Dopo aver imboccato l'allora poco esplorato mare di Kara, navigarono verso la foce del fiume Ob'. Malygin fece delle attente rilevazioni di queste aree fino ad allora quasi sconosciute della costa artica russa e fu in grado di disegnare la prima mappa abbastanza accurata delle coste artiche tra il fiume Pe\u010dora e l'Ob."}
{"id": "3846896", "revid": "1305772", "url": "https://it.wikipedia.org/wiki?curid=3846896", "title": "Passi nel buio", "text": ""}
{"id": "3846899", "revid": "287204", "url": "https://it.wikipedia.org/wiki?curid=3846899", "title": "Passi nel buio (romanzo)", "text": ""}
{"id": "3846901", "revid": "259021", "url": "https://it.wikipedia.org/wiki?curid=3846901", "title": "Capitano di giustizia", "text": "Il capitano di giustizia (o capitano giustiziere) era una carica di natura giuridica esistita in Italia in un'epoca compresa tra il Medioevo e l'inizio dell'Ottocento.\nStoria.\nDetto anche \"esecutore di giustizia\" o \"giustiziario\", la figura del capitano di giustizia venne introdotta nel Regno di Sicilia dalla Dinastia degli Altavilla, e si cominci\u00f2 a diffondere in tutta la penisola nel Quattrocento. \nNel Regno di Sicilia il \"capitano giustiziere\" era scelto tra i patrizi della citt\u00e0 per la durata di un anno e rappresentava, nel territorio, il Primo magistrato del regno. \nNelle terre feudali di Sicilia il diritto di scelta o nomina degli ufficiali di giustizia e degli amministratori locali generalmente spettava al feudatario, mentre nelle citt\u00e0 demaniali il potere di nomina spett\u00f2 al Monarca fino al XVI secolo, per poi passare al Vicer\u00e9 e/o al \"Presidente del Regno di Sicilia\" fino alla fine del Settecento. Nel 1812, con l'emanazione della nuova Costituzione siciliana, la figura del Capitano di giustizia venne definitivamente abrogata.\nIn Toscana venne introdotto nel 1425 e nel ducato di Milano venne introdotto nel 1447. Nelle aree di dominazione austriaca venne soppressa alla fine del Settecento, poi ripristinata in epoca napoleonica.\nCompetenza principale del capitano di giustizia era quella di capo della polizia, ed era responsabile dell'amministrazione giuridica della citt\u00e0, della sua difesa e dell'ordine pubblico. In genere si trattava di un nobile cittadino o di un forestiero laureato in legge.\nCome giusdicente, era subordinato un vicario, dottore in diritto civile e penale; come funzionario di polizia, un luogotenente. La sua giurisdizione riguardava prevalentemente le cause penali, e in alcuni casi anche le cause civili (solo in appello), ma in forma straordinaria poich\u00e9 queste ultime erano competenza del podest\u00e0.\nLetteratura.\nUn capitano di giustizia \u00e8 protagonista di una scena grottesca nel XII capitolo dei Promessi sposi."}
{"id": "3846909", "revid": "1305772", "url": "https://it.wikipedia.org/wiki?curid=3846909", "title": "Footsteps in the Dark", "text": ""}
{"id": "3846910", "revid": "2091899", "url": "https://it.wikipedia.org/wiki?curid=3846910", "title": "Collegio Paolo VI", "text": "Il Collegio Paolo VI \u00e8 un collegio per studenti universitari gestito dai Salesiani di don Bosco.\nStoria.\n\"Il Collegio Universitario Paolo VI\" nasce all'interno dell'\"Opera Salesiana San Domenico Savio\", fortemente voluta dall'allora arcivescovo di Milano, il cardinale Giovanni Battista Montini. Nel 1964 Montini, diventato papa con il nome di Paolo VI, benedisse la prima pietra dell'Opera, che oggi \u00e8 costituita da una chiesa, un oratorio e una residenza per studenti universitari intitolata proprio a Paolo VI."}
{"id": "3846911", "revid": "216537", "url": "https://it.wikipedia.org/wiki?curid=3846911", "title": "Indy500", "text": ""}
{"id": "3846913", "revid": "1305772", "url": "https://it.wikipedia.org/wiki?curid=3846913", "title": "Presagio di morte", "text": ""}
{"id": "3846917", "revid": "1543377", "url": "https://it.wikipedia.org/wiki?curid=3846917", "title": "Distretto di Yurua", "text": "Il distretto di Yurua \u00e8 un distretto del Per\u00f9 nella provincia di Atalaya (regione di Ucayali) con 1.631 abitanti al censimento 2007.\n\u00c8 stato istituito il 2 luglio 1943."}
{"id": "3846929", "revid": "88740", "url": "https://it.wikipedia.org/wiki?curid=3846929", "title": "Il pugnale di vetro", "text": ""}
{"id": "3846931", "revid": "1573940", "url": "https://it.wikipedia.org/wiki?curid=3846931", "title": "Microsciurus mimulus", "text": "Lo scoiattolo nano occidentale (Microsciurus mimulus ) \u00e8 un piccolo scoiattolo arboricolo originario delle regioni nord-orientali del Sudamerica.\nTassonomia.\nAttualmente, gli studiosi riconoscono tre sottospecie di scoiattolo nano occidentale:\nDescrizione.\nCon una lunghezza di 33\u201342\u00a0cm e un peso di 120 g, lo scoiattolo nano occidentale \u00e8 una specie di piccole dimensioni. Le orecchie sono corte e non sporgono al di sopra della sommit\u00e0 del capo. La colorazione del dorso \u00e8 marrone scuro o rossastra, finemente screziata di verde oliva. Alcuni esemplari presentano una caratteristica striscia larga di colore nero lungo la spina dorsale. La parte superiore della testa \u00e8 dello stesso colore del dorso. La regione ventrale \u00e8 ricoperta da folti peli di colore arancio. La coda \u00e8 molto pi\u00f9 corta del corpo. I sessi sono simili.\nDistribuzione e habitat.\nLo scoiattolo nano occidentale si incontra dalle regioni occidentali di Panama, compresa la regione del Dari\u00e9n, fino all'Ecuador nord-occidentale, attraverso la Colombia occidentale. Predilige le foreste pluviali tropicali primarie, ma talvolta si spinge al limitare della foresta.\nBiologia.\n\u00c8 una specie diurna, sia arboricola che terricola. Vive da sola o in coppia. Si nutre del lattice di certi alberi e degli insetti e degli altri artropodi che riesce a trovare sul tronco degli alberi e tra gli arbusti.\nConservazione.\nSebbene sia piuttosto suscettibile alla deforestazione, \u00e8 ancora molto diffuso e la IUCN lo inserisce tra le specie a rischio minimo."}
{"id": "3846932", "revid": "1442080", "url": "https://it.wikipedia.org/wiki?curid=3846932", "title": "Medibank International 2007 - Doppio femminile", "text": "Il doppio femminile del torneo di tennis Medibank International 2007, facente parte del WTA Tour 2007, ha avuto come vincitrici Anna-Lena Gr\u00f6nefeld e Meghann Shaughnessy che hanno battuto in finale Marion Bartoli e Meilen Tu 6-3, 3-6, 7-62."}
{"id": "3846958", "revid": "1442080", "url": "https://it.wikipedia.org/wiki?curid=3846958", "title": "Moorilla Hobart International 2007 - Doppio", "text": "Il doppio del torneo di tennis Moorilla Hobart International 2007, facente parte del WTA Tour 2007, ha avuto come vincitrici Elena Lichovceva e Elena Vesnina che hanno battuto in finale Anabel Medina Garrigues e Virginia Ruano Pascual 2\u20136, 6\u20131, 6\u20132."}
{"id": "3846970", "revid": "1869172", "url": "https://it.wikipedia.org/wiki?curid=3846970", "title": "Reggie Jackson (cestista 1990)", "text": "Caratteristiche tecniche.\n\u00c8 un giocatore dalla grande velocit\u00e0, eccellenti doti atletiche e un ottimo primo passo. Eclettico, \u00e8 in grado di giocare sia da guardia che da playmaker, anche se le sue caratteristiche farebbero propendere maggiormente per il primo ruolo. \u00c8 inoltre dotato di buona struttura fisica, con un'apertura di braccia molto ampia se messa in rapporto con la sua altezza, ma \u00e8 anche un difensore di ottimo livello.\nCarriera.\nGiovanili.\nNato a Pordenone in Italia (il padre era militare alla base di Aviano), Jackson si trasferisce dopo poco tempo negli USA a Colorado Springs. Dopo aver terminato le High School in Colorado, si trasferisce al Boston College dove si mette in mostra come cestista.\nNBA.\nViene scelto al Draft NBA 2011 come ventiquattresima scelta degli Oklahoma City Thunder. La prima stagione si conclude con una media di soli 3,1 punti ed 1,6 assist in 11,1 minuti per partita in 45 gare giocate; ha disputato inoltre alcune gare in D-League. Nonostante la squadra arrivi ai play-off, Reggie non gioca neanche una partita; in questa \"post-season\" i Thunder, guidati da Kevin Durant (miglior realizzatore), Russell Westbrook e James Harden (miglior sesto uomo) arriveranno alle Finals, perdendo contro i Miami Heat in 5 gare. Il 12 aprile 2012 aveva messo a referto il suo \"career-high\" di punti e minuti giocati, mettendo a referto 17 punti (7-12 dal campo), 4 rimbalzi e 2 assist in 28 minuti giocati contro i Portland Trail Blazers. Aggiorna il suo massimo in carriera 5 giorni dopo, il 17 aprile contro i Milwaukee Bucks, mettendo a referto 23 punti (8-18 dal campo), 6 rimbalzi e 5 assist in 36 minuti. Il 26 aprile 2014 contro i Memphis Grizzlies mette a referto 32 punti (11-16 da campo), 9 rimbalzi e 1 assist in 37 minuti conducendo la i Thunder alla vittoria.\nIl 19 febbraio 2015 viene ceduto ai Detroit Pistons in cambio di Kyle Singler.\nL'8 novembre 2015 contro i Portland Trail Blazers mette a referto 40 punti conditi da 5 assist e 5 rimbalzi (tirando 15/26 dal campo e 3/3 da tre punti) aggiornando cos\u00ec il suo career-high di punti."}
{"id": "3846972", "revid": "629628", "url": "https://it.wikipedia.org/wiki?curid=3846972", "title": "Yapese", "text": ""}
{"id": "3846980", "revid": "1442080", "url": "https://it.wikipedia.org/wiki?curid=3846980", "title": "Abierto Mexicano Telcel 2007 - Doppio femminile", "text": "Il doppio femminile del torneo di tennis Abierto Mexicano Telcel 2007, facente parte del WTA Tour 2007, ha avuto come vincitrici Lourdes Dom\u00ednguez Lino e Arantxa Parra Santonja che hanno battuto in finale \u00c9milie Loit e Nicole Pratt 6\u20133, 6\u20133"}
{"id": "3846984", "revid": "2175", "url": "https://it.wikipedia.org/wiki?curid=3846984", "title": "Toplij Stan", "text": ""}
{"id": "3846985", "revid": "339392", "url": "https://it.wikipedia.org/wiki?curid=3846985", "title": "Critics\u2019 Choice Movie Awards", "text": ""}
{"id": "3846988", "revid": "125629553", "url": "https://it.wikipedia.org/wiki?curid=3846988", "title": "'Ndrina D'Agostino", "text": "I \"D'Agostino\" sono una \"'ndrina\" di Laureana di Borrello, di Sant'Ilario dello Ionio e Canolo (in Provincia di Reggio Calabria), sono alleati dei De Stefano e dei Bellocco ed operano nel Locale di Canolo insieme ai Raso-Gullace-Albanese. Dal 2013 con l'operazione Saggezza, si scopre che il locale di Canolo di cui fanno parte a sua volta fa parte di una sovrastruttura chiamata \"Corona\".\nIn Sardegna opera il locale di Laureana di Borrello, con a capo i Ferrentino-Chindamo-Lamari-D'Agostino.\nStoria.\nStoricamente la sede operativa della famiglia \u00e8 sempre stata a Canolo.\nAnni '80 - Faida di Laureana.\nNegli anni ottanta quando nella faida di Laureana di Borrello aveva visto contrapposte le cosche Albanese-Cutell\u00e8-Tassone e i Ferrentino-Chindamo-Lamari-D'Agostino.\nLa faida scoppi\u00f2 perch\u00e9 n\u00e9 uno schieramento n\u00e9 l'altro erano d'accordo col vecchio capobastone Giuseppe Gullace. I Mancuso, i Piromalli e i Pesce appoggiavano il primo gruppo, i Bellocco appoggiavano il secondo gruppo ma dopo l'inconclusione della faida sono proprio loro a chiedere delle trattative.\nAgli Albanese viene affidato Acquaro, Candidoni, Dinami, Melicucco, Serrata e San Pietro di Carid\u00e0, ai Chindamo-Lamari Laureana di Borrello.\nI D'Agostino, poi, iniziarono ad avere un ruolo importante nel traffico internazionale di stupefacenti.\nAnni '90 - Faida di Sant'Ilario.\nIl 15 agosto 1990 scoppia la cosiddetta \"Faida di Sant'Ilario\".\nQuel giorno, viene ucciso Emanuele Quattrone (mandato dai De Stefano per proteggerlo dalla faida con gli Imerti) e secondo l'operazione \"Primaluce\" si apre una nuova faida tra i Belcastro-Romeo (Giuseppe Belcastro e Tommaso Romeo) si vogliono distaccare dai D'Agostino.\nNella faida, al capobastone Giuseppe D'Agostino sono stati imputati ben 10 omicidi, compresa l'uccisione di alcune persone su commissione della cosca Bellocco.\nIl 9 luglio 1990 avviene la strage di Barbasano."}
{"id": "3846993", "revid": "2175", "url": "https://it.wikipedia.org/wiki?curid=3846993", "title": "T\u00ebplij Stan", "text": ""}
{"id": "3846995", "revid": "729019", "url": "https://it.wikipedia.org/wiki?curid=3846995", "title": "McDonnell Douglas AH-64 Sea Apache", "text": "Il McDonnell Douglas AH-64 Sea Apache (chiamato anche Gray Thunder) fu lo studio di un elicottero, derivato dall'AH-64 Apache, destinato all'US Navy e al corpo dei Marine degli Stati Uniti, che lo avrebbero dovuto usare per sostituire gli AH-1J SeaCobra. Il Sea Apache, tuttavia, non fu mai finanziato dalle forze armate statunitensi e cos\u00ec il progetto rimase solo sulla carta.\nStoria del progetto.\nProposte per l'US Navy.\nGli studi per una versione navale dell'AH-64 Apache, da imbarcarsi su fregate, incrociatori, navi LHA e portaelicotteri, prese il via nel 1984 per merito dell'azienda statunitense McDonnell Douglas Helicopters, intenzionata a sottoporre il proprio lavoro sia all'US Navy che al corpo dei Marines in un'ottica di rimpiazzo degli AH-1J SeaCobra. Il \"Sea Apache\" avrebbe operato sia come elicottero d'attacco che come mezzo, limitato, di difesa aerea. In totale, nel corso del tempo, la McDonnell Douglas Helicopters avanz\u00f2 tre proposte per il Sea Apache, le quali hanno tra loro in comune propulsori (due turbine General Electric T700-GE-701), accorgimenti anti-corrosione, miglioramenti al sistema anti-interazione elettromagnetica, freni potenziati, punti di vincolo al terreno aggiuntivi, un sistema di navigazione Doppler e pale piegabili per risparmiare spazio nelle navi.\nOriginariamente, il Sea Apache non era altro che un AH-64A modificato che presentava un braccio di coda pieghevole, un ruotino di coda riposizionato, un radar di superficie, di scoperta aerea e inseguimento posizionato sul mozzo del rotore e, infine, la predisposizione per missili \"Harpoon\" e \"Sidewinder\". In seguito a test ingegneristici e a cambiamenti nei compiti e nelle missioni cui il Sea Apache fu destinato suggerirono alcune modifiche alla configurazione finale del velivolo. Uno dei problemi che emerse dall'inizio fu l'insufficiente larghezza del carrello d'atterraggio, che rendeva l'elicottero eccessivamente instabile sul ponte di una nave. Il carrello (completamente retrattile, anche se le ruote rimanevano comunque allo scoperto) venne quindi riprogettato e le ruote vennero sistemate alle estremit\u00e0 delle alette (dove tra l'altro potevano essere installati i missili Sidewinder).\nQuesta nuova configurazione del carrello d'atterraggio venne confermata nella seconda proposta del Sea Apache, privato del cannone automatico M230 Chain Gun (e del relativo deposito di munizioni) e con un radar montato sul \"naso\" in sostituzione del sistema TADS/PVNS dell'AH-64 Apache. Ulteriori novit\u00e0 erano la possibilit\u00e0 di caricare ulteriori due AIM-9L Sidewinder nella parte inferiore della fusoliera, stabilizzatori allungati, una coda pieghevole e il ruotino di coda retrattile.\nNella terza e ultima versione proposta, vennero eliminati gli \"sponson\" e allargato il naso per ospitare il radar APG-65, derivato da quello impiegato nell'F/A-18 Hornet, in grado di individuare e ingaggiare bersagli sia aerei che marittimi. Agli Harpoon si aggiunsero anche i missili Penguin (entrambi trasportabili in non pi\u00f9 di due unit\u00e0), mentre rimase la possibilit\u00e0 di caricare i Sidewinder. Nuova fu invece la capacit\u00e0 di rifornimento in volo, garantita grazie ad una sonda installata sotto l'abitacolo, nella parte destra della fusoliera. Venne anche predisposto l'utilizzo di un particolare congegno per facilitare l'atterraggio sulle navi in caso di mare mosso.\nVariante per l'USMC.\nLa McDonnell Douglas propose anche una versione dedicata all'United States Marine Corps, pensata per fornire supporto aereo ravvicinato e per espletare compiti di scorta ai mezzi da sbarco. La versione era armata con i missili Hellfire (a cui potevano essere sostituiti i BGM-71 TOW) e, a differenza della seconda e terza proposta per l'US Navy, manteneva il sistema TADS/PVNS. Il radome venne ricollocato dietro il rotore."}
{"id": "3846997", "revid": "1442080", "url": "https://it.wikipedia.org/wiki?curid=3846997", "title": "Bausch &amp; Lomb Championships 2007 - Doppio", "text": "Il doppio del torneo di tennis Bausch &amp; Lomb Championships 2007, facente parte del WTA Tour 2007, ha avuto come vincitrici Mara Santangelo e Katarina Srebotnik che hanno battuto in finale Anabel Medina Garrigues e Virginia Ruano Pascual 6\u20133, 7\u20136(4)"}
{"id": "3847005", "revid": "2146946", "url": "https://it.wikipedia.org/wiki?curid=3847005", "title": "Markieff Morris", "text": "Ha militato nella squadra di college dei Kansas Jayhawks ed \u00e8 stato scelto al 2011 NBA Draft dai Phoenix Suns con la 13\u00aa scelta assoluta.\nBiografia.\n\u00c8 il fratello gemello di Marcus Morris, cestista dei Los Angeles Clippers. I due giocarono insieme nei Phoenix Suns per 2 stagioni e mezzo (dal febbraio 2013 fino alla fine della stagione 2014-2015).\nNel 2016 passa ai Washington Wizards coi quali raggiunge per la prima volta in carriera i playoff, fermandosi nel 2017 alle semifinali (sconfitti in gara 7 dai Boston Celtics) e al primo turno nel 2018.\nViene poi ceduto agli Oklahoma City Thunder, e successivamente ai Detroit Pistons.\nSpecialista nel tiro da tre punti e solido giocatore difensivo, ha saputo ritagliarsi un ruolo fondamentale nella conquista del titolo Nba da parte dei Los Angeles Lakers. Proprio le sue caratteristiche da 3&amp;D e il contributo fornito nella stagione del titolo, hanno portato i Lakers a rinnovargli il contratto anche per la stagione 2020-2021."}
{"id": "3847006", "revid": "757396", "url": "https://it.wikipedia.org/wiki?curid=3847006", "title": "Chris Singleton", "text": ""}
{"id": "3847009", "revid": "121815942", "url": "https://it.wikipedia.org/wiki?curid=3847009", "title": "Shelvin Mack", "text": ""}
{"id": "3847010", "revid": "1544939", "url": "https://it.wikipedia.org/wiki?curid=3847010", "title": "Kawhi Leonard", "text": "Considerato uno dei migliori cinque giocatori attualmente in attivit\u00e0 in NBA, nonch\u00e8 uno dei migliori difensori di sempre. Ha vinto il titolo nelle stagioni 2013-14 con i San Antonio Spurs e nel 2018-19 con i Toronto Raptors venendo eletto entrambe le volte MVP delle finali: queste due vittorie lo rendono uno dei soli tre giocatori nella storia, insieme a Kareem Abdul-Jabbar e LeBron James, a vincere questo premio con due squadre diverse e il primo a vincerlo in due \"conference\" diverse.\nCaratteristiche tecniche.\nNoto per le sue eccezionali abilit\u00e0 in fase difensiva, tanto da essere stato insignito per due volte (nel 2015 e nel 2016) del premio come miglior difensore dell'anno, \u00e8 anche un ottimo realizzatore: proprio la sua completezza su entrambi i lati del campo ha portato Michael Jordan (a cui \u00e8 stato paragonato) a definirlo il miglior giocatore della Lega nel coniugare attacco e difesa.\nCarriera.\nHigh school.\nLeonard ha frequentato la Martin Luther King High School, nella sua citt\u00e0 natale alle porte di Los Angeles. Nel 2009, da senior, \u00e8 stato nominato \"Mr. Basketball California\" e si \u00e8 collocato alla quarantottesima posizione nella classifica dei migliori giocatori in prospettiva della nazione dalla rivista \"Rivals.com\".\nCollege.\nAl primo anno alla San Diego State, Leonard realizza una media di 12,7 punti e di 9,9 rimbalzi a partita. Nel 2010 viene nominato \"Mountain West Conference Men's Basketball Tournament MVP\".\nNBA.\nSan Antonio Spurs (2011-2018).\nLeonard viene selezionato come quindicesima scelta assoluta al draft NBA 2011 dagli Indiana Pacers, ma viene ceduto ai San Antonio Spurs in una complessa operazione per portare in Indiana George Hill, firmando con gli Spurs subito dopo la fine del lockout. Durante l'assenza, causa infortunio, di Emanuel Gin\u00f3bili, Gregg Popovich prova Leonard come suo sostituto nel quintetto base. Lui e il compagno di squadra Tiago Splitter vengono anche selezionati per giocare nel Rising Stars Challenge del 2012 come membri del Team Chuck di Charles Barkley. Successivamente, anche per via dell'ascesa di Danny Green e dell'acquisto di Stephen Jackson, Leonard ha cambiato ruolo, diventando l'ala piccola del quintetto base degli speroni.\nLeonard si classifica quarto nella corsa all'NBA Rookie of the Year Award, ricevendo qurantasette voti, e viene selezionato per l'All-Rookie First Team. Al termine della stagione, viene scelto per giocare nello \"USA Men\u2019s Select Team\", partecipando a un \"training camp\" contro la Nazionale statunitense.\nLa stagione 2013-14 sar\u00e0 l'anno della consacrazione per Leonard: grazie infatti alle sue ottime prestazioni in \"regular season\" e, soprattutto, nei playoffs, il giocatore conduce gli Spurs al loro quinto titolo. Il 10 giugno 2014, nella terza gara delle finals contro Miami, mette a segno un \"career high\" di 29 punti che permette alla sua squadra di vincere per 111-92. Le sue giocate (17.8 punti a partita con il 61% dal campo) e l'ottima marcatura su LeBron James nelle cinque partite contro gli Heat gli permetteranno di essere nominato MVP delle Finals a 22 anni e 350 giorni, diventando il terzo pi\u00f9 giovane di sempre a vincere questo titolo dietro ai soli Magic Johnson e il compagno di squadra Tim Duncan.\nAl termine di un'ottima stagione 2014-2015, in cui si laurea Defensive Player Of The Year, rinnova con gli Spurs per un periodo di cinque anni, con un contratto da 90 milioni di dollari. Vincer\u00e0 il premio di miglior difensore dell'anno anche nella stagione successiva, arrivando inoltre secondo nella corsa al premio di MVP, dietro Stephen Curry. Il 26 ottobre 2016 all'opening night mette a referto il suo \"career high\" di 35 punti, nella vittoria per 129-100 contro i Golden State Warriors, che ritoccher\u00e0 nella partita contro i Cleveland Cavaliers, segnandone 41.\nToronto Raptors - Il secondo anello (2018-2019).\nIl 18 luglio 2018, dopo lunghe controversie con la dirigenza di San Antonio legate alla condizione fisica del giocatore (pronto, secondo lo staff medico della squadra, per tornare a giocare, a differenza di quanto ritenuto dal giocatore stesso) Leonard viene scambiato insieme a Danny Green e 5 milioni di dollari, in cambio di DeMar DeRozan, Jakob P\u00f6ltl ed una scelta protetta al Draft 2019, diventando cos\u00ec un giocatore dei Toronto Raptors. Esordisce da titolare il 14 ottobre nella prima partita stagionale dei canadesi vinta per 116-104 contro i Cleveland Cavaliers, finalisti della passata stagione e orfani della loro ex stella LeBron James, realizzando una doppia doppia con 24 punti e 12 rimbalzi. Il 1\u00ba gennaio 2019 aggiorna, con 45 punti e una percentuale di tiro del 72,7%, il suo \"career high\" nella vittoria ai danni degli Utah Jazz senza mettere a segno alcun tiro da tre punti. Il 24 gennaio viene eletto dal pubblico nel quintetto titolare della Eastern conference per prendere parte all'NBA All-Star Game (terza volta per lui), venendo selezionato nel Team LeBron. Gioca 60 partite con le medie di 26,6 punti, 7,3 rimbalzi e 3,3 assist a partita, trascinando i Raptors al secondo posto della Eastern Conference e venendo incluso nel secondo quintetto All-NBA.\nDurante i Playoff i Raptors eliminano i Magic in cinque partite, per poi sconfiggere i 76ers in sette gare con un suo buzzer-beater dall'angolo. Nelle finali di Conference i Raptors incontrano i Bucks, trascinati da Giannis Antetokounmpo. Dopo essere andati sotto 0-2, Toronto riesce a vincere quattro partite consecutive (con lo straordinario apporto offensivo e difensivo di Leonard), approdando per la prima volta nella sua storia alle Finali NBA. In finale i Raptors trovano i Golden State Warriors, campioni in carica, privi per\u00f2 della superstar Kevin Durant. Toronto si laurea campione in sei partite, con Leonard che, dopo alcune ottime prestazioni, viene nominato MVP delle Finals per la seconda volta in carriera, diventando il terzo giocatore della storia a vincere il premio con due squadre diverse.\nLos Angeles Clippers (2019-).\nDopo aver incontrato nei primi giorni di free agency i dirigenti dei Toronto Raptors, dei Los Angeles Lakers e dei Los Angeles Clippers, Leonard annuncia la sua intenzione di firmare con quest\u2019ultimi un contratto da tre anni (con opzione sul terzo) da 109 milioni di dollari, dopo essersi assicurati le prestazioni dell\u2019All-Star Paul George, personalmente convinto da Leonard a chiedere il trasferimento ai Clippers.\nIl 21 novembre 2019, alla 15\u00aa gara stagionale, la coppia Leonard-George debutta insieme con la maglia dei Los Angeles Clippers. Entrambi i compagni giocano una partita vincente, che si conclude con 17 punti per Leonard, unitamente a 25 punti e 8 assist per George. Il 24 gennaio realizza la sua prima tripla-doppia in carriera con 33 punti, 10 rimbalzi e 10 assist nella vittoria 122-117 contro i Miami Heat. L'11 gennaio 2021 Leonard, nella partita vinta contro i Chicago Bulls, segna 35 punti, raggiungendo i 10.000 punti in carriera ed entrando nella classifica tra i migliori marcatori NBA.\nRecord personali.\n\"Dati aggiornati il 14 settembre 2020\""}
{"id": "3847012", "revid": "599013", "url": "https://it.wikipedia.org/wiki?curid=3847012", "title": "Mate \u0160estan", "text": ""}
{"id": "3847013", "revid": "124831178", "url": "https://it.wikipedia.org/wiki?curid=3847013", "title": "Isaiah Thomas", "text": "Caratteristiche tecniche.\nDi ruolo playmaker, \u00e8 un giocatore molto bravo nella metacampo offensiva a segnare (sia da 2 in penetrazione, dalla media distanza e da 3 punti) e a fornire assist ai compagni; per\u00f2, a causa della limitata statura patisce molto in fase difensiva.\nCon i suoi 175\u00a0cm rientra tra i giocatori pi\u00f9 bassi nella storia dell'NBA.\nCarriera.\nCollege.\nFrequenta l'Universit\u00e0 del Washington dove gioca con il numero due sulle spalle, lo stesso vestito da Nate Robinson, ex stella NBA, nonch\u00e9 suo mentore. Gi\u00e0 da subito il suo impatto nella squadra degli Huskies \u00e8 molto positivo e, nella sua prima stagione, riesce a mantenere una media di 15,5 punti, 2,6 assist e 3,0 rimbalzi per partita. Inoltre, viene nominato matricola dell'anno della Pac-10. Continua a migliorare le sue medie nei due anni successivi e, il 31 marzo 2011, si rende eleggibile per il Draft NBA.\nSacramento Kings (2011-2014).\nDopo una buona carriera universitaria nei Washington Huskies (16,4 punti, 3,5 rimbalzi, 4,0 assist e 1,2 palle recuperate di media a partita nell'arco di tre stagioni), viene scelto nel Draft NBA 2011 dai Sacramento Kings con la sessantesima ed ultima scelta. Pur essendo stato scelto nell'ultima posizione del draft, ha fornito subito un buon apporto alla squadra californiana, entrando stabilmente in quintetto da dopo la pausa di febbraio per l'All-Star Game. Il 19 febbraio registra la sua prima doppia-doppia segnando 23 punti e 11 assist contro i Cleveland Cavaliers. In seguito alle sue buone prestazioni ha vinto in due distinte occasioni (nei mesi di marzo e aprile) il premio come migliore matricola del mese della Western Conference: si tratta di un record, dal momento che nella storia della NBA nessun giocatore scelto all'ultima posizione nel draft era riuscito ad ottenere tale riconoscimento. A fine stagione viene inserito nel NBA All-Rookie Second Team e arriva settimo nelle votazioni per il titolo di Rookie Of The Year.\nIl 12 gennaio 2013 segna il suo massimo di punti in carriera in una singola partita NBA (34) contro i Miami Heat. Il successivo 15 febbraio gioca nel Rookie Challenge dell'All-Star Game, nel quale segna 18 punti e serve 10 assist ai compagni in 21 minuti di gioco. Nel suo secondo anno da professionista disputa complessivamente 79 partite, 62 delle quali in quintetto base, con medie di 13,9 punti, 2,0 rimbalzi e 4,0 assist in 26,9 minuti di media a partita.\nIl 9 dicembre 2013 ha fatto 12 assist in una partita vinta per 112-97 contro i Dallas Mavericks; eguaglia questa prestazione il 22 febbraio, in una vittoria casalinga per 105-98 contro i Boston Celtics. Il 19 gennaio 2014 ha segnato 38 punti in una sconfitta per 108-93 sul campo degli Oklahoma City Thunder. Il 18 marzo 2014 ha fatto registrare la prima tripla doppia in carriera, mettendo a referto 24 punti, 11 rimbalzi e 10 assist. A causa di un infortunio ha saltato 10 delle ultime 12 partite di regular season, chiudendo la stagione con medie di 20,3 punti, 2,9 rimbalzi, 6,3 assist, 1,3 palle recuperate e 0,1 stoppate a partita (tutti massimi in carriera) in 34,7 minuti giocati di media a partita.\nPhoenix Suns (2014-2015).\nIl 12 luglio 2014 firma un contratto sign-and-trade con i Kings e viene ceduto ai Phoenix Suns in cambio di 7 milioni di dollari e i diritti su Alex Oriakhi. Il 14 agosto 2015 si sottopone con successo ad una artroscopia del polso destro a seguito di un infortunio subito l'anno precedente. All'esordio con la maglia dei Suns registra 23 punti 3 assist e 1 rimbalzo nella vittoria contro i Los Angeles Lakers per 119-99. Nella gara successiva disputatasi il 31 ottobre 2014 mette di nuovo a referto 23 punti diventando il quarto giocatore dei Phoenix Suns, dopo Tom Chambers, A.C. Green e Tom Gugliotta a segnare almeno 23 punti nelle prime due gare di esordio con la squadra dell'Arizona.\nDopo aver saltato 8 incontri a causa di un infortunio alla caviglia, rientra in campo il 12 dicembre mettendo a segno 10 punti nella sconfitta per 103-105 contro i Detroit Pistons. Il 21 gennaio mette a segno il suo season-high segnando 27 punti nella vittoria per 118 a 113 contro i Portland Trail Blazers. Il 5 febbraio partecipa all'NBA Skills Challenge diventando cos\u00ec il pi\u00f9 basso giocatore ad avervi preso parte.\nBoston Celtics (2015-2017).\nStagione 2014-2015 e 2015-2016.\nIl 19 febbraio 2015 viene ceduto ai Boston Celtics in cambio di Marcus Thornton e di una prima scelta protetta al Draft NBA 2016. Tre giorni dopo, partendo dalla panchina, mette a segno 21 punti e 5 rimbalzi nel suo debutto con la maglia dei Celtics. Il 2 marzo viene nominato giocatore della settimana della Eastern Conference. L'8 aprile, mettendo a referto 34 punti, registra il suo nuovo season-high; questa performance lo aiuta ad essere nominato per la seconda volta giocatore della settimana della Eastern Conference. Nel suo esordio ai playoff mette a segno 22 punti, 10 assist e 5 rimbalzi nella sconfitta contro i Cleveland Cavaliers. I Cavaliers vincono la serie in quattro gare e Thomas arriva secondo nelle votazioni per il Sixth Man Of The Year Award, dietro a Lou Williams.\nIl 28 gennaio 2016 viene nominato riserva della Eastern Conference per l'All Star Game, diventando la scelta pi\u00f9 bassa di sempre a partecipare alla competizione (dal tipo di Draft in vigore dal 1989) e il pi\u00f9 basso di sempre assieme a Calvin Murphy. L'8 febbraio viene nominato Giocatore della Settimana della Eastern Conference. Il 24 aprile 2016 \u00e8 il giorno del suo career-high (nei playoff) raggiunto in gara 3 contro gli Atlanta Hawks, in cui segna 42 punti, con 12/24 al tiro e 5/12 da tre punti. Grazie alla sua prestazione, Boston vincer\u00e0 la prima partita della serie, portandosi sul momentaneo 2-1, per poi essere eliminata 4-2.\nStagione 2016-2017.\nNelle prime 21 partite della stagione segna 20 punti in ogni incontro tranne uno. Il 20 dicembre segna 44 punti (inclusi 36 dopo l'intervallo) nella vittoria contro i Memphis Grizzlies (112-109), segnando anche 7 triple. Il 30 dicembre 2016, nella vittoria contro i Miami Heat, mette a referto un nuovo career-high con 52 punti (6/13 da 2, 9/13 da 3, 13/13 tl), 29 dei quali nell'ultimo quarto dell'incontro. Thomas diviene, cos\u00ec, il quinto giocatore della franchigia a superare i 50 punti in un incontro. Il 4 gennaio 2017 nella gara vinta 115-104 contro gli Utah Jazz, oltre ad aver segnato 29 punti, realizza il proprio \"career-high\" di assist servendone 15. Durante il mese di gennaio mantiene una media di 32,9 punti per incontro, la terza migliore nella storia della franchigia dopo Paul Pierce e Larry Bird e viene eletto Giocatore del Mese. Il 16 febbraio, con i 29 punti messi a referto contro i Chicago Bulls, diventa il primo nella storia dei Celtics a superare quota 20 punti per pi\u00f9 di 40 partite consecutive, superando il precedente record di John Havlicek, che durava dalla stagione 1971-1972. A fine stagione diventer\u00e0 il terzo giocatore nella storia dei Celtics a segnare almeno 200 triple (assieme ad Antoine Walker e Paul Pierce) e il sesto a segnare almeno 2000 punti in stagione.\nThomas aiuta Boston a superare i Bulls nel primo round dei Playoffs per 4-2 dopo aver scoperto che, il giorno prima dell'inizio della serie, la sorella Chyna era morta in un incidente automobilistico. Il 3 maggio 2017 Thomas segna 53 punti (di cui 29 nei 17 minuti finali) nella gara 2 delle semifinali della Eastern Conference contro i Washington Wizards. Diventa cos\u00ec il primo giocatore nella storia dei Boston Celtics ad aver superato quota 50 sia in regular season che nei playoff. Nella conferenza stampa post-partita, il playmaker di Boston dedica questo suo successo alla scomparsa sorella Chyna (deceduta in un incidente stradale il 15 aprile) che avrebbe compiuto, la stessa notte, 23 anni. Kobe Bryant, dopo la gara, coni\u00f2 quello che a tutti gli effetti potr\u00e0 essere il suo soprannome definitivo, \"The Mighty IT\" (Il Potente IT). Tra l'altro lo stesso Kobe diede molti consigli a Thomas per i playoffs. Nella gara 7 registra 29 punti e 12 assist aiutando Boston a battere 4-3 Washington e raggiungendo le Finali di Conference. Dopo aver perso le prime due gare contro Cleveland, salta il resto della serie (persa per 4-1) a causa di un infortunio all'anca.\nCleveland Cavaliers (2017-2018).\nIl 31 agosto 2017 Thomas passa ai Cleveland Cavaliers in una trade che lo vede coinvolto insieme ai compagni di squadra Jae Crowder e Ante \u017di\u017ei\u0107, oltre che ad una prima scelta al Draft 2018 ed una seconda al Draft 2020. I Celtics ricevono in cambio Kyrie Irving, giocatore che ormai da tempo era in rotta con i Cavs e con il suo ex compagno di squadra LeBron James. Tuttavia ai Cavs non riesce ad ambientarsi dando anche molti problemi in spogliatoio, inoltre l'infortunio all'anca lo tormenta per la prima parte della stagione, costringendolo a non giocare. Il 2 gennaio 2018 Thomas esordisce in maglia Cavaliers, segnando 17 punti in soli 19 minuti contro i Portland Trail Blazers. Il 20 gennaio segna 24 punti contro gli Oklahoma City Thunder, partita persa 148 a 124.\nLos Angeles Lakers (2018).\nL'8 febbraio 2018 viene scambiato, insieme a Channing Frye e una scelta al primo turno nel draft 2018, per Jordan Clarkson e Larry Nance Jr. con i Los Angeles Lakers. Registra 22 punti e 6 assist al suo esordio con i californiani, avvenuto con una sconfitta contro i Dallas Mavericks. Il 1\u00ba marzo 2018 mette invece a referto 29 punti e 6 assist nella partita vinta per 131-113 in casa dei Miami Heat. Il 29 marzo si sottopone ad un'operazione all'anca che lo costringe a stare fuori per il resto della stagione.\nDenver Nuggets (2018-2019).\nIl 13 luglio 2018 firma un contratto annuale da 2 milioni di dollari con i Denver Nuggets. Il 14 febbraio 2019 disputa la sua prima partita al ritorno dall'infortunio nel successo per 120-118 contro i Sacramento Kings segnando 8 punti in 13 minuti.\nWashington Wizards (2019-2020).\nDopo l'esperienza nella franchigia del Colorado, il 10 luglio 2019 firma un annuale con i Washington Wizards.\nIl 4 gennaio 2020 \u00e8 stato espulso dopo soli 88 secondi nella sconfitta contro i Portland Trail Blazers.\nIl 6 febbraio seguente, dopo avere disputato 40 partite con la franchigia capitolina, viene ceduto tramite una trade a 3 squadre, che ha coinvolto anche i New York Knicks, ai Los Angeles Clippers, salvo poi venire tagliato due giorni dopo."}
{"id": "3847014", "revid": "121206531", "url": "https://it.wikipedia.org/wiki?curid=3847014", "title": "Josh Harrellson", "text": ""}
{"id": "3847016", "revid": "131358", "url": "https://it.wikipedia.org/wiki?curid=3847016", "title": "Sportivnyj Klub Irty\u0161 Pavlodar", "text": ""}
{"id": "3847021", "revid": "17654", "url": "https://it.wikipedia.org/wiki?curid=3847021", "title": "Selezione a multilivello", "text": ""}
{"id": "3847022", "revid": "169919", "url": "https://it.wikipedia.org/wiki?curid=3847022", "title": "Diego De La Vega", "text": ""}
{"id": "3847026", "revid": "1442080", "url": "https://it.wikipedia.org/wiki?curid=3847026", "title": "Estoril Open 2007 - Doppio femminile", "text": "Il doppio femminile del torneo di tennis Estoril Open 2007, facente parte del WTA Tour 2007, ha avuto come vincitrici Andreea Vanc e Anastasija Rodionova che hanno battuto in finale Lourdes Dom\u00ednguez Lino e Arantxa Parra Santonja 6-3, 6-2."}
{"id": "3847031", "revid": "110157", "url": "https://it.wikipedia.org/wiki?curid=3847031", "title": "T\u00ebplyj Stan (Mosca)", "text": "Il quartiere T\u00ebplyj Stan (, \"campo caldo\") \u00e8 un quartiere di Mosca sito nel Distretto Sud-occidentale.\n\u00c8 stato edificato nel 1972, sui luoghi dove sorgevano gli abitati di Kon'kovo e Verchnye T\u00ebplye Stany e il territorio compreso tra essi. Prima della riforma amministrativa del 1991, era parte del quartiere \u010cer\u00ebmu\u0161kij.\nNel quartiere si trova l'altura T\u00ebplostanskaja, che \u00e8 il punto pi\u00f9 elevato della citt\u00e0 di Mosca dal 1960 (anno di inclusione del quartiere) con i suoi 254,6 metri sul livello del mare (130 sul livello della Moscova) all'incrocio del Novojasenevskij prospekt con via Profsojuznaja.\nIl quartiere ospita un parco boschivo."}
{"id": "3847033", "revid": "116415301", "url": "https://it.wikipedia.org/wiki?curid=3847033", "title": "Melinda McGraw", "text": ""}
{"id": "3847037", "revid": "287204", "url": "https://it.wikipedia.org/wiki?curid=3847037", "title": "Bosbull", "text": ""}
{"id": "3847038", "revid": "46420564", "url": "https://it.wikipedia.org/wiki?curid=3847038", "title": "Bosbuell", "text": ""}
{"id": "3847042", "revid": "1543377", "url": "https://it.wikipedia.org/wiki?curid=3847042", "title": "\u010cer\u00ebmu\u0161ki", "text": "Il quartiere \u010cer\u00ebmu\u0161ki (, \"ciliegi\") \u00e8 un quartiere di Mosca sito nel Distretto Sud-occidentale.\nPrende il nome dall'omonimo abitato, menzionato per la prima volta nel XVI secolo. Il nome pu\u00f2 derivare dai ciliegi (\"\u010der\u00ebmuchi\") abitualmente presenti nell'area o dal nome del fiume \u010ceremchi, affluente di sinistra della Kotlovka]."}
{"id": "3847045", "revid": "62748", "url": "https://it.wikipedia.org/wiki?curid=3847045", "title": "Renato Zanella", "text": "Vita.\nZanella ha studiato danza classica nella sua citt\u00e0 natale. Dopo il conseguimento del diploma di maturit\u00e0, si \u00e8 trasferito a Cannes all'Ecole Superieure de Dance di Rosella Hightower, dove ha completato la sua formazione artistica di danza classica. Nel 1982 ha ottenuto il suo primo ingaggio come ballerino a Basilea da Heinz Spoerli. Nel 1985 entra a far parte dello Stuttgarter Ballett. Nel 1993, su decisione della direttrice di balletto Marcia Haydee, viene nominato coreografo permanente dello Stuttgarter Ballett. Nel 1995 diventa direttore artistico e capo coreografo alla Staatsoper di Vienna. Questa carica \u00e8 stata da lui ricoperta per dieci anni, sino al termine della stagione 2004/2005. Renato Zanella inoltre, dal 2001 al 2005, \u00e8 stato direttore artistico della scuola di ballo del Teatro dell'Opera di Vienna. Dal 2005 al 2011 ha operato su scala mondiale in qualit\u00e0 di artista autonomo. Nel settembre 2011 \u00e8 stato nominato Direttore del Balletto Nazionale Greco ad Atene.\nOpere.\nLa prima coreografia di Renato Zanella nel 1989 fu \u201cDie andere Seite\u201d (L'altro lato) che mostr\u00f2 nell'ambito degli spettacoli Junge Choreographen (Giovani coreografi) della societ\u00e0 Noverre di Stoccarda. Le sue coreografie successive \u201cDistanz\u201d (Distanza) (1989) e \u201cEin Tag\u201d (Un giorno) (1990) ebbero anch'esse il loro debutto in questo contesto. Lo Stuttgarter Ballett inser\u00ec Die andere Seite (L'altro lato) nel suo repertorio. Nel 1991 segu\u00ec Stati d'animo per Marcia Hayd\u00e9e e Richard Cragun, cos\u00ec come Triptychon (trittico), che venne rappresentato durante i Ludwigsburger Schlossfestspielen (Festival di Ludwigsburg). Alla premi\u00e8re dell'opera Perseo e Andromeda di Salvatore Sciarrino (allestimento: Gerald Thomas), Renato Zanella ha curato la coreografia dei movimenti dei cantanti. Per le studentesse della Cranko John School, che parteciparono al Prix de Lausanne, ha creato, a partire dal 1991, numerosi assoli; per la serie laboratorio Hinter den Kulissen des Balletts (Dietro le quinte del balletto), dal 1992 realizz\u00f2 piccoli pezzi per Birgit Keil, Marcia Hayd\u00e9e, Richard Cragun e Christoph Lechner. Nell'aprile del 1992, premi\u00e8re a Stoccarda, Renato Zanella tenne il primo balletto integrale: Mann im Schatten (L'uomo nell'ombra). Nell'estate del 1992 coreograf\u00f2 Voyage per Vladimir Malakhov.\nNel novembre 1993, per lo Stuttgarter Ballett segu\u00ec Empty Place, nel marzo 1993 Black Angels e nel dicembre 1993 il suo secondo balletto integrale, Mara Hari, con Marcia Hayd\u00e9e nel ruolo di protagonista. Nel giugno 1993 cre\u00f2 Apollo per la Scuola di John Cranko e Vladimir Malakhov; nel dicembre 1993 Konzertantes Duo per Les Ballets de Monte-Carlo. Nel dicembre 1994 per Les Ballets de Monte-Carlo present\u00f2 Watching Waters, nell'aprile 1995 presso Introdans venne da lui rappresentato Pieces of Earth, nel settembre 1996 Love Beyond, nell'ottobre 1999 Ostarrichi, nel settembre 2001 Harlekin &amp; Colombine, nel settembre 2003 Concerto Italiano. Per il balletto della Deutsche Oper di Berlino cre\u00f2 nel febbraio 1998... schatten von sehnsucht... (... ombre di nostalgia \u2026), Last Blues, nell'ottobre 1999, alla Deutsche Oper di Berlino, fu responsabile per la coreografia di Moses und Aron (prodotto da G\u00f6tz Friedrich). Nel 2003 coreograf\u00f2 per una co-produzione del Teatro Sao Carlos di Lisbona e il Teatro Mariinsky di San Pietroburgo, le danze per l'opera Die Zauberin (L'incantatrice) (regia: David Pountney). Per la Neue Oper di Vienna coreograf\u00f2 nel 2005 Die sieben Tods\u00fcnden (I sette peccati capitali). Per una co-produzione del Festival di Bregenz e della Royal Opera House Covent Garden elabor\u00f2 la coreografia di Maskerade (regia: David Pountney)(Bregenz Festival). Al gala per il 200\u00ba compleanno di August Bournonville a Copenaghen, present\u00f2 From Vienna With Love.\nNella stagione 2005/2006, Renato Zanella coreograf\u00f2 per Birgit Keil a Karlsruhe il balletto Der Spielmann (allestimento: rosalie). Empty Place venne incluso nel repertorio del Teatro Municipale de Lima. Il balletto integrale Wolfgang Amadeus per il Teatro dell'Opera Madlenianum di Belgrado. Nel novembre 2007, R.Z. coreograf\u00f2 per il Balletto del Teatro dell'Opera di Roma la serata di balletto Peer Gynt. Nell'aprile del 2008 cre\u00f2 per il Balletto del Badischen Staatstheater di Karlsruhe, \u201cAmandi\". Per il gruppo di flamenco \"Compa\u00f1\u00eda Suite Espa\u00f1ola\", nel 2011 venne realizzato \"Brishen\". I giochi \"Apollo\" e \"Firebird\", ha coreografato per la Fondazione Arena di Verona 2011 coreograf\u00f2 i pezzi \u201cApollo\u201d e \u201cFeuervogel\u201d. Sempre nel 2011, segu\u00ec la coreografia \"Barocco\".\nNell'ottobre 1993, Renato Zanella si present\u00f2 per la prima volta come coreografo alla Staatsoper di Vienna con Voyage. La sua prima creazione per il Balletto dell'Opera di Vienna, La Chambre, debutt\u00f2 nel febbraio 1994. Nel marzo 1994, il Wiener Staatsopernballett scrittur\u00f2 l'opera Empty Place. Per il suo debutto come direttore artistico di ballo della Wiener Staatsoper, nel settembre 1995, Renato Zanella scelse Konzertantes Duo. Nel dicembre 1995 cre\u00f2 per Vladimir Malakhov \u201cMon Euridice\u201d. Nell'aprile 1996, per la serata Stravinskij: Symphony, Movements, Sacre, R.Z. coreograf\u00f2 la sua prima serata integrale per la Kompanie. Nel maggio 1996, debutt\u00f2 Black Angels e a giugno segu\u00ec alla Volksoper di Vienna una nuova versione di Mata Hari. Nel febbraio 1997 present\u00f2 Elements all'Odeon di Vienna, nel marzo 1997 cre\u00f2 Alles Walzer.\nLove Beyond, nel giugno 1997, faceva parte del balletto fuori programma all'Odeon. Memento Mori debutt\u00f2 nel novembre 1997, in collaborazione con\"Wien modern\", nel dicembre 1997 rappresent\u00f2 Laus Deo. Nel marzo 1998, ebbe luogo il debutto del balletto Wolfgang Amad\u00e9, nell'aprile 1998 cre\u00f2 Die sieben letzten Worte per l'\"OsterKlang Vienna '98\", in giugno segu\u00ec Mythos per il \u201eN\u00d6 Donaufestival '98\u201c. Nel novembre 1998 debutt\u00f2 la sua versione del Bolero di Maurice Ravel all'Opera di Vienna. La sua versione di Cenerentola con musica di Johann Strauss usc\u00ec nel dicembre 1999 all'Opera di Vienna. Nel 1999 coreograf\u00f2 inoltre assoli per Carla Fracci e Manuel Legris. Nel marzo 2000 cre\u00f2 il balletto Beethoven Opus 73. Nel novembre 2000 present\u00f2 la sua nuova versione di Lo schiaccianoci e nell'aprile del 2002 quella di Spartaco. Nel giugno 2003 coreograf\u00f2 Sensi (in anteprima al Festival di Beethoven a Bonn), nel dicembre 2003 present\u00f2 la sua nuova versione di Kadettenball e Duke's Nuts. Per la serata Diaghilev (premi\u00e8re: 23 marzo 2005) coreograf\u00f2 il balletto Petrushka (musica: Igor Stravinskij, scenografia: Christian Ludwig Attersee, costumi: Christof Cremer) e Renard (musica: Igor Stravinskij, scenografia: Hermann Nitsch, costumi: Anne Marie Legenstein).\nNel 2000 Renato Zanella diede il via all'iniziativa di balletto \"off ballett special\", nel quale membri disabili e non dell'Associazione Culturale \"ich bin o.k.\" ballavano insieme con membri del Balletto dell'Opera di Vienna. Oltre a spettacoli in matin\u00e9e all'Opera di Vienna, la partecipazione all'apertura della stagione di Ballo dell'Opera di Vienna nel 2001 e lo spettacolo in tourn\u00e9e al Teatro dell'Opera Nazionale di Varsavia nel 2004 costituiscono alcuni dei punti salienti del \"off ballett special\".\nRenato Zanella, all'Opera di Stato di Vienna, coreograf\u00f2 anche il balletto nelle opere Rienzi, der Letzte der Tribunen (regia: David Pountney), Le Proph\u00e8te (regia: Hans Neuenfels) e Guillaume Tell (regia: David Pountney). Diresse la regia dei movimenti in Don Giovanni (scenografia: Roberto de Simone) e in Rom\u00e9o et Juliette (scenografia: Juergen Flimm); coreograf\u00f2 per Jen\u016ffa (scenografia: David Pountney), per Der Riese vom Steinfeld (scenografia: Juergen Flimm), per Jonny spielt auf (scenografia: G\u00fcnter Kr\u00e4mer) e per Daphne (scenografia: Nicola Joel). Studi\u00f2 inoltre la coreografia per Le nozze di Figaro (scenografia: Giorgio Strehler). Nel dicembre 2007, debutt\u00f2 l'opera La Juive all'Opera di Zurigo, per la quale Zanella coreograf\u00f2 gli inserimenti di balletto. Anche gli inserimenti di danza nell'opera\"A Flowering Tree\" di John Adams, che debutt\u00f2 nel maggio 2008 al Teatro dell'Opera di Chicago con la scenografia di Nicola Raab, vennero coreografati da Renato Zanella. Nel 2011, la premi\u00e8re dell'opera \"Die Trojaner\", con la regia di David Pountney, tenutasi alla Deutsche Oper di Berlino, ebbe inserimenti di danza coreografati da Renato Zanella. Nel maggio 2011 l'operetta \"La vedova allegra\" debutt\u00f2 alla Volksoper di Vienna con la scenografia di Marco Arturo Marelli e gli inserimenti di danza di Renato Zanella.\nRenato Zanella ha creato spesso per numerosi festival: nel 1997 debutt\u00f2 la sua creazione Wiener Blut, nell'ambito del festival \u201eIm Puls Tanz Wien 97\u201c. Nel 2000 per Altaussee fu realizzato il balletto Via Salis e per il festival di Linz, la coreografia di Adiemus Live! Con Karl Jankins nel 2001 per i concerti dell'Estate culturale di Attergau, realizz\u00f2 Renard, Gymnop\u00e9dies Trois e Die Geschichte vom Soldaten, per il festival 2003 di Linz Die Gesch\u00f6pfe des Prometheus e il Karneval der Tiere con Sir Peter Ustinov, nel 2006 con Lalo Shifrin, nel 2007 con Ute Lemper e nel 2008 con George Fenton. Dal 2009, Renato Zanella \u00e8 responsabile artistico della divisione danza del Festival del Mar Egeo, sull'isola di Syros in Grecia. Per questo ha coreografato anche \"Zorba\" e\"Medea\u00b4s choice\", rifacendosi all'opera Medea di Mikis Theodorakis.\nRegista.\nNel 2009 Renato Zanella ampli\u00f2 la sua attivit\u00e0 artistica, dedicandosi anche a quella della lirica. Il suo primo lavoro in quest'ambito \"Cos\u00ec fan tutte\" al \"Festival Classico di Attersee\", fu accolto con estremo favore dal pubblico e dalla stampa.\nNel 2010 Zanella inscen\u00f2 la \"Carmen\" di Bizet al sesto \"Festival dell'Egeo\" sull'isola di Syros, dove lavora come responsabile artistico della divisione danza. Al Festival del Mar Egeo 2011 inscen\u00f2 \"La Traviata\" con Natalia Ushakova nel ruolo di Violetta.\nPer le riprese televisive dei Concerti di Capodanno della Filarmonica di Vienna, Renato Zanella ha curato la coreografia di Enfantillage nel 1994, mentre nel 1995 quella di Proce\u00df-Polka e Perpetuum mobile, nel 2000 Cs\u00e1rd\u00e1s dall'opera \u201c Ritter Pasman\u201d e il valzer Marien-Kl\u00e4nge, nel 2001 Harlekin-Polka e Der Kobold, nel 2003 Hellenen-Polka, e nel 2005 Fata Morgana e An der sch\u00f6nen blauen Donau. Per il Concerto di Capodanno 2010, coreograf\u00f2 la polka mazur \"Ein Herz, ein Sinn\" e il valzer \"Morgenbl\u00e4tter\". Per il Ballo dell'Opera di Vienna realizz\u00f2 nel 1996 An der sch\u00f6nen blauen Donau e Opern-Soiree-Polka, nel 1997 Carnevals-Botschafter e Marsch D-Dur, nel 1998 Tausend und eine Nacht e Persischer Marsch, nel 1999 Rosen aus dem S\u00fcden e Banditen-Galopp, nel 2000 Opern-Maskenball-Quadrille e Freikugeln, nel 2001 Seviliana e Galop tratto da Le Trouv\u00e8re, nel 2002 Die Sch\u00f6nbrunner, nel 2003 Wo die Citronen bl\u00fchn'n e Tritsch-Tratsch-Polka, nel 2004 Carmen Quadrille und Hopser-Polka. Ha inoltre firmato coreografie per Vladimir Malakhov (Luigi XIV), Simona Noja (Strauss incontra Verdi), Roberto Bolle (Ave Verum), un assolo che fu rappresentato in occasione di una cerimonia in Vaticano, per Giuseppe Picone (Dying Swan) e Shoko Nakamura (Ombra), per il film Jedermanns Fest (regia: Fritz Lehner) e per il \"World Sports Awards of the Century\" all'Opera di Stato di Vienna e per il concerto a Tokyo \"Toyota Millennium Concert\" .\nNel 1995 e 1999 Renato Zanella veniva chiamato a far parte della giuria del concorso di danza Prix de Lausanne, nel 1998 ha fatto parte della giuria del Concorso internazionale di danza di Parigi, nel 1999 del Concorso internazionale di coreografia classica di Parigi, del Concorso internazionale di Balletto di Lussemburgo e del Concorso di coreografia di Hannover (come nel 2007), nel 2000 \u00e8 stato vicepresidente del 2\u00ba Concorso internazionale di balletto a St.P\u00f6lten e membro della giuria del Monaco Dances Forum, nel 2001 presidente onorario dell'\u00d6TR-Contest f\u00fcr Ballett und Zeitgen\u00f6ssischen Tanz di Vienna e giurato ai concorsi di Lussemburgo, Helsinki (competizione coreografica) e al Prix Dom P\u00e9rignon del Balletto di Amburgo.\nOnorificenze.\nNel 1995 gli veniva assegnato dalla rivista \"Danza &amp; Danza\", a Venezia, al Teatro \"La Fenice\", il premio per il \"miglior coreografo italiano all'estero\". Nel 2000 veniva insignito a Roma, per i suoi meriti coreografici, del \"Premio Internazionale Gino Tani\", nel 2001 a St. P\u00f6lten del premio Jakob Prandtauer-Preis. \"Danza &amp; Danza\" gli assegnava nel 2001 il premio dell'anno come \"Migliore Direttore Artistico\". Renato Zanella ha ricevuto la Croce d'Onore Austriaca per la Scienza e l'Arte. La sua coreografia a serata intera di Peer Gynt, per il Balletto dell'Opera di Roma, consegu\u00ec il premio come migliore nuova produzione italiana del 2007."}
{"id": "3847047", "revid": "1970900", "url": "https://it.wikipedia.org/wiki?curid=3847047", "title": "Crux Vaticana - Croce di Giustino II", "text": "La Crux Vaticana o Croce di Giustino II, \u00e8 una croce processionale e reliquiario della vera Croce (stauroteca), uno dei pi\u00f9 antichi sopravvissuti, se non il pi\u00f9 antico, oggi conservata nel Museo del Tesoro della basilica di San Pietro in Vaticano.\nStoria.\nSi tratta di una \u00abcroce gemmata\u00bb, nota anche da raffigurazioni pittoriche come l'affresco della nicchia occidentale del battistero rinvenuto nella catacomba di Ponziano; la croce \u00e8 in argento dorato e adorna di gemme, come era usanza per gli oggetti liturgici utilizzati nelle cappelle palatine e nella corte imperiale di Costantinopoli,; risalente al VI secolo, fu donata non al Papa, in quanto il pontefice non aveva ancora all'epoca assunto prerogative di governo civile, ma al popolo di Roma, probabilmente rappresentato dal \"Dux Romae\" o dal \"Magister militum\", massimi rappresentanti dell'autorit\u00e0 imperiale a capo dell'amministrazione civile della Citt\u00e0 Eterna, tra VI e prima met\u00e0 dell'VIII secolo, noti dalle lettere di papa Gregorio I, da parte dell'imperatore d'Oriente Giustino II, che regn\u00f2 dal 565 al 578, e dalla moglie, l'imperatrice consorte Sofia."}
{"id": "3847053", "revid": "405659", "url": "https://it.wikipedia.org/wiki?curid=3847053", "title": "Rovaniemi (distretto)", "text": ""}
{"id": "3847056", "revid": "405659", "url": "https://it.wikipedia.org/wiki?curid=3847056", "title": "Tornionlaakso (distretto)", "text": ""}
{"id": "3847059", "revid": "405659", "url": "https://it.wikipedia.org/wiki?curid=3847059", "title": "Oulu (distretto)", "text": ""}
{"id": "3847062", "revid": "405659", "url": "https://it.wikipedia.org/wiki?curid=3847062", "title": "Raahe (distretto)", "text": ""}
{"id": "3847063", "revid": "767487", "url": "https://it.wikipedia.org/wiki?curid=3847063", "title": "Jasenevo (Mosca)", "text": "Il quartiere Jasenevo () \u00e8 un quartiere di Mosca sito nel Distretto Sud-occidentale.\nViene menzionato per la prima volta come villaggio Jasinovskoe nel XIV secolo tra le propriet\u00e0 del principe Ivan I di Russia.\nEntra a far parte del territorio di Mosca nel 1960, e dalla fine degli anni 1970 \u00e8 soggetto ad un'intensa urbanizzazione residenziale."}
{"id": "3847068", "revid": "1543377", "url": "https://it.wikipedia.org/wiki?curid=3847068", "title": "Juan Gargurevich", "text": "Dal 1954 a oggi, ha lavorato in numerosi quotidiani peruviani (\"La Cr\u00f3nica\", \"Sur de Tacna\", \"Correo\", \"Expreso\", \"Extra\", \"La Voz\") e attualmente \u00e8 editorialista per \"La Primera\".\n\u00c8 stato direttore della Scuola di Comunicazione della Universidad Nacional Mayor de San Marcos, dove tuttora insegna Storia dei media. Ha anche insegnato giornalismo alla Facolt\u00e0 di Scienze e Arte della Comunicazione della Pontificia Universit\u00e0 Cattolica del Per\u00f9. \u00c8 considerato uno dei migliori storici del giornalismo peruviano."}
{"id": "3847069", "revid": "182396", "url": "https://it.wikipedia.org/wiki?curid=3847069", "title": "Parthiscus", "text": ""}
{"id": "3847073", "revid": "599013", "url": "https://it.wikipedia.org/wiki?curid=3847073", "title": "Anja R\u00fccker", "text": ""}
{"id": "3847076", "revid": "287204", "url": "https://it.wikipedia.org/wiki?curid=3847076", "title": "Anja Rucker", "text": ""}
{"id": "3847077", "revid": "110157", "url": "https://it.wikipedia.org/wiki?curid=3847077", "title": "Libe\u0159", "text": "Libe\u0159 \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3847079", "revid": "729019", "url": "https://it.wikipedia.org/wiki?curid=3847079", "title": "Stazione di Belfast Great Victoria Street", "text": "La stazione di Great Victoria Street ( in inglese britannico \"Great Victoria Street railway station\") \u00e8 una stazione ferroviaria che fornisce servizio a Belfast, contea di Antrim, Irlanda del Nord. Insieme alla stazione di Belfast Central \u00e8 la pi\u00f9 importante fermata ferroviaria dell'intero Ulster ed \u00e8 una delle quattro del centro della citt\u00e0 con City Hospital e Botanic.\nUbicazione.\nLa stazione si trova, come suggerito dal nome, vicino alla Great Victoria Street, una delle vie commerciali pi\u00f9 importanti della citt\u00e0. La posizione \u00e8 molto pi\u00f9 centrale di quella di Belfast Central e la stazione di Great Victoria \u00e8 molto vicina anche al Crown Liquor Saloon e al teatro dell'opera della citt\u00e0.\nStruttura.\nLa stazione presenta due banchine per quattro binari, una situata in mezzo ai binari 1 e 2, una in mezzo ai binari 3 e 4. I binari 2 e 3 sono gli unici due che proseguono in entrambe le direzioni. La Great Victoria Street \u00e8 il polo principale del servizio suburbano di Belfast ed \u00e8 il terminale delle linee per Derry, Larne, Bangor e Newry.\nTreni.\nDa luned\u00ec a sabato c'\u00e8 un treno ogni mezzora verso Portadown o Newry in una direzione e verso Bangor nell'altra, con treni aggiuntivi nelle ore di punta. Di sera la frequenza diminuisce a un treno per ora. Di domenica c'\u00e8 un treno per ogni direzione ogni ora su queste linee, mentre su quella per Larne ce n'\u00e8 uno ogni due ore. Durante i giorni festivi ci sono 5 treni giornalieri verso Derry per ogni direzione.\nFuturo.\nSi sta realizzando un quinto binario per fare in modo che la stazione diventi il capolinea dell'Enterprise, servizio intercity Dublino-Belfast."}
{"id": "3847085", "revid": "1782831", "url": "https://it.wikipedia.org/wiki?curid=3847085", "title": "Dalla Valle", "text": ""}
{"id": "3847088", "revid": "599013", "url": "https://it.wikipedia.org/wiki?curid=3847088", "title": "Marco Ant\u00f4nio de Mattos Filho", "text": "Caratteristiche tecniche.\n\u00c8 un esterno sinistro di centrocampo, mancino di piede, ma si pu\u00f2 adattare anche a fare il difensore laterale sinistro; ha una buona corsa ed un buon fisico.\nCarriera.\nClub.\nGli inizi.\nDopo aver giocato per otto anni nelle giovanili di vari club brasiliani tra cui la Juventude, l'Internacional, il Gr\u00eamio, il Vasco da Gama e il Palmeiras, ottiene la sua prima convocazione in prima squadra nel 2006, rimanendo una riserva. Solo nel 2007 debutta nel Botafogo dove totalizza appena 5 gare.\nFigueirense e Fluminense.\nLa stagione successiva con il Figueirense disputa la prima stagione da titolare, mettendo a segno 5 reti in 27 gare. Nel 2009 viene acquistato a titolo definitivo dalla Fluminense per ricoprire un ruolo da titolare. L'anno successivo, insieme ai suoi compagni di squadra, conquista il Brasileir\u00e3o.\nRoma.\nIl 30 gennaio 2012 viene ingaggiato dalla Roma con la formula del prestito con diritto di riscatto fissato a 4.5 milioni di euro.\nIl 19 febbraio esordisce contro il , subentrando nella ripresa al posto di Miralem Pjani\u0107. Il 1\u00ba aprile sigla la sua prima rete contro il Novara, gara terminata 5 a 2 per i \"giallorossi\". Sigla altre due reti contro e Napoli, concludendo la stagione con 3 reti in 15 presenze.\nIl 29 giugno viene acquistato a titolo definitivo dalla Roma per 3,5 milioni di euro; con la societ\u00e0 italiana firma un contratto fino al 30 giugno 2016. Il 2 settembre 2012 realizza il suo primo gol nella stagione 2012-2013: segna all'Inter tirando da molto vicino alla linea di fondo e riuscendo a superare il portiere Castellazzi. La partita \u00e8 finita 1-3 in favore dei \"giallorossi\".\nPrestiti a Hellas Verona e Al-Ittihad.\nIl 31 gennaio 2014 viene acquisito in prestito dall'Hellas Verona. Fa il suo esordio con la maglia \"giallobl\u00f9\" il 2 febbraio 2014 nella vittoriosa trasferta (gara vinta per 2-1) contro il .Il 27 aprile segna la sua prima rete contro il , match finito 4 a 0 a favore degli \"scaligeri\". Conclude la stagione con 15 presenze e 2 goal in campionato. Al termine della stagione il Verona ha deciso di non esercitare il diritto di riscatto sul giocatore.\nIl 2 luglio 2014 passa all'Al-Ittihad in prestito con diritto di riscatto fissato a 2.8 milioni di \u20ac.\nIl ritorno a Udine e il nuovo prestito.\nIl 18 agosto 2015 viene ceduto a titolo definitivo all'Udinese con cui firma un contratto quadriennale.\nIl 18 gennaio 2016 viene ceduto in prestito fino al termine della stagione agli arabi dell'Al Ahli.\nIl ritorno in Brasile.\nIl 15 luglio dello stesso anno torna in Brasile alla Fluminense.\nIl 22 febbraio 2018, dopo aver collezionato 40 presenze e tre reti in tutte le competizioni, rimane svincolato.\nStatistiche.\nPresenze e reti nei club.\n\"Statistiche aggiornate al 28 dicembre 2017.\""}
{"id": "3847090", "revid": "110157", "url": "https://it.wikipedia.org/wiki?curid=3847090", "title": "Lichoceves", "text": "Lichoceves \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3847091", "revid": "287204", "url": "https://it.wikipedia.org/wiki?curid=3847091", "title": "Lisnice", "text": ""}
{"id": "3847099", "revid": "110157", "url": "https://it.wikipedia.org/wiki?curid=3847099", "title": "Vnukovo (Mosca)", "text": "Il quartiere Vnukovo () \u00e8 un quartiere di Mosca sito nel Distretto Occidentale. \nGeografia.\nConsiste di due exclave della citt\u00e0, poste a sud-ovest dell'MKAD: l'abitato di Vnukovo, che comprende l'aeroporto omonimo, e l'abitato di Tolstopal'cevo.\nStoria.\nIl territorio di Vnukovo \u00e8 stato incluso nella citt\u00e0 di Mosca nel 1950, quello di Tolstopal'cevo nel 1984. I suoi confini rispetto all'Oblast' di Mosca sono stati ridefiniti nel giugno 2011 con la cessione in totale di 216 ettari all'\"oblast'\"."}
{"id": "3847101", "revid": "1318658", "url": "https://it.wikipedia.org/wiki?curid=3847101", "title": "YOD", "text": ""}
{"id": "3847102", "revid": "1305772", "url": "https://it.wikipedia.org/wiki?curid=3847102", "title": "L\u00ed\u0161nice (Boemia centrale)", "text": "L\u00ed\u0161nice \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3847120", "revid": "110157", "url": "https://it.wikipedia.org/wiki?curid=3847120", "title": "M\u011bchenice", "text": "M\u011bchenice \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3847121", "revid": "287204", "url": "https://it.wikipedia.org/wiki?curid=3847121", "title": "Mechenice", "text": ""}
{"id": "3847123", "revid": "838137", "url": "https://it.wikipedia.org/wiki?curid=3847123", "title": "Partito Polacco del Lavoro", "text": "Il Partito Polacco del Lavoro (in polacco: \"Polska Partia Pracy\" - PPP) \u00e8 stato un partito politico di orientamento socialista attivo in Polonia dal 2001 al 2017."}
{"id": "3847125", "revid": "466539", "url": "https://it.wikipedia.org/wiki?curid=3847125", "title": "William Carnegie, VII conte di Northesk", "text": "Carriera navale.\nInizi della carriera.\nSeguendo i passi paterni in marina nel 1771, Carnegie prest\u00f2 servizio nel corso della guerra d'indipendenza americana sulla fregata \"HMS Beaulieu\" e sul vascello \"HMS Sandwich\", restando coinvolto nella battaglia della Martinica nel 1780 sotto l'Ammiraglio Rodney. La sua buona condotta nel corso dello scontro fu riconosciuta da Rodney, che promosse Carnegie comandante e quindi ne aiut\u00f2 l'ascesa a \"post-captain\" nel 1782, quando gli fu assegnato il comando della fregata \"HMS Enterprise\".\nDieci anni pi\u00f9 tardi, allo scoppio delle guerre rivoluzionarie francesi, il 22 gennaio 1792, Carnegie fu nominato conte di Northesk. Nel 1796 gli fu assegnato un nuovo vascello, il \"HMS Monmouth\", e, trovando come primo tenente Charles Bullen, ebbe inizio di un'eccellente collaborazione professionale e di una stretta amicizia. L'anno successivo fu catturato nel corso dell'ammutinamento del Nore, ma fu rilasciato dagli ammutinati per portare le loro richieste a Londra.\nCome molti nella flotta, Northesk ebbe simpatia per i marinai nelle fasi iniziali dell'ammutinamento, cosicch\u00e9, quando le richieste furono rifiutate, rassegn\u00f2 le sue dimissioni, dal momento che aveva fallito nel reinstaurare l'ordine sulla sua nave o nell'ottenere concessioni dal governo.\nReinserito dall'Ammiragliato nel 1803 con completa anzianit\u00e0 di servizio come contrammiraglio, a Northesk fu assegnata la nave di prima classe con 100 cannoni \"HMS Britannia\" come ammiraglia e, dopo un breve periodo nella Flotta della Manica, fu inviato a sud con Sir Robert Calder per unirsi alle squadre di intercettazione al largo della Spagna. Con lui c'era anche il capitano Bullen. Non partecip\u00f2 all'azione di Calder nel 1805, ma, in quello stesso anno, si un\u00ec alla flotta di Nelson al largo di Cadice.\nBattaglia di Trafalgar.\nMentre l'inevitabile battaglia al largo di Capo Trafalgar si approssimava, Northesk era lasciato fuori dalla progettazione dello scontro, in parte perch\u00e9 era il terzo ammiraglio pi\u00f9 anziano presente dopo Nelson e Collingwood e in parte perch\u00e9, a differenza della maggior parte dei capitani in battaglia, Northesk non aveva mai collaborato con Nelson in precedenza e non era membro della famosa \"Banda dei fratelli\" (\"Band of Brothers\").\nCiononostante, quando giunse la battaglia, Northesk era pronto e, sebbene la sua imbarcazione lenta ci impiegasse alquanto a raggiungere il combattimento, fu pesantemente coinvolto con l'enorme nave spagnola da 130 cannoni \"Sant\u00edsima Trinidad\", con il risultato che il \"Britannia\" sub\u00ec 52 caduti in battaglia. \nFu ampiamente ricompensato per il suo servizio nel corso di azioni, ma, come molti capitani di Trafalgar, non prest\u00f2 pi\u00f9 ulteriore servizio in mare, siccome all'estero non era pi\u00f9 possibile trovare posti per ufficiali senior. \nFu un membro dell'Ordine del Bagno, raggiungendo addirittura la posizione di Cavaliere della Gran Croce (\"Knight Grand Cross\"). Ottenne anche il grado di ammiraglio generale, il posto cerimoniale di \"contrammiraglio di Gran Bretagna\" e fu nominato pi\u00f9 avanti nella sua carriera Comandante in Capo, Plymouth.\nMorte.\nCarnegie mor\u00ec nel 1831 in Londra e fu sepolto nella cripta di St Paul's Cathedral a fianco di Nelson e Collingwood, dove la sua tomba \u00e8 tuttora visibile.\nFamiglia.\nCarnegie spos\u00f2 Mary Ricketts, figlia di William Henry Ricketts, il 9 dicembre 1788 ed ebbe nove figli:"}
{"id": "3847129", "revid": "132266", "url": "https://it.wikipedia.org/wiki?curid=3847129", "title": "Banda dei quattro", "text": ""}
{"id": "3847132", "revid": "729019", "url": "https://it.wikipedia.org/wiki?curid=3847132", "title": "Stazione di Belfast Centrale", "text": "La stazione di Belfast Centrale ( in inglese britannico \"Belfast Central railway station\") \u00e8 una stazione ferroviaria che fornisce servizio a Belfast, contea di Antrim, Irlanda del Nord. Insieme alla stazione di Belfast Great Victoria Street \u00e8 la pi\u00f9 importante fermata ferroviaria dell'intero Ulster ed \u00e8 una delle quattro del centro della citt\u00e0 con City Hospital e Botanic.\nUbicazione e struttura.\nLa stazione si trova, nonostante il nome, in una posizione non proprio centrale, sicuramente meno della Great Victoria Street. Il vero motivo della nomenclatura \u00e8 il fatto che si trovi sul percorso della ferrovia chiamata \"Belfast Central Railway\", ormai in disuso. La stazione fu aperta il 26 aprile 1976. Nei tardi anni 90 del XX secolo la stazione \u00e8 stata modernizzata ed \u00e8 ora dotata di 4 binari, accessibili tramite due banchine centrali (una tra i binari 1 e 2, una tra i binari 3 e 4) che sono lunghe quanto treni da nove vagoni. I servizi Dublino-Belfast sono accessibili dai binari 2 e 4. Il binario 1 \u00e8 usato dai treni provenienti da Londonderry o Portrush e diretti verso la Great Victoria Street. Il binario 3 \u00e8 bidirezionale e usato sia da treni diretti a Nord verso Portrush, Derry o Bangor sia da quelli che, provenendo da Bangor sono diretti a Portadown. Il binario 4 \u00e8 usato come capolinea della Belfast-Larne.\nTreni.\nFerrovia Belfast-Newry-Bangor.\nDa luned\u00ec a sabato ci sono servizi ogni mezzora da Bangor a Portadown, con alcuni treni che proseguono anche fino a Newry. Durante le ore di punta ci sono anche 6 treni per Bangor all'ora ( met\u00e0 diretti e met\u00e0 facenti fermata in tutte le stazioni). Il servizio \u00e8 ridotto a un treno all'ora durante le sere. Di domenica c'\u00e8 un treno all'ora da o per Bangor e Portadown.\nFerrovia Belfast-Larne.\nDurante i giorni feriali tutti i treni della linea Larne terminano in questa stazione e arrivano ogni mezzora. Qualche treno prosegue fino a Larne.\nLinea Belfast-Derry.\nTutti i treni della linea per Derry si fermano a Belfast Central. Durante la settimana c'\u00e8 un treno ogni due ore per ogni direzione tra Londonderry e Belfast Central, durante le ore di punta questa frequenza pu\u00f2 aumentare. Il sabato c'\u00e8 qualche riduzione ma il numero dei servizi rimane poco variato, salvo casi eccezionale. La domenica ci sono cinque treni al giorno per ognuna delle due direzioni.\nServizi ferroviari.\nla partenza dei treni viene autorizzata con la disposizione del segnale luminoso e con paletta luminosa del capostazione."}
{"id": "3847134", "revid": "1442080", "url": "https://it.wikipedia.org/wiki?curid=3847134", "title": "ECM Prague Open 2007 - Doppio femminile", "text": "Il doppio femminile del torneo di tennis ECM Prague Open 2007, facente parte del WTA Tour 2007, ha avuto come vincitrici Petra Cetkovsk\u00e1 e Andrea Hlav\u00e1\u010dkov\u00e1 che hanno battuto in finale Ji Chunmei e Sun Shengnan 7\u20136(7), 6\u20132."}
{"id": "3847136", "revid": "110157", "url": "https://it.wikipedia.org/wiki?curid=3847136", "title": "Nu\u010dice (Praha-z\u00e1pad)", "text": "Nu\u010dice \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3847138", "revid": "287204", "url": "https://it.wikipedia.org/wiki?curid=3847138", "title": "Internationaux de Strasbourg 2007 - Doppio", "text": "Il doppio del torneo di tennis Internationaux de Strasbourg 2007, facente parte del WTA Tour 2007, ha avuto come vincitrici Yan Zi e Zheng Jie che hanno battuto in finale Alicia Molik e Sun Tiantian 6\u20133, 6\u20134"}
{"id": "3847146", "revid": "110157", "url": "https://it.wikipedia.org/wiki?curid=3847146", "title": "Agapa", "text": "La Agapa () \u00e8 un fiume della Russia siberiana orientale, affluente di sinistra della Pjasina (bacino idrografico del mare di Kara). Scorre nel Tajmyrskij rajon del Territorio di Krasnojarsk.\nHa origine dalla confluenza dei due rami sorgentizi Ni\u017enjaja Agapa e Verchnjaja Agapa (rispettivamente Agapa inferiore e Agapa superiore), dalla regione di tundra ad ovest del lago Pjasino. Scorre per l'intero corso nel bassopiano della Siberia settentrionale, mantenendo direzione dapprima mediamente settentrionale, successivamente orientale; sfocia nella Pjasina a 599\u00a0km dalla foce, nei pressi del piccolo insediamento abitato di Agapa. Il fiume attraversa regioni assolutamente remote e spopolate, senza incontrare alcun centro abitato in tutto il suo percorso.\nI maggiori affluenti sono: Kuba, Posoj, Jangoda dalla destra idrografica; Kazak-Jacha, Udover'jacha dalla sinistra.\nIl clima delle regioni attraversate \u00e8 molto rigido, e provoca congelamenti del fiume che si prolungano per la maggior parte dell'anno (ottobre-giugno)."}
{"id": "3847149", "revid": "287204", "url": "https://it.wikipedia.org/wiki?curid=3847149", "title": "Ohrobec", "text": "Ohrobec \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3847151", "revid": "648716", "url": "https://it.wikipedia.org/wiki?curid=3847151", "title": "231P/LINEAR-NEAT", "text": "231P/LINEAR-NEAT, indicata anche come LINEAR-NEAT 4, \u00e8 una cometa periodica appartenente alla famiglia delle comete gioviane e alla famiglia di comete quasi-Hilda.\nStoria osservativa.\nLa cometa \u00e8 stata scoperta originariamente da LINEAR il 1\u00ba febbraio 2003 e ritenuta un asteroide che \u00e8 stato denominato 2003 CP7, il 10 marzo 2003 \u00e8 stata scoperta da NEAT mostrando un chiaro aspetto cometario, a seguito di questo fatto ha ricevuto la denominazione P/2003 CP7 LINEAR-NEAT. L'11 dicembre 2009 \u00e8 stata riscoperta e denominata P/2009 X1 LINEAR-NEAT, la riscoperta ha permesso all'astrofilo tedesco Maik Meyer di trovare immagini di prescoperta risalenti al 1950: la cometa ha quindi potuto ricevere la denominazione definitiva 231P/LINEAR-NEAT."}
{"id": "3847154", "revid": "1272592", "url": "https://it.wikipedia.org/wiki?curid=3847154", "title": "Inverno russo", "text": "L'inverno russo, soprannominato anche Generale Inverno, \u00e8 quella stagione fredda caratterizzata da condizioni di particolare rigidit\u00e0, tipiche del clima della Russia. In vari frangenti storici, l'inverno russo si \u00e8 rivelato in grado di causare gravi difficolt\u00e0 agli eserciti invasori. L'espressione \"Generale Inverno\" nacque proprio in occasione della Campagna di Russia di Napoleone Bonaparte, quando una lettera del maresciallo Ney afferm\u00f2 che l'Armata francese era stata sconfitta pi\u00f9 dalla fame e dal clima che dalle armi dell'esercito zarista. Il concetto si applic\u00f2 anche al fronte russo della Grande Guerra, sia al fronte orientale della seconda guerra mondiale. Pi\u00f9 in generale, pu\u00f2 assumere un significato pi\u00f9 ampio, per indicare qualsiasi fallimento militare causato dalla natura e dalla inadeguata preparazione degli eserciti invasori ad affrontare determinate condizioni meteorologiche.\nNelle stagioni temperate esiste un effetto analogo sulle manovre militari terrestri, causato dal fenomeno fangoso della rasputitsa."}
{"id": "3847155", "revid": "767487", "url": "https://it.wikipedia.org/wiki?curid=3847155", "title": "Bogus\u0142aw Zi\u0119tek", "text": "In occasione delle elezioni presidenziali del 2010 ha conseguito lo 0,2% dei voti."}
{"id": "3847156", "revid": "1573940", "url": "https://it.wikipedia.org/wiki?curid=3847156", "title": "Microsciurus santanderensis", "text": "Lo scoiattolo nano di Santander (Microsciurus santanderensis ) \u00e8 un piccolo scoiattolo arboricolo endemico della Colombia. Deve il nome al Dipartimento di Santander, la regione centrale della Colombia dove venne individuato la prima volta.\nDescrizione.\nIl corpo dello scoiattolo nano di Santander misura 13,3\u201316\u00a0cm, e la coda 13,6-15,2\u00a0cm; pesa 42-45 g. La colorazione del dorso \u00e8 marrone-rossastra, con una linea dorsale nera lungo la colonna. Il ventre \u00e8 marrone-giallastro.\nDistribuzione e habitat.\nLo scoiattolo nano di Santander vive unicamente in Colombia, tra il fiume Magdalena e la Cordigliera Orientale. Vive unicamente nelle foreste pluviali tropicali.\nBiologia.\nNon sappiamo pressoch\u00e9 nulla su questo animale, ma probabilmente la sua biologia non si discosta molto da quella delle altre specie del genere \"Microsciurus\".\nConservazione.\nLa principale minaccia per la sopravvivenza di \"M. santanderensis\" \u00e8 la deforestazione, ma le notizie inerenti questa specie sono cos\u00ec poche che la IUCN la inserisce tra quelle a status indeterminato."}
{"id": "3847157", "revid": "645512", "url": "https://it.wikipedia.org/wiki?curid=3847157", "title": "Mr. Young", "text": ""}
{"id": "3847162", "revid": "1494169", "url": "https://it.wikipedia.org/wiki?curid=3847162", "title": "Moonlight Mile", "text": ""}
{"id": "3847164", "revid": "838137", "url": "https://it.wikipedia.org/wiki?curid=3847164", "title": "Evgenij Osipovi\u010d Zaslavskij", "text": ""}
{"id": "3847166", "revid": "309289", "url": "https://it.wikipedia.org/wiki?curid=3847166", "title": "Pura (fiume)", "text": "La Pura () \u00e8 un fiume della Russia siberiana orientale, affluente di sinistra della Pjasina (bacino idrografico del mare di Kara). Scorre nel Tajmyrskij rajon del Territorio di Krasnojarsk.\nHa origine dal piccolo lago Vtoroe Purinskoe (in russo \"secondo lago della Pura\"); scorre per l'intero corso nella parte nordoccidentale del bassopiano della Siberia settentrionale, sfociando nella Pjasina a 157\u00a0km dalla foce, nei pressi del piccolo insediamento abitato di Pura, che dal fiume ha preso il nome. Il fiume attraversa regioni assolutamente remote e spopolate, senza incontrare alcun centro abitato in tutto il suo percorso. I maggiori affluenti sono: Mochovaja, Malaja Pura e Bystraja dalla sinistra idrografica, Ni\u017enjaja Buotangkaga dalla destra.\nIl clima delle regioni attraversate \u00e8 molto rigido, e provoca congelamenti del fiume che si prolungano per la maggior parte dell'anno (ottobre-giugno). Il bacino si trova nella zona del permafrost."}
{"id": "3847168", "revid": "125612800", "url": "https://it.wikipedia.org/wiki?curid=3847168", "title": "Redfoo", "text": "Nel 2006 ha formato il duo LMFAO (originariamente \"Sexe Duo\") con suo nipote SkyBlu (Skyler Austen Gordy) e hanno pubblicato 2 album in studio prima di dividersi nel 2012. \u00c8 il figlio pi\u00f9 giovane del fondatore della Motown Records, Berry Gordy.\nLa rivista \"Focus On\" ha classificato Redfoo come uno dei 100 pi\u00f9 popolari musicisti dance della storia statunitense.\nBiografia.\nRedfoo \u00e8 nato il 3 settembre 1975 da Berry Gordy, fondatore dell'etichetta Motown record, e dalla produttrice e scrittrice Nancy Leiviska. Ha frequentato la scuola media con will.i.am e GoonRock. Redfoo si \u00e8 laureato alla Palisades Charter High School a Pacific Palisades, Los Angeles, California nel 1995. \u00c8 zio di SkyBlu.\nLa sua carriera musicale \u00e8 stata molto influenzata dal padre Berry Gordy e sua madre Nancy Leviska soprattutto in et\u00e0 giovanile. Da bambino andava spesso a vedere celebrit\u00e0 nei loro concerti. Nell'ambito della musica le sue influenze sono Michael Jackson e musicisti come Diana Ross e Smokey Robinson (amico stretto di suo padre).\nNonostante i suoi affari di famiglia, la sua priorit\u00e0 era il tennis, quando per\u00f2 si \u00e8 slogato la mano, ha iniziato a prendere seriamente la musica (solo quando aveva 16 anni).\nHa partecipato agli US Open del 2012, agli Australian Open del 2013 e ai Wimbledon Championships del 2013 come membro della squadra della Azarenka. Ha poi tentato di qualificarsi per gli US Open del 2013 come concorrente wildcard. \u00c8 entrato a fare parte del torneo di qualificazione (sezione California del Nord) ma in giugno \u00e8 stato eliminato nella sua prima partita per 6-1, 6-2.\nRedfoo ha iniziato a frequentare la tennista Victoria Azarenka nel 2012, ma si sono divisi nel 2014. \nPossiede la linea di abbigliamento di Party Rock e attraverso di esso sponsorizza il Party Rock Open, un torneo ITF per il circuito femminile.\nCarriera musicale.\n1993-2005: Gli inizi e Balance Beam.\nNel 1993, Redfoo ha prodotto la canzone \"Back in the Day\" per il rapper Ahmad, che raggiunse nel 1994 la certificazione disco d'oro dalla RIAA, ottenendo la sua prima certificazione a l'et\u00e0 di 19anni. Ha co-prodotto altri sette brani sull'album di debutto di Ahmad.\nNel 1996 ha firmato con la Bubanic Records e ha collaborato con il rapper Dre' Kroom per il suo primo album, intitolato \"Balance Beam\", che \u00e8 stato pubblicato il 28 ottobre 1997. L'album contiene 16 tracce tra cui \"Life Is a Game of Chess\" e \"The Freshest\".\nNel 1998 ha collaborato nella canzone \"Duet\" dei Black Eyed Peas.\nNello stesso anno ha prodotto l'album Focused Daily per il cantante Defari. Nel 2004 ha prodotto e cantato (insieme alla voce di Tech N9ne e di Figgkidd) la canzone \"I Gotta Know\" che ha raggiunto la 50\u00aa posizione in Australia.\n2006-2012: LMFAO.\nRedfoo ha formato la band electropop LMFAO con suo nipote SkyBlu nel 2006. Il duo ha iniziato un passaparola locale attraverso i loro show e interventi radio. Una volta registrati i primi demo, il miglior amico di Redfoo, will.i.am li ha presentati al capo dell'Interscope Jimmy Iovine che gli ha dato semaforo verde per firmare con l'Interscope/will.i.am Music. Interscope A&amp;R e il manager di Will.i.am, Neil Jacobson, hanno detto a HitQuarters che i demo sembravano canzoni finite e che il lavoro di quel cos\u00ec piccolo artista era necessario, che era essenzialmente una \"turnkey operation\" per l'etichetta.\nGli LMFAO hanno lanciato \"Party Rock\" EP nell'iTunes music store il 1\u00ba luglio 2008 e hanno lanciato il loro album completo il 7 luglio 2009. L'album ha raggiunto il 33\u00ba posto nella classifica Billboard 200, il 2\u00ba nella classifica U.S. Dance e una candidatura per il Grammy Award. Il Los Angeles Times ha descritto Party Rock come \"14 odi virtualmente intercambiabili alla vita notturna.\"\nIl loro primo singolo \u00e8 \"I'm in Miami Bitch\", lanciato nel dicembre 2008, e ha raggiunto la 51\u00aa posizione in Billboard Hot 100 e la 37\u00ba in Canada, ottenendo certificazioni in Australia e in Canada, inizia cos\u00ec la popolarit\u00e0 nell'ambito musicale. Agli inizi del 2009, 'DJ Inphinity', un DJ/produttore poco conosciuto, ha creato un prodotto illegale usando il remix di Silvio Ecomo della hit di DJ Chuckie del 2008 \"Let the Bass Kick\" e il brano a cappella degli LMFAO (Love My Friend And Other), creando \u201cBass Kick in Miami\u201d. Questo prodotto \u00e8 stato diffuso in internet ed ha avuto un enorme successo nel Winter Music Conference di Miami nel 2009. Settimane dopo, la canzone \u00e8 diventata la colonna sonora del programma televisivo di E! Kourtney and Khlo\u00e9 Take Miami e \"Get Crazy\" \u00e8 stata usata per il programma tv \"Jersey Shore\" nel 2009. Gli LMFAO sono comparsi in nell'agosto del 2009, che ha riguardato l'apparizione del gruppo a Cancun nello Spring break del 2009. Quello stesso anno, gli LMFAO sono comparsi nella canzone \"Sine Language\" dei The Crystal Method's.\nNel 2010, hanno partecipato anche alla canzone di David Guetta \"Gettin' Over You\", un successo internazionale, raggiungendo la top 10 in undici Paesi e la prima posizione in tre di questi. Ha raggiunto anche la posizione 31 nella classifica Hot 100 negli USA e la 12\u00ba in Canada. Il duo poi ha registrato il loro secondo album \"Sorry for Party Rocking\" nel 2010 e distribuito il 17 giugno 2011 negli USA. Il primo singolo dell'album, \"Party Rock Anthem\", \u00e8 uscito il primo gennaio 2011 e con la cantante britannica Lauren Bennett, prima nel gruppo femminile pop \"Paradiso Girls\", e il produttore GoonRock, e presentato il Melbourne Shuffle dance style nel suo popolare video. La canzone \u00e8 di lunga la pi\u00f9 famosa della loro carriera, raggiungendo la prima posizione in Stati Uniti, Canada, Regno Unito, e in pi\u00f9 di altri dieci Paesi, e la top 10 in molti altri, vendendo 10.000.000 di copie solo negli USA. Il secondo singolo da Sorry for Party Rocking \u00e8 stato lanciato il 27 maggio 2011, intitolato \"Champagne Showers\", con la cantautrice inglese Natalia Kills. Il terzo singolo, \"Sexy and I Know It\", \u00e8 uscito il 3 ottobre 2011 e ha raggiunto la prima posizione nella classifica iTunes e in Australia e in Canada. Sempre nel 2011, gli LMFAO hanno iniziato il loro primo tour asiatico. Si sono esibiti a Singapore; Manila, Philippines, Taipei, Taiwan, e Kuala Lumpur, Malaysia, tra le altre citt\u00e0. Si sono poi esibiti il 30 giugno 2011, per l'Isola di MTV 2011 Malta Special a Fosos (Granaries) a Floriana, nell'isola di Malta davanti a una folla di 550.000 persone, insieme al Far East Movement e Snoop Dogg.\nInoltre, il duo LMFAO (Love My Friend And Other) si \u00e8 concentrato nello sviluppo della loro linea di abbigliamento Party Rock e il duo \u00e8 stato anche uno dei personaggi che hanno aperto il tour della cantante statunitense Kesha, \"Get Sleazy Tour\", con Spank Rock e Natalia Kills nel 2011. Il 13 agosto 2011, hanno introdotto Kesha al festival della mongolfiera di St-Jean-sur-Richelieu in Qu\u00e9bec, Canada, attirando circa 170.000 fans.\nIl 29 agosto 2011 gli LMFAO hanno girato il video per il singolo \"Sexy and I Know It\" in Venice Beach, California. Il video musicale ha avuto tanto successo quasi come quello di \"Party Rock Anthem\", scalando le classifiche di tutto il mondo. \u201cSexy and I Know it\u201d \u00e8 diventato la seconda hit del duo in USA, Canada, Australia e Nuova Zelanda. Il gruppo \u00e8 stato ospite alla prima eliminazione della 13\u00aa stagione di \"Dancing with the Stars\" il 20 settembre 2011, in diretta. Nel dicembre del 2011, il gruppo ha cantato \"Party Rock Anthem\" durante la trasmissione in diretta televisiva nazionale \"Dick Clark's New Year's Rockin' Eve\".\nPer quanto riguarda la pubblicit\u00e0, appaiono in quella della Budweiser esibendosi nel remix del singolo di Madonna \"Give Me All Your Luvin\"', che \u00e8 presente anche nel videogioco FIFA Street e nell'edizione deluxe del suo album MDNA. \nIl 21 settembre 2012, il duo ha rilasciato una dichiarazione annunciando la loro divisione. Redfoo disse: \"Mi sento come se avessimo fatto tutto questo per molto tempo, cinque o sei anni\" e che non si sarebbe esibito con SkyBlu in un futuro prossimo poich\u00e9 le loro carriere sarebbero andate in direzioni diverse. Non appena si \u00e8 diffusa la notizia che Redfoo e SkyBlu si erano divisi, il gruppo \u00e8 andato subito a MTV News per mettere in chiaro le cose. SkyBlu disse: \"Beh, prima di tutto, non ci siamo lasciati. Lo so per certo. Siamo una famiglia e cose del genere, quindi \u00e8 sempre amore\u201d.\n2012-2016: Carriera da solista.\nNel dicembre del 2012, Redfoo ha lanciato il suo primo singolo da solista Bring Out the Bottles dopo l'annuncio dello iato degli LMFAO nel settembre dello stesso anno, subito dopo ha creato una gamma di abbigliamento basata sui suoi singoli.\nLa canzone \u00e8 stata usata anche come colonna sonora per la produzione del film in uscita \u201cLast Vegas\u201d, con Michael Douglas, Robert De Niro, Morgan Freeman e Kevin Kline. Redfoo \u00e8 apparso anche nel film nel ruolo di s\u00e9 stesso.\nNel 2013 ha pubblicato \"I'll Award You With My Body\" e \"Heart of a Champion\", singoli promozionali con stile Dance-demenziale.\nSempre nel 2013 ha prodotto Let's Get Ridiculous, che ha raggiunto la prima posizione nelle classifiche australiane, ottenendo certificazioni multi-platino, \u00e8 stato anche prodotta un remix creato sempre da Redfoo ma con l'aggiunta della Party Rock Crew.\nHa anche girato un video musicale della canzone, che ha raggiunto oltre le 110 milioni di visualizzazioni.\nNel 2013 Redfoo ha preso il posto di Guy Sebastian come giudice/mentore nella 5\u00aa stagione della versione australiana del talent show di canto The X Factor, unendosi a Ronan Keating, Natalie Bassingthwaighte e il debuttante giudice Dannii Minogue.\nSempre nel 2013 ha presentato gli MTV Europe Music Awards 2013 e si \u00e8 unito al festival Tomorrowland.\nNel 2014 ha lanciato il suo singolo New Thang, il brano ha raggiunto la terza posto nelle classifiche Australiane e il primo posto nella classifiche musicali della Corea del Sud, nel 2020 il singolo raggiunge la virarit\u00e1 sulla piattaforma di TikTok. Il videoclip musicale ha oltre 300 milioni di visualizzazioni.\nNel 2014 ha partecipato agli MTV Europe Music Awards 2014 con il suo singolo New Thang e ha partecipato alla serie televisiva Ballando con le stelle.\nNel 2015 apre le danze con \"Juice Wiggle\", una canzone con stile Swing-Jazz, che \u00e8 apparsa anche nel film Alvin Superstar 4, dove compare anche Redfoo nel ruolo di se stesso. Il video musicale ha oltre 75 milioni di visualizzazioni.\nNel 2016 pubblica Where the Sun Goes, insieme a Stevie Wonder, la canzone presenta l'utilizzo dell'ocarina. \nSempre nel 2016 pubblica Booty Man, una canzone a sfondo demenziale.\n2017-2018: silenzio discografico.\nDopo aver rilasciato l'ultimo album Party Rock Mansion (che non riscuote successo), Redfoo pubblica nel 2017 \"Brand New Day\", brano di cui i VINAI, ne faranno un remix, collabora con HRVY nella canzone Holiday e pubblica la sua ultima canzone da solista Sock It To Ya di cui pubblica un video su YouTube che a oggi conta oltre 5 milioni di visualizzazioni. Nel 2018 collabora con i VINAI, e rilasciano \"Everything I Need\" con la casa discografica Spinnin Records.\nDiscografia.\nBrani musicali.\nQui sotto sono elencate tutti i brani prodotti o co-prodotti da Redfoo, o alla cui produzione ha collaborato. (I brani con un solo * indicano la partecipazione come artista secondario, metre quelli con due ** indicano altri tipi di partecipazione dove l'artista non \u00e8 primario)\nVendite.\nUnit\u00e0 vendute come artista principale.\nLista delle unit\u00e0 vendute nei singoli come artista principale o come parte del duo LMFAO.\nUnit\u00e0 vendute (collaborazioni e produzione).\nLista delle unit\u00e0 vendute nei singoli come artista secondario o produttore/co-produttore."}
{"id": "3847170", "revid": "399", "url": "https://it.wikipedia.org/wiki?curid=3847170", "title": "SkyBlu", "text": ""}
{"id": "3847172", "revid": "1442080", "url": "https://it.wikipedia.org/wiki?curid=3847172", "title": "Internazionali Femminili di Palermo 2007 - Doppio", "text": "Il doppio del torneo di tennis Internazionali Femminili di Palermo 2007, facente parte del WTA Tour 2007, ha avuto come vincitrici Marija Korytceva e Dar'ja Kustova che hanno battuto in finale Alice Canepa e Karin Knapp 6\u20134, 6\u20131."}
{"id": "3847178", "revid": "1442080", "url": "https://it.wikipedia.org/wiki?curid=3847178", "title": "Bank of the West Classic 2007 - Doppio", "text": "Il doppio del torneo di tennis Bank of the West Classic 2007, facente parte del WTA Tour 2007, ha avuto come vincitrici Sania Mirza e Shahar Peer che hanno battuto in finale Viktoryja Azaranka e Anna \u010cakvetadze 6\u20134, 7\u20136(5)."}
{"id": "3847180", "revid": "767487", "url": "https://it.wikipedia.org/wiki?curid=3847180", "title": "Accademia cecoslovacca delle scienze", "text": "L'Accademia cecoslovacca delle scienze \u00e8 stata fondata nel 1953 per divenire il principale istituto scientifico della Cecoslovacchia. Nel 1992 le succedettero l'Accademia delle scienze della Repubblica Ceca e l'Accademia slovacca delle scienze.\nStoria.\nLa Societ\u00e0 reale ceca delle scienze, che racchiuse studi umanistici e delle scienze naturali, fu istituito nel 1784 presso le terre della Corona ceca. Nel 1948 con l'avvento del comunismo in Cecoslovacchia furono sciolti tutti gli istituti scientifici, quelli non universitari e le associazioni culturali: in sostituzione di questi nacque, nel 1953, l'Accademia cecoslovacca delle scienze che comprendeva degli istituti di ricerca ed una societ\u00e0 scientifica.\nNel 1992, con la divisione della Cecoslovacchia in due Repubbliche (Repubblica Ceca e Slovacchia) fu sostituita dall'Accademia delle scienze della Repubblica Ceca con la legge 283/1992 e dall'Accademia slovacca delle scienze in Slovacchia."}
{"id": "3847181", "revid": "767487", "url": "https://it.wikipedia.org/wiki?curid=3847181", "title": "She Will", "text": "She Will \u00e8 un brano musicale del rapper statunitense Lil Wayne, pubblicato come quarto singolo estratto dal suo nono album studio, \"Tha Carter IV\". Il brano figura il featuring di Drake. \u00c8 stato reso disponibile per il download digitale e per l'airplay radiofonico il 16 agosto 2011 negli Stati Uniti. \u00c8 stato certificato disco d'oro dalla Recording Industry Association of America per aver superato le 500,000 copie vendute il 28 ottobre 2011. Nel brano Drake fa uso dell'Auto-Tune.\nSuccesso commerciale.\nIl brano debutt\u00f2 alla terza posizione della Billboard Hot 100 durante la settimana del 3 settembre del 2011, grazie a 255.000 vendite, e divenne cos\u00ec il migliore debutto di Wayne, nonch\u00e9 il suo secondo miglior piazzamento nella classifica dopo \"Lollipop\"."}
{"id": "3847182", "revid": "599013", "url": "https://it.wikipedia.org/wiki?curid=3847182", "title": "Bart Starr", "text": "Durante il suo periodo di attivit\u00e0 guid\u00f2 i Packers a cinque vittorie del campionato NFL. Ebbe meno successo come loro capo-allenatore, con un bilancio complessivo di 52\u201376\u20133 dal 1975 al 1983.\nStarr fu nominato miglior giocatore dei primi due Super Bowl della storia e si guadagn\u00f2 quattro chiamate per il Pro Bowl. Fu introdotto nella Pro Football Hall of Fame e nella Hall of Fame dei Green Bay Packers nel 1977. Vinse il trofeo di miglior giocatore della lega (MVP) nel 1966.\nStarr detiene il secondo pi\u00f9 alto passer rating della storia dei playoff (104.80, dietro l'altro Packer Aaron Rodgers con 112.6) e un record nei playoff di 9\u20131. La percentuale di passaggi completati di 57,4 di Starr era la pi\u00f9 alta della storia della NFL quando si ritir\u00f2 nel 1972. Starr ha detenuto inoltre il record di franchigia dei Packers di gare giocate (196) per 32 anni, fino alla stagione 2003.\nStarr gioc\u00f2 alla University of Alabama dal 1952 al 1956 e fu scelto dai Green Bay Packers nel 17\u00ba giro del draft NFL 1956 (199\u00ba assoluto).\nCarriera professionistica.\nStarr fu scelto nel corso del 17\u00ba giro del Draft 1956 dai Packers. Inizi\u00f2 la carriera come riserva di Tobin Rote nel 1956 e divise i minuti in campo con Babe Parilli fino al 1959, il primo anno di Vince Lombardi come allenatore dei Packers. In quella stagione, Lombardi prefer\u00ec al titolare Lamar McHan Starr, che da quel momento rimase il partente fino al termine della carriera. La stagione successiva, Green Bay arriv\u00f2 fino alla finale del campionato del 1960 dove perse contro i Philadelphia Eagles, l'unica sconfitta nei playoff della carriera di Lombardi. I Packers tornarono in finale nel 1961 e 1962, battendo in entrambi i casi i New York Giants. Nel 1966, Starr fu nominato MVP della NFL da Associated Press (AP), Newspaper Enterprise Association (NEA) e UPI.\nStarr era incaricato di chiamare le giocate offensive giocando nel ruolo di quarterback, come era di norma all'epoca. Una delle sue chiamate fu nell'Ice Bowl contro i Dallas Cowboys, la finale del campionato NFL, giocata il 31 dicembre 1967. A Miami, i Packers sconfissero gli Oakland Raiders campioni della AFL per 33\u201314 nel Super Bowl II, nell'ultima gara in carriera di Lombardi coi Packers\nI Packers del 1967 furono l'ultima squadra a vincere tre titoli consecutivi. La carriera di Starr si concluse nel 1971, ritirandosi con quello che all'epoca era il secondo miglior passer rating di tutti i tempi, 80,5 (il primo all'epoca era Otto Graham con 86,6)."}
{"id": "3847186", "revid": "729019", "url": "https://it.wikipedia.org/wiki?curid=3847186", "title": "Isole Plavnikovye", "text": "Le isole Plavnikovye (in russo \u041e\u0441\u0442\u0440\u043e\u0432\u0430 \u041f\u043b\u0430\u0432\u043d\u0438\u043a\u043e\u0432\u044b\u0435, \"ostrova Plavnikovye\") sono un gruppo di isole russe che fanno parte dell'arcipelago degli isolotti di Minin e sono bagnate dal mare di Kara.\nAmministrativamente fanno parte del distretto di Tajmyr del Territorio di Krasnojarsk, nel Circondario federale della Siberia.\nGeografia.\nLe isole sono situate nella parte centro-meridionale del mare di Kara, lungo la costa occidentale della penisola del Tajmyr, a sud della penisola di Minin. La maggior parte si trova nel o al largo del golfo di Minin (\u0437\u0430\u043b\u0438\u0432 \u041c\u0438\u043d\u0438\u043d\u0430, \"zaliv Minina\"), ma si estendono anche pi\u00f9 a sud, fino al golfo della Pjasina (\u0437\u0430\u043b\u0438\u0432 \u041f\u044f\u0441\u0438\u043d\u0441\u043a\u0438\u0439, \"zaliv Pjasinskij\").\nSi tratta di oltre 40 isole che, nella parte meridionale del golfo di Minin, sono separate dalla terraferma dallo stretto di Sterlegov (\u043f\u0440\u043e\u043b\u0438\u0432 \u0421\u0442\u0435\u0440\u043b\u0435\u0433\u043e\u0432\u0430, \"proliv Sterlegova\"), Alcune isole si trovano a meno di 10\u00a0km dalle coste continentali. Le due isole maggiori sono Pescovyj e Kruglyj, affiancate e separate dallo stretto Glubokyj (\u043f\u0440\u043e\u043b\u0438\u0432 \u0413\u043b\u0443\u0431\u043e\u043a\u0438\u0439, \"proliv Glubokij\"). Sull'isola Kruglyj si raggiunge l'altezza massima di 75\u00a0m s.l.m. sul monte Kruglaja (\u0433\u043e\u0440\u0430 \u041a\u0440\u0443\u0433\u043b\u0430\u044f)\nIl territorio \u00e8 pianeggiante, leggermente collinare, coperto da vegetazione tipica della tundra. Sulle isole principali sono presenti piccoli fiumi, molti dei quali stagionali, e laghi.\nFanno parte della Riserva naturale del Grande Artico.\nIn particolare, le isole sono:"}
{"id": "3847190", "revid": "1647404", "url": "https://it.wikipedia.org/wiki?curid=3847190", "title": "Mirror (Lil Wayne)", "text": "Mirror \u00e8 un brano musicale del rapper statunitense Lil Wayne, pubblicato come quinto singolo estratto dal suo nono album studio, \"Tha Carter IV\". Il brano figura il featuring di Bruno Mars che ha prodotto con lui il brano. \u00c8 stato reso disponibile per il download digitale e per l'airplay radiofonico il 1\u00ba novembre 2011 negli Stati Uniti, mentre il 30 gennaio 2012 nel Regno Unito.\nIl video \u00e8 uno di quelli che hanno ottenuto la certificazione Vevo.\nDescrizione.\nIl testo della canzone \u00e8 stato scritto da Lil Wayne insieme a Bruno Mars e parla della vita e degli affetti del successo, dicendo che la sua immagine riflessa nello specchio \u00e8 stato il suo unico vero fan. Il brano \u00e8 stato descritto da Exclaim! come una ballata rap.\nVideo musicale.\n\u00c8 stato prodotto un video musicale per \"Mirror\", girato a novembre 2011 dal regista Antoine Fuqua.\nIl video ha ottenuto la certificazione Vevo.\nAccoglienza.\nIl brano ha ricevuto eccellenti giudizi dalla maggioranza dei critici musicali, che ha lodato diversi punti del brano, in particolare la profondit\u00e0 del testo, lodando molto anche il ritornello di Bruno Mars, che a detta di molti arricchisce molto il brano. Diversi critici musicali hanno definito il brano come il migliore di Wayne."}
{"id": "3847192", "revid": "1442080", "url": "https://it.wikipedia.org/wiki?curid=3847192", "title": "Gastein Ladies 2007 - Doppio", "text": "Il doppio del torneo di tennis Gastein Ladies 2007, facente parte del WTA Tour 2007, ha avuto come vincitrici Lucie Hradeck\u00e1 e Renata Vor\u00e1\u010dov\u00e1 che hanno battuto in finale \u00c1gnes Sz\u00e1vay e Vladim\u00edra Uhl\u00ed\u0159ov\u00e1 6\u20133, 7\u20135."}
{"id": "3847193", "revid": "1573940", "url": "https://it.wikipedia.org/wiki?curid=3847193", "title": "Rheithrosciurus macrotis", "text": "Lo scoiattolo terricolo dal ciuffo (Rheithrosciurus macrotis ), unica specie del genere Rheithrosciurus , \u00e8 uno scoiattolo arboricolo endemico del Borneo.\nLa posizione tassonomica di questo scoiattolo \u00e8 alquanto controversa, poich\u00e9, diversamente dagli altri rappresentanti della sottofamiglia degli Sciurini, ha cranio largo e piatto. Inoltre, presenta una serie di 7-10 fessure sugli incisivi, caratteristica unica tra tutti gli scoiattoli. Malgrado queste caratteristiche, quasi tutti gli studiosi concordano nel classificarlo tra gli Sciurini; anzi, \u00e8 l'unico Sciurino della regione orientale, una zona del globo in cui tutti gli scoiattoli arboricoli appartengono alle sottofamiglie dei Callosciurini e dei Ratufini.\nDescrizione.\nLo scoiattolo terricolo dal ciuffo \u00e8 uno scoiattolo piuttosto grande: misura circa 70 cm, dei quali 30 spettanti alla coda. La regione dorsale \u00e8 bruno-rossastra. Su ogni fianco corrono due strisce longitudinali, una bianca, l'altra marrone scuro. La faccia \u00e8 grigia, la regione ventrale biancastra. La coda \u00e8 molto folta.\nDistribuzione e habitat.\nQuesta specie abita nelle foreste pluviali tropicali del Borneo; manca solamente nelle regioni settentrionali e sud-orientali dell'isola, mentre \u00e8 molto pi\u00f9 numeroso in quelle centrali.\nBiologia.\nNelle foreste in cui abita, questo scoiattolo si muove solitamente a terra, sebbene sia in grado di arrampicarsi molto bene. Si nutre prevalentemente di frutti caduti, che mangia seduto in posizione verticale.\nConservazione.\nMalgrado la vastit\u00e0 del suo areale, questa specie non \u00e8 molto comune, e la caccia e la deforestazione potrebbero pian piano portarla all'estinzione. Per questo motivo, la IUCN la inserisce tra le specie vulnerabili."}
{"id": "3847194", "revid": "114555535", "url": "https://it.wikipedia.org/wiki?curid=3847194", "title": "I diari delle streghe - La prigioniera", "text": "I diari delle streghe - La prigioniera \u00e8 il 2\u00ba libro della saga \"I diari delle streghe\" di Lisa J. Smith, pubblicato nel 1992 negli Stati Uniti e il 30 luglio 2009 in italiano. \u00c8 la prima parte di \"The Secret Circle: The Captive\".\nTrama.\nCassie, ora minacciata da Faye, inizia a cercare il teschio di cristallo, per evitare che l'amica Diana scopra che \u00e8 innamorata del suo ragazzo, Adam.\nApprofittando dell'ospitalit\u00e0 di Diana, Cassie cerca l'oggetto in casa sua, ma non lo trova; grazie ad un sogno, per\u00f2, capisce che \u00e8 stato sotterrato nella sabbia della spiaggia vicina. Dissepoltolo, la ragazza decide di non darlo a Faye, ma quest\u2019ultima l'ha pedinata e quindi glielo sottrae, con l'intenzione di usarlo a breve. Cassie per\u00f2 la segue per controllare le sue mosse ed evitare il peggio.\nNella propria camera da letto, Faye evoca nuovamente l'energia malvagia, che cos\u00ec scappa di nuovo e, durante la festa di inizio anno, causa la morte di uno studente del loro liceo, Jeffrey Lovejoy, del quale Cassie trova il cadavere nelle caldaie della scuola, impiccato. Insieme ad alcuni membri del Circolo, la giovane esce dalla scuola per cercare l'energia negativa e maligna, arrivando fino al cimitero locale, dove l'ombra oscura cerca di attaccare lei e Deborah.\nNel corso del libro, Cassie si lascia inoltre convincere dai gemelli Henderson a partecipare ad un furto di zucche e ad una gita a Salem dove, visitando il museo delle streghe, capisce che le persone uccise a New Salem sono state assassinate usando i metodi un tempo applicati sulle donne credute streghe.\nNonostante cerchino di impedirlo, Adam e Cassie si avvicinano pi\u00f9 di una volta durante lo svolgimento della storia."}
{"id": "3847195", "revid": "637734", "url": "https://it.wikipedia.org/wiki?curid=3847195", "title": "Rheithrosciurus", "text": ""}
{"id": "3847196", "revid": "287204", "url": "https://it.wikipedia.org/wiki?curid=3847196", "title": "B.J. Raji", "text": "Carriera professionistica.\nGreen Bay Packers.\nAl draft NFL 2009, Raji fu selezionato come 9\u00aa scelta assoluta dai Green Bay Packers, debuttando nella NFL il 27 settembre 2009 contro i St. Louis Rams e indossando la maglia numero 90. Nel suo primo anno le sue prestazioni furono limitate a causa di un problema alla caviglia.\nAl suo secondo anno divenne un perno fondamentale per la difesa vincitrice del Super Bowl, terminando con i primati personali per tackle (39) e sack (6,5).\nDurante la partita della settimana 11 della stagione 2011 contro i Tampa Bay Buccaneers il 20 novembre, Raji segn\u00f2 un touchdown su corsa. Divenne solamente il quarto uomo della linea difensiva a segnare un touchdown su corsa dalla fusione tra NFL e AFL nel 1970. A fine anno fu convocato per il suo primo Pro Bowl dopo avere disputato per il secondo anno consecutivo tutte le 16 partite come titolare, con 22 tackle e 3 sack.\nNel 2012 e 2013, Raji disput\u00f2 complessivamente 30 partite, tutte come titolare, non mettendo a segno per\u00f2 alcun sack e terminando nel 2013 con un minimo in carriera di 17 tackle.\nIl 14 marzo 2014, Raji firm\u00f2 coi Packers un rinnovo contrattuale di un anno del valore di 4 milioni di dollari. Durante la seconda gara della pre-stagione 2014 contro gli Oakland Raiders per\u00f2, si ruppe un tricipite, venendo costretto a perdere l'intera annata."}
{"id": "3847198", "revid": "15756", "url": "https://it.wikipedia.org/wiki?curid=3847198", "title": "Zoran Milanovi\u0107", "text": "In precedenza era stato presidente del Partito Socialdemocratico di Croazia e anche Primo ministro della Croazia dal 2011 al 2016.\nBiografia.\nSuo padre, Stipe Milanovi\u0107 (1938\u20132019), era un economista e sua madre, \u0110ur\u0111ica (nata Matasi\u0107) Milanovi\u0107, era un'insegnante di inglese e tedesco.\nSuo padre fu un membro della Lega dei Comunisti di Jugoslavia (SDK) e Zoran fu battezzato in segreto dalla nonna materna, Marija Matasi\u0107, alla chiesa dei Santi Pietro e Paolo di Zagabria, con nome battesimale \"Marijan\". Crebbe nel quartiere di \"Kne\u017eija\" e dopo il 1970 a Trnje. Aveva un fratello, Kre\u0161imir, morto nel 2019.\nNe 1981 inizi\u00f2 a frequentare il \"Centro manageriale e giudiziario\".\nMilanovi\u0107 nel 1985 si iscrisse all'universit\u00e0 di Zagabria, che lasci\u00f2 per il servizio militare, per ritornare nel 1986 e laurearsi in Giurisprudenza.\nMilanovi\u0107 si spos\u00f2 nel 1994 con Sanja Musi\u0107, dalla quale ebbe due figli, Ante Jakov e Marko.\nOltre al croato, parla anche inglese, russo e francese.\nAttivit\u00e0 politica.\nNel 1999, si iscrisse al Partito Socialdemocratico (SDP) e dopo la vittoria di SDP nelle elezioni del 2000, gli fu data la responsabilit\u00e0 dei contatti con la NATO e tre anni dopo divenne assistente del ministro degli esteri Tonino Picula per poi lasciare l'incarico dopo la sconfitta elettorale di SDP nel 2003.\nAl congresso straordinario di SDP, il 2 giugno 2007, il presidente storico del partito Ivica Ra\u010dan, diede le sue dimissioni annunciando nuove elezioni primarie. Milanovi\u0107 si candid\u00f2 pur essendo considerato un \"outsider\", a causa della sua breve carriera nel partito, correndo contro \u017deljka Antunovi\u0107 (favorita in quanto presidente facente funzioni), Milan Bandi\u0107 e Tonino Picula. Nel primo turno ottenne 592 voti, scavalcando \u017deljka Antunovi\u0107. Nel secondo turno, ha affrontato Antunovi\u0107 e di nuovo ha vinto con un ampio margine, divenendo presidente del partito.\nMilanovi\u0107 ha suscitato grande scalpore sui giornali quando ha affermato che Josip Broz Tito era stato un politico pi\u00f9 positivo e in generale migliore di Franjo Tu\u0111man.\nAlle elezioni parlamentari del 2007 SDP ottiene 56 seggi (31,5% dei voti), dietro di soli 10 deputati dai conservatori di HDZ, che formarono la maggioranza guidata dal premier Ivo Sanader.\nNel 2011 SDP si un\u00ec ad altri tre partiti di sinistra creando la coalizione Kukuriku con Milanovi\u0107 leader. Kukuriku ha vinto le elezioni parlamentari nello stesso anno con una maggioranza assoluta di 81 seggi.\nMilanovi\u0107 \u00e8 stato eletto Primo ministro dal Parlamento croato, dopo aver assunto l'incarico il 23 dicembre 2011.\nDopo le elezioni del 2015 il SDP \u2013 che aveva partecipato alle consultazioni nella coalizione di centrosinistra \"Croazia in Crescita\" \u2013 \u00e8 passato all'opposizione nel gennaio 2016.\nAlle successive elezioni del 2016 i socialdemocratici, presenti all'interno dell'alleanza \"Coalizione Popolare\", risultano essere il secondo partito e restano all'opposizione del nuovo Governo Plenkovi\u0107 I di centrodestra (HDZ-\"Most\"-HNS).\nPresidente della Croazia.\nNel 2019 si \u00e8 candidato alle elezioni presidenziali in Croazia del 2019-20. Al primo turno svoltosi il 22 dicembre ha ottenuto il 29,6% dei voti, precedendo Kolinda Grabar-Kitarovi\u0107 (candidata del partito di maggioranza di centrodestra) arrivata seconda con il 26,7% dei voti.\nHa vinto il secondo turno conquistando il 52,6% dei voti, venendo eletto presidente per il centrosinistra unito.\nOnorificenze.\nOnorificenze croate.\nNella sua funzione di Presidente della Croazia dal 18 febbraio 2020 \u00e8:"}
{"id": "3847201", "revid": "686936", "url": "https://it.wikipedia.org/wiki?curid=3847201", "title": "Clay Matthews III", "text": ""}
{"id": "3847203", "revid": "838137", "url": "https://it.wikipedia.org/wiki?curid=3847203", "title": "Partito Croato dei Pensionati", "text": "Il Partito Croato dei Pensionati (in croato: \"Hrvatska stranka umirovljenika\" - HSU) \u00e8 un partito politico croato fondato nel 1991.\nAlle elezioni parlamentari del 2003 ottenne 3 seggi, mentre nel 2005 alle elezioni locali ottenne 40 consiglieri regionali. Alle elezioni parlamentari del 2011 l'HSU ha partecipato nella Coalizione Kukuriku, ottenendo 3 seggi."}
{"id": "3847204", "revid": "48344", "url": "https://it.wikipedia.org/wiki?curid=3847204", "title": "Lapponia orientale", "text": ""}
{"id": "3847210", "revid": "48344", "url": "https://it.wikipedia.org/wiki?curid=3847210", "title": "Lapponia settentrionale", "text": ""}
{"id": "3847211", "revid": "48344", "url": "https://it.wikipedia.org/wiki?curid=3847211", "title": "Lapponia montana", "text": ""}
{"id": "3847212", "revid": "838137", "url": "https://it.wikipedia.org/wiki?curid=3847212", "title": "Alleanza Democratica Croata di Slavonia e Barania", "text": "Alleanza Democratica Croata di Slavonia e Barania (in croato: \"Hrvatski Demokratski Savez Slavonije i Baranje\" - HDSSB) \u00e8 un partito politico croato di orientamento nazional-conservatore e regionalista fondato nel 2006.\nNel 2008 vi \u00e8 confluito il Partito Croato di Slavonia e Barania (\"Slavonsko-baranjska Hrvatska Stranka\" - SBHS), fondato nel 1992."}
{"id": "3847214", "revid": "1543377", "url": "https://it.wikipedia.org/wiki?curid=3847214", "title": "Amisulpride", "text": "L'Amisulpride \u00e8 un farmaco appartenente alla famiglia delle \"benzammidi sostituite\" che, in analogia al composto correlato sulpiride, \u00e8 utilizzato nel trattamento di diversi disturbi psichiatrici. \nA basse dosi \u00e8 utilizzato nel trattamento dei disturbi depressivi e ansiosi (come la depressione, sia moderata che grave), della distimia e dei disturbi somatoformi; a dosaggi elevati \u00e8 un antipsicotico atipico usato nel trattamento delle psicosi nella schizofrenia, degli episodi maniacali nel disturbo bipolare. \nFu introdotto in commercio negli anni 90 dalla societ\u00e0 Sanofi-Aventis ed \u00e8 venduta in Italia con i nomi commerciali di Deniban, Solian, Sulamid, Sulpitac, Amitrex o Soltus.\nStoria.\nL'Amisulpride \u00e8 stata approvata dalla Food and Drug Administration per l'uso negli Stati Uniti il 26 Feb 2020, ed \u00e8 ampiamente utilizzata in molti paesi europei (Francia, Germania, Italia, Svizzera, ed altri) oltre che in Australia per il trattamento della psicosi e della schizofrenia. In particolare al dosaggio di 50\u00a0mg \u00e8 utilizzata come trattamento per la distimia ed \u00e8 disponibile anche come farmaco generico.\nFarmacodinamica.\nL'amisulpride funziona agendo come un antagonista selettivo sui recettori D2 e D3 della dopamina. Ha un'elevata affinit\u00e0 per questi recettori con costanti di dissociazione di 2,8 nM e 3,2 nM, rispettivamente. Sebbene dosi standard tra i 400 ed i 1200\u00a0mg al d\u00ec, utilizzate per il trattamento della psicosi, inibiscano la neurotrasmissione dopaminergica, basse dosi tra 50 ed i 200\u00a0mg determinano un blocco inibitorio degli autorecettori pre-sinaptici. Ci\u00f2 si traduce in una facilitazione della attivit\u00e0 della dopamina, ed \u00e8 per questa ragione che basse dosi di amisulpride vengono utilizzate per trattare la depressione clinica (in particolare le forme miste ad ansia e con disturbi di somatizzazione) e della distimia (depressione cronica di modesta entit\u00e0), essendo in grado di aumentare l'umore del paziente e di determinare un'azione disinibente, facilitando in particolare il contatto interpersonale e comportando per il soggetto un rinnovato interesse per l'ambiente familiare e sociale.\nL'amisulpride e la sulpiride, molecola ad essa correlata, hanno dimostrato di legarsi e di attivare il recettore GHB a dosi che vengono normalmente utilizzate a fini terapeutici. L'attivazione del recettore GHB \u00e8 nota per inibire il rilascio di dopamina e sembra avere essa stessa effetti neurolettici. Per questo motivo si ritiene che l'azione della amisulpride e della sulpiride su questo recettore possa contribuire alla loro efficacia terapeutica nel trattamento della psicosi.\nAnche se per lungo tempo \u00e8 stato dato per scontato che la modulazione dopaminergica sia l'unica responsabile per le propriet\u00e0 antidepressive e antipsicotiche della amisulpride, \u00e8 stato recentemente dimostrato che questa molecola agisce anche come un potente antagonista dei recettori 5HT7, recettori disposti sulla superficie cellulare ed attivati dal neurotrasmettitore serotonina. Alcuni degli altri farmaci antipsicotici atipici come il risperidone e lo ziprasidone sono essi stessi antagonisti potenti dei recettori 5HT7, e gli stessi antagonisti selettivi del recettore mostrano propriet\u00e0 antidepressive. \nPer comprendere il ruolo esercitato dal recettore 5-HT7 negli effetti antidepressivi della amisulpride, \u00e8 stato effettuato uno studio in vivo su una popolazione di topi con recettori 5-HT 7 \"fuori uso\". Questo studio ha dimostrato che su due modelli di depressione ampiamente utilizzati nei topi, il test di nuoto forzato (FST) ed il test di sospensione dalla coda, questi topi non evidenziavano una risposta antidepressiva in seguito al trattamento con amisulpride. Questi risultati indicano chiaramente che l'antagonismo sul recettore 5-HT7 svolge un ruolo importante e probabilmente centrale negli effetti antidepressivi della amisulpride.\nL'amisulpride sembra legare anche i recettori serotoninergici 5HT2B ma il significato clinico di tale azione non \u00e8 stato ancora delineato. Come gli altri composti di questa classe si \u00e8 dimostrato in grado di attivare la demetilazione del DNA nelle cellule cerebrali (in particolari le GABAergiche) promuovendo l'espressione genica, la cui repressione sembra essere implicata in diversi disturbi mentali.\nUsi clinici.\nLe indicazioni cliniche approvate dal ministero sono due: \nTuttavia studi rilevano che l'Amisulpride, usato come antidepressivo, \u00e8 significativamente pi\u00f9 efficace della Sertralina, della Imipramina e pari alla Amitriptilina e alla Amineptina nel trattamento della depressione (in particolare nella distimia e nelle forme con componenti di ansia, somatizzazioni ed eccessiva preoccupazione) con una velocit\u00e0 di azione pi\u00f9 elevata (minore di 2 settimane, contro le 4 tipicamente richieste dagli altri antidepressivi). \nIn un altro studio, dove veniva misurata l'ansia con la scala HAM-A (Hamilton Anxiety Scale) si \u00e8 osservata una diminuzione significativa del punteggio della scala, maggiore a quello osservato con fluoxetina 20\u00a0mg/die.\nDegli studi mostrano che l'aggiunta di amisulpride ad un trattamento antidepressivo con SSRI ne potenzia gli effetti terapeutici nei pazienti con patologia resistente al trattamento.\nUn altro studio conclude che l'Amisulpride \u00e8 un trattamento appropriato e di prima linea per la gestione della psicosi acuta. Una Cochrane Review del 2010 condotta da un gruppo di ricercatori della Technische Universit\u00e4t di Monaco, prendendo spunto da una vasta revisione della letteratura, esamina l'efficacia e la tollerabilit\u00e0 di amisulpride, confermando che il trattamento con amisulpride \u00e8 di efficacia almeno pari a quello con olanzapina e risperidone e pi\u00f9 efficace di quello con ziprasidone. Secondo un altro studio pubblicato sulla rivista \"The Lancet\" \u00e8 pi\u00f9 efficace e tollerabile degli antipsicotici tipici (anche di aloperidolo, notoriamente di elevata efficacia) nel trattamento della schizofrenia, in particolare nel migliorare i sintomi negativi della malattia.\nCausa significativamente un minore aumento di peso rispetto ad altri antipsicotici, risperidone compreso, e non peggiora il profilo lipidico e l\u2019indice di massa corporea. \u00c8 stato sperimentato in combinazione con altri farmaci, come antiparkinsoniani e anticolinergici, cos\u00ec come augmentation di clozapina.\nHa dimostrato efficacia nel trattamento dell'emesi post operatoria e dei disturbi digestivi, in analogia alla sulpiride. Uno studio ha dimostrato efficacia nel trattamento nella sindrome da affaticamento cronico.\nEffetti collaterali.\nGli effetti collaterali sono in genere lievi e dose dipendenti, per cui \u00e8 ottimamente tollerato specie a basse dosi come quelle utilizzate per la depressione. Effetti collaterali comuni possono essere insonnia o sonnolenza, nausea, mal di testa, aumento ponderale, ansia. Non causa generalmente effetti collaterali da sospensione, tuttavia quando utilizzato come antipsicotico e in analogia ad altri farmaci della stessa categoria, se interrotto bruscamente dopo trattamenti prolungati pu\u00f2 dare origine a psicosi di rimbalzo e peggioramento dei sintomi.\nL'aumento di peso, che si pu\u00f2 verificare specie a dosaggi elevati, \u00e8 comunque minore rispetto a quello provocato da altri farmaci utilizzati per lo stesso scopo.\nComporta comunemente (in maniera simile alla sulpiride) un deciso aumento della concentrazione ematica di Prolattina, il che pu\u00f2 causare, specie dopo un trattamento prolungato e ad alte dosi, amenorrea e galattorrea nelle donne, nausea, aumento di peso, insonnia, acatisia, disfunzioni sessuali (quest\u2019ultimo in misura minore rispetto a farmaci simili della sua stessa classe o altri antidepressivi come gli SSRI\\SNRI). Tuttavia tale aumento viene efficacemente controllato con l'aggiunta di un farmaco opportuno come quinagolide (per via della scarsa interazione farmacodinamica), cabergolina o nei casi meno gravi con estratti di \"Vitex agnus-castus\", senza sortire effetti collaterali aggiuntivi; meno comunemente pu\u00f2 provocare un aumento del QT (alterazione riscontrabile all'elettrocardiogramma). In caso di sovradosaggio l'amisulpride \u00e8 stato collegata ad episodi di torsione di punta.\nLa discinesia tardiva \u00e8 riportata in letteratura come raro ma pur sempre possibile effetto collaterale tipico della classe farmacologica di appartenenza.\nDosi terapeutiche.\nLa posologia della amisulpride varia in funzione del tipo di manifestazione psicotica da trattare; generalmente il dosaggio oscilla da 300-400 a 800\u00a0mg/die. Raramente si pu\u00f2 arrivare ad un massimo consentito di 1200\u00a0mg/die.\nNel caso di trattamento della distimia il dosaggio terapeutico consigliato \u00e8 di 50\u00a0mg/die o pi\u00f9 secondo parere medico.\nSovradosaggio.\nIn caso di sovradosaggio i sintomi presenti sono: sonnolenza, sedazione, coma, ipotensione e sintomi extrapiramidali. Non esistono antidoti conosciuti, l'emodialisi \u00e8 scarsamente efficace; se presenti sintomi extrapiramidali occorre somministrare farmaci anticolinergici; \u00e8 necessario il monitoraggio cardiologico del paziente per la comparsa del prolungamento del QT.\nGravidanza e allattamento.\nNell'allattamento il farmaco \u00e8 controindicato perch\u00e9 escreto nel latte; in gravidanza non \u00e8 consigliato pur non essendoci prove sull'animale e sull'uomo di teratogenicit\u00e0.\nCuriosit\u00e0.\nL\u2019amisulpride, pur essendo considerato uno degli antipsicotici pi\u00f9 efficace e meglio tollerati, \u00e8 stato approvato negli Stati Uniti solo recentemente.\nIl professor Ira Glick, autore di numerosi studi sugli antipsicotici, ha affermato che la causa \u00e8 da ricercarsi nel fatto che le industrie farmaceutiche non avrebbero ottenuto guadagni consistenti a fronte delle spese necessarie a far approvare negli Stati Uniti questo nuovo farmaco.\nSecondo i risultati di un sondaggio online, l'amisulpride quando utilizzato come antidepressivo, \u00e8 risultato il farmaco pi\u00f9 efficace e meglio tollerato tra tutti gli antidepressivi.\nCollegamenti esterni.\nOpinione dei pazienti sull\u2019efficacia di amisulpride - meamedica.it "}
{"id": "3847218", "revid": "405659", "url": "https://it.wikipedia.org/wiki?curid=3847218", "title": "Oulunkaari", "text": ""}
{"id": "3847219", "revid": "405659", "url": "https://it.wikipedia.org/wiki?curid=3847219", "title": "Nivala-Haapaj\u00e4rvi", "text": ""}
{"id": "3847221", "revid": "1005847", "url": "https://it.wikipedia.org/wiki?curid=3847221", "title": "Centro Democratico (Croazia)", "text": "Centro Democratico (in croato: \"Demokratski Centar\" - DC) \u00e8 stato un partito politico croato di orientamento cristiano-democratico costituitosi nel 2000 su iniziativa di Mate Grani\u0107 e Vesna \u0160kare-O\u017ebolt, in seguito ad una scissione dall'Unione Democratica Croata (HDZ).\nNel 2015, superate le tensioni con tale formazione politica, il partito \u00e8 confluito nella stessa HDZ.\nParlamentari.\nExtraparlamentare"}
{"id": "3847222", "revid": "405659", "url": "https://it.wikipedia.org/wiki?curid=3847222", "title": "Koillismaa", "text": ""}
{"id": "3847223", "revid": "1543377", "url": "https://it.wikipedia.org/wiki?curid=3847223", "title": "Y.U. Mad", "text": "Y.U. Mad \u00e8 un brano musicale del rapper statunitense Birdman, pubblicato come quarto singolo estratto dal suo quinto album studio \"Bigga Than Life\", il 13 settembre 2011. Il brano figura la collaborazione dei rapper dell'etichetta Cash Money/Young Money Nicki Minaj e Lil Wayne. Il brano \u00e8 entrato a far parte della programmazione delle radio statunitensi urban il 20 settembre 2011, ed a quelle R&amp;B l'11 ottobre 2011."}
{"id": "3847225", "revid": "405659", "url": "https://it.wikipedia.org/wiki?curid=3847225", "title": "Kehys-Kainuu", "text": ""}
{"id": "3847226", "revid": "767487", "url": "https://it.wikipedia.org/wiki?curid=3847226", "title": "The Perfect Education", "text": " \u00e8 un film del 1999 diretto da Ben Wada.\nTrama.\nLa studentessa Kuniko viene sequestrata mentre stava facendo jogging. Al suo risveglio, in una stanza di una pensione, il suo rapitore - Iwazono, un impiegato quarantenne - le spiega il motivo per cui l'ha rapita: egli non l'ha fatto per guadagnare denaro, desidera soltanto essere amato ed \u00e8 convinto che, con il passare del tempo e il perdurare della prigionia, la ragazza finisca per innamorarsi di lui e divenire la sua compagna. L'unico pensiero di Kuniko \u00e8 naturalmente quello di fuggire, ma il piano ideato da Iwazono sembra studiato alla perfezione...\nSeguiti.\nSono stati girati vari seguiti:"}
{"id": "3847235", "revid": "287204", "url": "https://it.wikipedia.org/wiki?curid=3847235", "title": "Repubblica cecoslovacca", "text": "Repubblica cecoslovacca (in ceco e in slovacco \"\u010ceskoslovensk\u00e1 republika\") fu la denominazione ufficiale della Cecoslovacchia nei periodi 1918-1938, 1938-1939 e 1945-1960."}
{"id": "3847237", "revid": "1543377", "url": "https://it.wikipedia.org/wiki?curid=3847237", "title": "Brett Keisel", "text": "Carriera universitaria.\nKeisel salt\u00f2 la sua stagione da freshman alla BYU. Gioc\u00f2 come defensive end il suo anno da sophomore e l'anno seguente si trasfer\u00ec allo Snow College. In seguito ritorn\u00f2 alla BYU per finire la sua carriera nel football collegiale. Keisel totalizz\u00f2 66 tackle, di cui 39 solitari, 9 sack e 19 \"tackle for loss\".\nCarriera professionistica.\nPittsburgh Steelers.\nKeisel fu selezionato dai Pittsburgh Steelers nel settimo giro (242\u00aa scelta assoluta) nel draft NFL 2002. Nel suo anno da debuttante collezion\u00f2 5 presenze con 4 tackle. Nel 2003 fu inserito in lista infortunati per l'intera stagione dopo un'operazione chirurgica alla spalla. Torn\u00f2 nel 2004 con 13 presenze e 9 tackle. L'anno seguente, gioc\u00f2 tutte le 16 partite registrando 33 tackle e 3 sack, i primi della sua carriera professionistica.\nDopo la partenza di Kimo von Oelhoffen, che firm\u00f2 come free agent dai New York Jets nel marzo 2006, Brett firm\u00f2 un nuovo contratto di quattro anni con gli Steelers per un compenso di 14 milioni di dollari. Quella stagione venne inserito nel primo team ideale come defensive end destro e gioc\u00f2 tutte e 16 le partite facendo registrare 55 tackle e 5,5 sack, un record in carriera. Nel 2007, gioc\u00f2 ancora tutte le 16 partite con 39 tackle e due sack. Il 31 agosto 2009 gli Steelers fecero firmare a Keisel un nuovo contratto da 5 anni da 18,885 milioni di dollari, inclusi 5 milioni di bonus alla firma.\nNel 2010, Keisel mise a segno il suo primo intercetto in carriera e il primo touchdown nella settimana 3 contro i Tampa Bay Buccaneers, quando intercett\u00f2 un passaggio di Josh Freeman che ritorn\u00f2 dopo 79 yard in un touchdown. A fine anno fu scelto per rappresentare l'AFC nel Pro Bowl per la prima volta in carriera.\nNel 2013, Keisel mise a segno 29 tackle, il suo minimo dalla stagione 2004, e a fine anno fu svincolato dagli Steelers. Tuttavia, dopo essersi incontrato con i rappresentanti degli Arizona Cardinals per discutere di un eventuale passaggio a quella franchigia, il 19 agosto 2014 rifirm\u00f2 con Pittsburgh.\nVita privata.\nKeisel \u00e8 figlio di Connie e Lane Keisel. Ha una sorella, Kodi. \u00c8 sposato con Sarah ed ha un figlio, Jacob, ed una figlia, Grace.\n\"Da Beard\" (La Barba).\nKeisel inizi\u00f2 a farsi crescere \"Da Beard\" (\"la barba\") durante una battuta di caccia estiva con suo padre. La barba di Keisel divenne celebre durante la fine della stagione 2010 della NFL. Molti giocatori della NFL iniziarono a farsi crescere \"barbe da playoff\" come auspicio di buona fortuna ma quella di Keisel ebbe un significativo seguito. La sua barba ha una fanpage su Facebook ed un account su Twitter e venne menzionata ripetutamente dai media durante la corsa nei playoff degli Steeler. In un'intervista su Steelers.com, Brett disse di aver deciso di farsi crescere la barba per la mancanza di personaggi nella NFL. In un'altra intervista comunque, al Pittsburgh Post-Gazette, disse di voler cambiare la fortuna della squadra, poich\u00e9 aveva mancato l'accesso ai playoff nella stagione precedente. Keisel si riferisce alla sua barba come \"beautiful thing\" (\"splendida cosa\") e \"the greatest beard of all time\" (\"la pi\u00f9 grande barba di tutti i tempi\") ed ha incoraggiato anche gli altri Steelers a farsela crescere. Dopo il Superbowl furono fatti diversi video della barba di Keisel, compreso uno che lo raffigurava come un ebreo chassidico. Il 24 febbraio 2011, La Barba fu rimossa durante una cerimonia chiamata \"Shear The Beard\" (\"taglia la barba\") nel centro di Pittsburgh. L'evento raccolse oltre 40.000 dollari per i bambini dell'ospedale di Pittsburgh. Keisel afferm\u00f2 che \"Da Beard\" sarebbe tornata probabilmente nella stagione seguente. Egli disse che \"La Barba decider\u00e0 quando sar\u00e0 il momento giusto per tornare,\" e che, \"sar\u00e0 un'apparizione improvvisa.\" Keisel ha soprannominato la stagione 2011 \"La vendetta della Barba\""}
{"id": "3847239", "revid": "767487", "url": "https://it.wikipedia.org/wiki?curid=3847239", "title": "Ronde van Noord-Holland 2008", "text": "Il Ronde van Noord-Holland 2008, sessantatreesima edizione della corsa e valida come evento dell'UCI Europe Tour 2008 categoria 1.1, si svolse il 27 aprile 2008 su un percorso totale di 211\u00a0km. Fu vinto dal tedesco Robert Wagner che termin\u00f2 la gara in 4h53'35\", alla media di 43,122\u00a0km/h.\nAll'arrivo 67 ciclisti portarono a termine il percorso."}
{"id": "3847245", "revid": "11190", "url": "https://it.wikipedia.org/wiki?curid=3847245", "title": "Amisulpiride", "text": ""}
{"id": "3847247", "revid": "521302", "url": "https://it.wikipedia.org/wiki?curid=3847247", "title": "AFC Champions League 2003", "text": ""}
{"id": "3847255", "revid": "125890419", "url": "https://it.wikipedia.org/wiki?curid=3847255", "title": "Formazione degli Hawkwind", "text": "Nel corso degli anni, molti musicisti hanno collaborato con gli Hawkwind. L'unico membro fisso \u00e8 stato il fondatore Dave Brock, che rappresenta il punto cardine della band. Tra gli altri, si possono annoverare Lemmy Kilmister (in seguito fondatore dei Mot\u00f6rhead), Nik Turner, Harvey Bainbridge, Del Dettmar, Dik Mik, Huw Lloyd-Langton, Robert Calvert, Paul Rudolph (precedentemente nei Pink Fairies e The Deviants), Twink (altro membro dei Pink Fairies) e, pi\u00f9 recentemente, Ron Tree. Altri collaboratori noti per progetti al di fuori degli Hawkwind sono Ginger Baker e Arthur Brown.\nLa band ha spesso incluso tra i crediti anche membri non musicisti del loro personale, come Liquid Len, un ingegnere delle luci, e Stacia, una ballerina presente nei loro spettacoli fino al 1975."}
{"id": "3847258", "revid": "521302", "url": "https://it.wikipedia.org/wiki?curid=3847258", "title": "Qualificazioni alla AFC Champions League 2003", "text": ""}
{"id": "3847268", "revid": "2032913", "url": "https://it.wikipedia.org/wiki?curid=3847268", "title": "Strange Clouds", "text": "Strange Clouds \u00e8 un brano musicale del rapper statunitense B.o.B, in collaborazione con Lil Wayne e prodotto da Dr. Luke e Cirkut. La Atlantic Records ha annunciato che il brano sarebbe stato reso disponibile come singolo su iTunes il 27 settembre 2011. Il brano \u00e8 stato utilizzato come singolo traino per promuovere l'uscita del secondo album studio di B.o.B, intitolato \"Strange Clouds\". Nella sua prima settimana, il singolo ha venduto 197,000 copie digitali, ed ha debuttato alla settima posizione della classifica \"Billboard Hot 100\"."}
{"id": "3847274", "revid": "110157", "url": "https://it.wikipedia.org/wiki?curid=3847274", "title": "Arnon (fiume)", "text": "L'Arnon \u00e8 un fiume francese, affluente di sinistra del fiume Cher, che scorre nei dipartimenti dell'Allier dell'Indre e del Cher.\nLa sua sorgente si trova nel comune di Saint-Marien, nell'estremo nord-orientale del dipartimento della Creuse, ad un'altitudine di 438\u00a0m.\nDopo un percorso di 150,5\u00a0km si getta nel fiume Cher presso il comune di Vierzon (dipartimento del Cher).\nRiceve come affluenti i torrenti Le Nouzet, Fontair, L'\u00c9tang de Villiers, Sanglier, Portefeuille, Les Caves e i fiumi La Th\u00e9ols, La Sinaise e Joyeuse\nIl suo bacino ha un'ampiezza di 2.164\u00a0km2 e la sua portata media annuale \u00e8 di 14,4\u00a0m3 al secondo. \nSi tratta di un fiume di media portata, come la maggior parte dei corsi d'acqua di pianura del bacino della Loira.\nLa sua portata \u00e8 stata osservata nel periodo 1960-2002 nel comune di M\u00e9reau, poco a monte del suo sblocco nel fiume Cher, e presenta marcate variazioni stagionali: la portata massima raggiunge tra 20,1 e 33,3\u00a0m3 al secondo), da dicembre a marzo, con un massimo in febbraio, mentre quella minima scende fino a 5,59\u00a0m3 al secondo, tra luglio e ottobre, con la minima in agosto."}
{"id": "3847276", "revid": "507920", "url": "https://it.wikipedia.org/wiki?curid=3847276", "title": "Fiordalisi (dipinto)", "text": ""}
{"id": "3847278", "revid": "287204", "url": "https://it.wikipedia.org/wiki?curid=3847278", "title": "Cheresto", "text": "Cheresto \u00e8 una regione immaginaria dove Gabriele d'Annunzio ambient\u00f2 \"Il Sangue de le Vergini\", testo poetico apparso dapprima nella \"Cronaca Bizantina\" del 1\u00ba dicembre 1883 sotto il titolo \"Il fuoco della pace\", poi inserito in volume nell\"'Intermezzo\" a partire dalla edizione Bideri del 1894. Cheresto \u00e8 immaginata come una regione \"dai querciosi altipiani\" attraversata da un fiume, con \"prati fluviali dove a torme i cavalli pascono\". Quanto alla localizzazione, unica certezza \u00e8 che Cheresto si trovi in Nordamerica, essendo nativi americani i protagonisti della vicenda narrata nel poemetto. Il poeta pescarese riprende infatti, con molta libert\u00e0, un modello derivante da \"Le calumet de la Paix imit\u00e9 de Longfellow\" di Charles Baudelaire. Nel testo dannunziano l'ambientazione si rif\u00e0 a modelli dell'antichit\u00e0 classica come si pu\u00f2 intuire gi\u00e0 dai nomi: Cheresto, infatti, forse riecheggia Onchesto, citt\u00e0 della Beozia; anche i nomi dei popoli protagonisti Cube, Cub\u00ecri ed Olmecchi suscitano echi classicheggianti tali da far ricordare pi\u00f9 i poemi omerici che non il Far West.\nBibliografia.\n\"Gabriele D'Annunzio: Poesie complete, con interpretazione e commento di Enzo Palmieri\", tomo primo \"Primo Vere, Canto Novo, Intermezzo\", Nicola Zanichelli editore, Bologna 1953, pp. 407-421."}
{"id": "3847283", "revid": "783988", "url": "https://it.wikipedia.org/wiki?curid=3847283", "title": "Alexander Roslin", "text": "Biografia.\nI primi anni e l'inizio della carriera.\nFiglio del medico militare Hans Roslin e di sua moglie Catherine Wertm\u00fcller, Alexander Roslin si form\u00f2 come artista in Svezia iniziando a dipingere piccole miniature sin dalla giovent\u00f9. All'et\u00e0 di sedici anni divenne allievo del pittore di corte Georg Engelhard Schr\u00f6der a Stoccolma, col quale rimase affiliato sino al 1741 ed attraverso il quale apprese la tecnica della pittura ad olio facendo pratica sulle grandi tele commissionate dalla corte. Distaccatosi dal maestro, nel 1741 Roslin si stabil\u00ec a G\u00f6teborg ove rimase sino al 1745.\nSoggiorn\u00f2 poi in Germania, dove era stato invitato dal margravio di Bayreuth. Nel 1747 intraprese un viaggio in Italia per studiare gli antichi maestri di pittura, visitando Venezia, Bologna, Ferrara, Roma, Napoli e Parma presso la cui famiglia ducale fu a servizio.\nGrazie a una lettera di raccomandazione della duchessa di Parma, Luisa Elisabetta, figlia di Luigi XV, egli venne inviato in Francia soggiornando a Parigi.\nA Parigi.\nNella capitale francese, Roslin fu ricevuto coi migliori pi\u00f9 alti onori e venne ammesso alla Reale accademia di pittura: le sue opere furono esposte al \"Salon\" del 1753 ed egli decise di trasferirsi definitivamente a Parigi. L'8 gennaio 1759, spos\u00f2 Marie-Suzanne Giroust (1734-1772) e la coppia ebbe in totale sei figli, tre maschi e tre femmine. In Francia, Roslin realizz\u00f2 tra i suoi pi\u00f9 bei ritratti privati e per la famiglia reale francese, sviluppando sempre pi\u00f9 le proprie doti artistiche, in particolare nell'esecuzione dei dettagli. Questa sua particolarit\u00e0 lo rese particolarmente noto nella societ\u00e0 europea dell'epoca al punto che il re di Francia gli provvide un appartamento personale al palazzo del Louvre. Nel 1767 Roslin venne ammesso a far parte dell'Acad\u00e9mie fran\u00e7aise.\nIl suo mito di svedese all'estero gli procur\u00f2 molte amicizie dei compatrioti in visita in Francia durante quegli anni, assistito talvolta anche da alcuni allievi provenienti direttamente dalla Svezia. Negli anni 1774-1775, Roslin fece visita alla Svezia dipingendo ancora una volta per la corte e realizzando ritratti di uomini illustri come quello di Linneo divenuto il pi\u00f9 celebre ritratto dello scienziato svedese.\nAl suo ritorno a Parigi, decise di ripartire alla volta di San Pietroburgo dove la zarina Caterina II di Russia gli commission\u00f2 diverse opere sperando di riuscire a trattenerlo al proprio servizio, ma Roslin declin\u00f2 l'offerta pur allettante e fece ritorno in Francia ove continu\u00f2 a vivere sino alla sua morte. Dopo il suo ritorno a Parigi venne onorato dell'appartenenza alla M\u00e5lareakademien di Vienna e all'Accademia d'arte di Firenze.\nTecnica.\nLa forza principale della pittura di Roslin consiste essenzialmente nell'uso travolgente ed espressivo del colore ancor pi\u00f9 di molti suoi contemporanei. Roslin si specializz\u00f2 nello studio dei particolari e nel modo di rendere i differenti materiali, in particolare delle decorazioni in oro, a ricamo, della seta o del velluto, il tutto accompagnato da un profondo realismo ed espressionismo che traspare dai volti dei suoi ritratti."}
{"id": "3847288", "revid": "1647404", "url": "https://it.wikipedia.org/wiki?curid=3847288", "title": "The Motto (Drake)", "text": "The Motto \u00e8 un singolo del cantante canadese Drake, il terzo estratto dall'album \"Take Care\". Il brano, che vede la collaborazione del rapper statunitense Lil Wayne, \u00e8 stato presentato in anteprima dalla stazione radio di Los Angeles Power 106 il 31 ottobre 2011, per poi essere postata dallo stesso Drake sul proprio blog personale il giorno seguente. Tyga ha realizzato un remix del brano, utilizzato per il video musicale di \"The Motto\". Oltre a Drake, Lil Wayne e Tyga, nel video compaiono anche E-40 e Mistah F.A.B. ed \u00e8 stato reso disponibile su Vimeo il 21 dicembre 2011."}
{"id": "3847302", "revid": "1647404", "url": "https://it.wikipedia.org/wiki?curid=3847302", "title": "Martians vs. Goblins", "text": "Martians vs. Goblins \u00e8 un singolo del rapper statunitense The Game, il terzo estratto come dal suo quarto album in studio \"The R.E.D. Album\". Il brano, pubblicato il 20 dicembre 2011 figura il featuring dei rapper Lil Wayne dell'etichetta Young Money e Tyler, The Creator dell'etichetta Odd Future."}
{"id": "3847316", "revid": "16758", "url": "https://it.wikipedia.org/wiki?curid=3847316", "title": "HC TWK Innsbruck", "text": ""}
{"id": "3847320", "revid": "287204", "url": "https://it.wikipedia.org/wiki?curid=3847320", "title": "Lost to the Living", "text": "Lost to the Living \u00e8 un album studio del gruppo musicale death metal Daylight Dies, pubblicato nel 2008."}
{"id": "3847321", "revid": "1305772", "url": "https://it.wikipedia.org/wiki?curid=3847321", "title": "E901", "text": ""}
{"id": "3847329", "revid": "125629598", "url": "https://it.wikipedia.org/wiki?curid=3847329", "title": "'Ndrina Albanese", "text": "Gli Albanese sono una \"'Ndrina\" di Cittanova e Laureana di Borrello. Hanno ramificazioni nell'area bresciana e in Toscana ma anche a Pomezia nel Lazio, Ortovero, Toirano, Villanova d'Albenga e Ceriale in Liguria.\nSono alleati dei Raso-Gullace. Le loro attivit\u00e0 vanno dal traffico di droga al mercato dell'uva, ed in passato hanno fatto pure sequestri di persona.\nStoria.\nNegli anni sessanta a Cittanova insieme ai Raso e ai Gullace si sono scontrati con i Facchineri, i Marvaso e i Monteleone. La faida scoppia il 23 marzo 1964 con l'omicidio di Domenico Gerace, vicino ai Facchineri.\nTermina solo nel 1970 con l'omicidio di Celestino Gullace.\nLa faida fu vinta dagli Albanese-Raso-Gullace.\nNegli anni Novanta scoppia la \"faida di Laureana di Borrello\" tra gli Albanese-Cutell\u00e8-Tassone e i Ferrentino-Chindamo-Lamari-D'Agostino si risolve con una pace voluta dai Mancuso-Pesce-Piromalli e Bellocco per l'inconcludenza del conflitto.\nAgli Albanese gli viene assegnato il controllo del territorio di Candidoni, Melicucco, San Pietro di Carid\u00e0 e Serrata.\nFatti recenti.\nCon la conclusione dell'operazione Alchemia della DDA di Reggio Calabria e dello SCO di Roma del 19 luglio 2016 vengono arrestate 40 persone tra la Calabria e la Liguria presunte affiliate dei Gullace-Raso-Albanese e Parrello-Gagliostro oltre che politici e imprenditori accusati di associazione mafiosa, contraffazione, corruzione, intestazione fittizia di beni e societ\u00e0. Tentavano di infiltrarsi negli appalti per la costruzione del terzo valico ferroviario di alta velocit\u00e0 Genova-Milano in Liguria e per appalti inerenti al trasporto pubblico e allo smaltimento rifiuti a Roma. Risultano indagati il senatore Antonio Caridi e il vicepresidente del consiglio regionale della Calabria Francesco D'Agostino. Sono stati rilevate la gestione di aziende di igiene ambientale e industriale, di produzione di lampade a led e del settore tradizionale del movimento terra ma anche investimenti immobiliari in Francia (Costa Azzurra), Brasile e in Spagna (Isole Canarie).\nNel 2019 vengono sequestrati beni per 15 milioni tra Savona, Alessandria e Reggio Calabria."}
{"id": "3847332", "revid": "1776051", "url": "https://it.wikipedia.org/wiki?curid=3847332", "title": "Luc Marquet", "text": "Carriera.\nGiocatore.\nClub.\nHa militato dal 1989 al 1997 nell'Arago de S\u00e8te Volley-Ball nella Ligue A francese.\nNel 1997 si trasferisce alla Gallo Prefabbricati Gioia del Colle con cui gioca tre stagioni, tutte in Serie A2.\nNel 2000 si trasferisce alla Lube Macerata con cui gioca una stagione in Serie A1, vincendo una Coppa Italia e una European Champions League.\nNel 2001 torna in Francia dove gioca una stagione nel Tours Volley-Ball militante nella Ligue A.\nTorna in Italia nel 2002 ingaggiato dalla Edilbasso&amp;Partners Padova dove gioca una stagione in serie A1, classificandosi all'undicesimo posto.\nTornato definitivamente in Francia, ha giocato tre stagioni nello Stade Poitevin, una con l'Arago de S\u00e8te Volley-Ball e una con l'Al\u00e8s dove ha terminato la carriera da giocatore nel 2008.\nNazionale.\nCon la maglia della nazionale francese ha collezionato 325 presenze vincendo la medaglia di bronzo ai mondiali di Argentina 2002 e la medaglia d'argento agli europei di Germania 2003.\nAllenatore.\nA partire dal 2008 ha allenato l'Al\u00e8s militante nella Ligue B francese."}
{"id": "3847336", "revid": "84184", "url": "https://it.wikipedia.org/wiki?curid=3847336", "title": "Lamberti", "text": ""}
{"id": "3847337", "revid": "767487", "url": "https://it.wikipedia.org/wiki?curid=3847337", "title": "Ronde van Noord-Holland 2009", "text": "Il Ronde van Noord-Holland 2009, sessantaquattresima edizione della corsa e valida come evento dell'UCI Europe Tour 2009, si svolse il 26 aprile 2009 su un percorso totale di 215\u00a0km. Fu vinto dall'olandese Theo Bos che termin\u00f2 la gara in 5h40'50\", alla media di 42,318 \u00a0km/h.\nAll'arrivo 132 ciclisti portarono a termine il percorso."}
{"id": "3847345", "revid": "767487", "url": "https://it.wikipedia.org/wiki?curid=3847345", "title": "Ludovico Gonzaga (vescovo di Alba)", "text": "Biografia.\nLudovico era figlio Prospero Gonzaga, secondo marchese di Luzzara; fu nominato vescovo il 12 agosto 1619 e tenne il sinodo nel 1626.\nLo zio Marcantonio Gonzaga (m. 1592) fu vescovo di Casale Monferrato dal 1589 al 1592.\nA causa della guerra del Monferrato risiedette saltuariamente ad Alba. Per sfuggire al morbo della peste si rifugi\u00f2 a Luzzara, presso il Casino della Tomba, residenza di campagna del cugino Federico Gonzaga di Luzzara, ma ne fu ugualmente colpito e qui mor\u00ec il 17 giugno 1630.\nLudovico fu sepolto nella chiesa dell'Annunciata del convento degli Agostiniani.\nA seguito della sua richiesta papa Clemente X elev\u00f2 Margherita di Monferrato all'onore degli altari nel 1669.\nGenealogia episcopale.\nLa genealogia episcopale \u00e8:"}
{"id": "3847346", "revid": "1924342", "url": "https://it.wikipedia.org/wiki?curid=3847346", "title": "Headlines (Drake)", "text": "Headlines \u00e8 un brano musicale del rapper canadese Drake. \u00c8 il primo singolo estratto dal suo secondo album studio \"Take Care\". Il brano, prodotto da Matthew \"Boi-1da\" Samuels e Noah \"40\" Shebib, \u00e8 stato presentato sul blog di Drake'il 31 luglio 2011, mentre \u00e8 stato pubblicato ufficialmente il 9 agosto 2011. Il singolo ha debuttato alla tredicesima posizione della \"Billboard\" Hot 100, diventando il miglior ingresso in classifica dell'artista. Il singolo \u00e8 stato certificato disco d'oro dalla Recording Industry Association of America per aver venduto pi\u00f9 di 500.000 copie digitali."}
{"id": "3847352", "revid": "767487", "url": "https://it.wikipedia.org/wiki?curid=3847352", "title": "Recorrupted", "text": "Recorrupted \u00e8 un EP del gruppo musicale statunitense Whitechapel, pubblicato nel 2011."}
{"id": "3847353", "revid": "1543377", "url": "https://it.wikipedia.org/wiki?curid=3847353", "title": "Stampante ottica", "text": "Una stampante ottica \u00e8 un dispositivo composto da uno o pi\u00f9 proiettori meccanici collegati a una macchina da presa. Permette ai cineasti di riprendere di nuovo uno o pi\u00f9 spezzoni di film. La stampante ottica \u00e8 usata per creare effetti speciali per i film, o per copiare e restaurare vecchi filmati.\nEffetti ottici comunemente prodotti comprendono: dissolvenza in entrata, dissolvenza in uscita, dissolvenza, riprese rallentate, riprese accelerate e il matte. Lavori pi\u00f9 complessi possono coinvolgere decine di elementi, tutti combinati in una singola scena.\nStoria.\nUna delle prime stampanti ottiche messe in commercio \u00e8 stata prodotta dalla Dupue Company di Chicago negli anni venti. Linwood G. Dunn ne ha espanso il concetto negli anni trenta costrunedo la prima stampante ottica moderna per l'esercito statunitense durante la Seconda guerra mondiale, che fu chiamata \"Acme-Dunn Special Effects Optical Printer\". Per questo lavoro vinse l'Oscar al merito tecnico-scientifico nel 1945. \nLo sviluppo \u00e8 continuato fino agli anni ottanta, quando le stampanti erano controllate da minicomputer. Tipici esempi di lavori fatti con la stampante ottica, incluso il matte sono \"\" e \"Guerre stellari\".\nAlla fine degli anni ottanta, la composizione digitale ha cominciato a sostituire gli effetti ottici. A met\u00e0 degli anni novanta, la computer grafica era evoluta tanto da rivaleggiare e superare quello che era possibile fare con le stampanti ottiche, e la stampa ottica fu quasi completamente abbandonata. I miglioramenti negli scanner e nei registratori, hanno permesso di trasferire un film nel computer, applicare gli effetti speciali, e poi ritrasferire il tutto su pellicola.\nAttualmente, le stampanti ottiche sono principalmente usate come strumenti artistici da cineasti di cinema sperimentale, o per usi didattici. Come tecnica, \u00e8 particolarmente utile per creare delle copie di pellicole dipinte a mano, o modificate fisicamente.\nArtefatti.\nCome in ogni processo analogico, ogni \"passaggio\" ottico degrada l'immagine, proprio come quando si fa una fotocopia di una fotocopia. Inoltre, siccome si utilizzano spezzoni di negativi differenti, \u00e8 un problema mantenere l'esatta corrispondenza dei colori dell'originale. Per motivi economici, specialmente negli anni cinquanta, nelle serie TV prodotte su pellicola, il lavoro della stampante era limitato alle parti di scena necessarie per gli effetti. Il filmato originale veniva diviso a met\u00e0 con uno spezzone stampato otticamente, determinando un'evidente alterazione della qualit\u00e0 dell'immagine, nel momento in cui avveniva la transizione da uno spezzone all'altro.\nAltri artefatti problematici dipendono dall'effetto cercato, il pi\u00f9 delle volte si hanno imprecisioni di allineamento nel matte. Per questo motivo, le riprese destinate ad essere manipolate tramite stampante ottica sono spesso girate in formati di pellicola pi\u00f9 grande del resto del progetto. Formati pi\u00f9 grandi (come il formato Vistavision) hanno una migliore chiarezza e una grana inferiore quando vengono ristampate e inoltre riducono i problemi di allineamento."}
{"id": "3847357", "revid": "1442080", "url": "https://it.wikipedia.org/wiki?curid=3847357", "title": "Virginia Slims of Houston 1977 - Singolare", "text": "Il singolare del torneo di tennis Virginia Slims of Houston 1977, facente parte del WTA Tour 1977, ha avuto come vincitrice Martina Navr\u00e1tilov\u00e1 che ha battuto in finale Sue Barker 7\u20136, 7\u20135."}
{"id": "3847361", "revid": "2021733", "url": "https://it.wikipedia.org/wiki?curid=3847361", "title": "Teoria del lavoro socialmente necessario", "text": "La teoria del lavoro socialmente necessario \u00e8 la parte della teoria marxiana del valore che intende spiegare quel processo di livellamento dei valori delle merci dello stesso tipo. Questo processo di livellamento, inoltre, spinge i produttori di una stessa branca di produzione a uniformare le tecnologie e i metodi produttivi. Sulla base della teoria marxista del feticismo della merce, il meccanismo di distribuzione del lavoro sociale dell'economia mercantile agisce solo sulle merci - appiccicandogli un \"feticcio\", il valore - e necessariamente devono essere tipizzate; dunque un valore unico di mercato per ogni tipo di merce: esso agisce come se tutti i produttori di una determinata merce impiegassero lo stesso tempo di lavoro. Tuttavia, nella realt\u00e0, Marx nota che non \u00e8 cos\u00ec: vi sono lavoratori pi\u00f9 o meno precisi, pi\u00f9 o meno veloci, pi\u00f9 o meno abili nella produzione della stessa merce.\nNonostante ci\u00f2, per\u00f2, il mercato attribuisce lo stesso valore ai prodotti di questi differenti quantit\u00e0 (e qualit\u00e0) di lavoro \"concreto\". Questo \"livellamento\" ha l'effetto di far realizzare ai produttori pi\u00f9 produttivi (le cui merci avrebbero un valore singolo pi\u00f9 ridotto di quello di mercato) un sovrapprofitto, mentre i produttori pi\u00f9 pigri ricavano meno dell'equivalente che la societ\u00e0 attribuisce alle ore di lavoro che hanno effettivamente svolto; questo nel capitalismo \u00e8 l'incentivo maggiore al \"progresso tecnico\", alla riduzione costante del valore delle merci sotto quello di mercato. Per Marx i valore di mercato si stabilisce come \"risultato\" della concorrenza di un gran numero di venditori che producono in condizioni tecniche differenti, determinato in ultima istanza dal livello di produttivit\u00e0 pi\u00f9 diffusa in un dato mercato, quello che apporta la maggior massa di merci . La coincidenza dei valori sociali delle merci di un determinato settore e i prezzi di mercato di quelle merci corrisponde alla situazione di equilibrio all'interno del ramo produttivo.\nInfine, guardando all'equilibrio complessivo della societ\u00e0, una variazione della forza produttiva media del lavoro in un dato settore, modificandone le condizioni di equilibrio rispetto agli altri a causa di sovrapprofitti/sottoprofitti, modifica insieme le dimensioni del lavoro \"socialmente necessario\" per la produzione di quelle merci e il relativo valore. Ad esempio, supponiamo la condizione di equilibrio fra le branche della produzione (dunque la vendita delle merci ai loro valori-lavoro) e che il settore tessile venda merci per un miliardo di sterline, corrispondenti ad un milione di ore-lavoro come tempo di lavoro socialmente necessario alla produzione tessile. Ammettiamo che si verifichi un raddoppio delle forze produttive del settore; si verificher\u00e0 allora un aumento della produzione tale da continuare la stessa produzione di prima con la met\u00e0 del lavoro (nuovo lavoro socialmente necessario, pari a mezzo milione di ore-lavoro), pur continuando a trarre dal mercato un miliardo di sterline. Questo extra-guadagno rispetto al lavoro effettivamente contenuto spinger\u00e0 gli altri produttori a impiegare il loro lavoro nel settore tessile, fintanto che la concorrenza liveller\u00e0 i prezzi al nuovo valore, in totale a mezzo miliardo di sterline, corrispondente al nuovo tempo di lavoro socialmente necessario: mezzo milione di ore-lavoro."}
{"id": "3847363", "revid": "73843", "url": "https://it.wikipedia.org/wiki?curid=3847363", "title": "Rifugio Vetta d'Italia", "text": "Il rifugio Vetta d'Italia (\"Krimmler-Tauern-H\u00fctte\" o \"Neugersdorfer H\u00fctte\" in tedesco) \u00e8 un rifugio alpino situato nel territorio comunale di Predoi, in provincia di Bolzano, nelle Alpi dei Tauri occidentali a 2568 metri di altitudine.\nIl rifugio \u00e8 situato sul fianco sud-ovest della Vetta d'Italia, lungo il percorso dell'altavia omonima, a poca distanza dal passo dei Tauri.\nStoria.\nIl rifugio fu edificato nel 1907 e dopo la prima guerra mondiale fu assegnato dallo Stato Italiano alla Guardia di finanza che lo utilizz\u00f2 a lungo come presidio di confine e che lo ha restaurato nel 1984. Dagli anni 2000 esiste una disputa tra la Guardia di finanza e la provincia autonoma di Bolzano per capire di chi sia realmente la propriet\u00e0 dell'immobile."}
{"id": "3847364", "revid": "1647404", "url": "https://it.wikipedia.org/wiki?curid=3847364", "title": "Make Me Proud", "text": "Make Me Proud \u00e8 un brano musicale del rapper canadese Drake, pubblicato come secondo singolo estratto dal suo secondo album studio \"Take Care\". Il brano figura la collaborazione della cantante statunitense Nicki Minaj. Il singolo \u00e8 stato reso disponibile per il download digitale il 16 ottobre 2011, mentre per l'airplay radiofonico il 25 ottobre 2011."}
{"id": "3847366", "revid": "1442080", "url": "https://it.wikipedia.org/wiki?curid=3847366", "title": "Virginia Slims of Los Angeles 1977 - Singolare", "text": "Il singolare del torneo di tennis Virginia Slims of Los Angeles 1977, facente parte del WTA Tour 1977, ha avuto come vincitrice Chris Evert che ha battuto in finale Martina Navr\u00e1tilov\u00e1 6-2, 2-6, 6-1."}
{"id": "3847372", "revid": "46426025", "url": "https://it.wikipedia.org/wiki?curid=3847372", "title": "Superheavy", "text": ""}
{"id": "3847373", "revid": "107831", "url": "https://it.wikipedia.org/wiki?curid=3847373", "title": "Family Circle Cup 1977 - Singolare", "text": "Il singolare del torneo di tennis Family Circle Cup 1977, facente parte del WTA Tour 1977, ha avuto come vincitrice Chris Evert che ha battuto in finale Billie Jean King 6-0, 6-1."}
{"id": "3847380", "revid": "38120", "url": "https://it.wikipedia.org/wiki?curid=3847380", "title": "Leone Ceco", "text": "I Leoni Cechi (in ceco \"\u010cesk\u00fd lev\") sono dei premi annuali assegnati alle produzioni cinematografiche e alla televisione. Sono i maggiori riconoscimenti assegnati per la realizzazione dei film in Repubblica Ceca. La giuria \u00e8 formata da membri della \u010cFTA (\"\u010cesk\u00e9 filmov\u00e9 a televizn\u00ed akademie\").\nLe produzioni cinematografiche candidabili devono essere distribuite entro l'anno precedente alla cerimonia di premiazione, e devono essere stati almeno co-prodotti da uno studio cinematografico ceco.\nCategorie.\nLe categorie premiate sono:\nVengono inoltre premiate le seguenti categorie:"}
{"id": "3847381", "revid": "521302", "url": "https://it.wikipedia.org/wiki?curid=3847381", "title": "Leoni Cechi", "text": ""}
{"id": "3847404", "revid": "253269", "url": "https://it.wikipedia.org/wiki?curid=3847404", "title": "Cora Witherspoon", "text": "Biografia.\nNata in Louisiana, Cora Witherspoon apparve per la prima volta a Broadway nel 1910 nel cast di \"The Concert\", una produzione di David Belasco. La sua carriera teatrale dur\u00f2 fino al 1946, l'anno in cui recit\u00f2 in \"The Front Page\", il suo ultimo spettacolo a Broadway. Al cinema, fu essenzialmente un'interprete caratterista. Ricopr\u00ec ruoli di contorno in una cinquantina di pellicole dal 1931 al 1954. Nel suo film d'esordio, \"Il marito ricco\" (1931) e nel suo ultimo, \"La ragazza del secolo\" (1954), fu diretta in entrambe le occasioni da George Cukor.\nNegli ultimi anni, comparve in alcuni episodi di serie televisive.\nMor\u00ec a Las Cruces, nel New Mexico nel 1957, all'et\u00e0 di 67 anni, ed \u00e8 sepolta al Metairie Cemetery di New Orleans."}
{"id": "3847406", "revid": "767487", "url": "https://it.wikipedia.org/wiki?curid=3847406", "title": "Kya Kehna", "text": "Kya Kehna (hindi: \u0915\u094d\u092f\u093e \u0915\u0939\u0928\u093e; italiano: Cosa dire) \u00e8 un film indiano del 2000 diretto da Kundan Shah e con protagonisti Saif Ali Khan, Preity Zinta, Chandrachur Singh, Anupam Kher e Farida Jalal. Il film ha ottenuto un successo sorprendente lanciando la carriera di Preity Zinta come attrice. Il filn affronta un tema taboo per la societ\u00e0 indiana come quello della gravidanza pre-matrimoniale."}
{"id": "3847407", "revid": "1458600", "url": "https://it.wikipedia.org/wiki?curid=3847407", "title": "Antonio Zagari", "text": "Biografia.\nFiglio del capobastone Giacomo Zagari (con dote di santista), originario di San Ferdinando, negli anni sessanta si trasferiscono nel varesotto a Malnate.\nIl 14 ottobre 1974 viene sequestrato a Buguggiate Emanuele Riboli (dove allora gli Zagari risiedevano).\nSi pente nel 1990, assieme a Saverio Morabito e grazie alle sue deposizioni il 15 gennaio 1994 vengono condannati (tra cui lui stesso) al carcere 42 affiliati alle cosche.\nNel 1992 viene pubblicato il suo libro \"Ammazzare stanca\" (dalle edizioni Periferia di Cosenza), nel quale racconta la sua storia nella 'Ndrangheta. Dello stesso libro viene fatta ristampa nel 2008.\nMuore nel 2004 per un incidente in moto avvenuto nella localit\u00e0 protetta dove viveva."}
{"id": "3847413", "revid": "1543377", "url": "https://it.wikipedia.org/wiki?curid=3847413", "title": "Bernard Haisch", "text": "Biografia.\nDopo avere frequentato a Indianapolis la \"Latin School\" (una scuola secondaria cattolica), Haisch ha intrapreso gli studi universitari in astrofisica a Bloomington presso l'Indiana University, dove ha conseguito il Bachelor of Science nel 1971. Nel 1975 ha conseguito il PhD in astronomia all'University of Wisconsin-Madison. Conclusi gli studi, Haisch ha subito ottenuto una borsa di studio post-dottorato in astrofisica della durata di tre anni a Boulder presso l'Universit\u00e0 del Colorado. Fra il 1977 e il 1978 Haisch ha trascorso un periodo nei Paesi Bassi presso l'Universit\u00e0 di Utrecht come \"scienziato visitatore\".\nNel 1979 Haisch ha cominciato a lavorare al \"Solar &amp; Astrophysics Laboratory\" della Lockheed Martin a Palo Alto, in California, istituzione in cui ha lavorato per vent'anni. Nel 1991 \u00e8 stato \"scienziato visitatore\" all'Istituto Max Planck di fisica extraterrestre a Garching, in Germania; tra il 1992 e il 1994 \u00e8 stato direttore incaricato del \"Center for Extreme Ultraviolet Astrophysics Laboratory\" presso l'Universit\u00e0 di Berkeley.\nNel periodo dagli anni settanta agli anni novanta, Haisch si \u00e8 dedicato a ricerche sull'astrofisica delle alte energie, con particolare riguardo alle emissioni nell'ultravioletto e nei raggi X del Sole e di altri tipi di stelle. Ha inoltre collaborato con la NASA per alcuni programmi scientifici.\nNel 1999 Haisch ha fondato il California Institute for Physics and Astrophysics, un'istituzione privata dedicata a ricerche sulla teoria delle stringhe, la relativit\u00e0 generale e l'elettrodinamica quantistica. Dal 1999 al 2002 Haisch \u00e8 stato direttore dell'Istituto da lui fondato.\nIn seguito Haisch si \u00e8 dedicato al campo dei servizi internet. Dal 2002 al 2009 \u00e8 stato capo dell'ufficio scientifico della ManyOne Networks; compagnia di servizi internet con sede in California. Nel 2004 \u00e8 diventato presidente della Digital Universe Foundation.\nHaisch ha pubblicato 2 monografie scientifiche e pi\u00f9 di 130 articoli scientifici in giornali prestigiosi tra cui Nature, Science, Physical Review, Astrophysical Journal e \"Annalen der Physics\". Per 10 anni (dal 1993 al 2002) \u00e8 stato caporedattore di \"Astrophysical Journal\".\nHaisch si interessa anche di scienza di confine e insieme al fisico Alfonso Rueda, docente al \"Department of Electrical Engineering\" della California State University, ha sviluppato una controversa ipotesi nell'ambito dell'elettrodinamica stocastica. Secondo quest'ipotesi, sviluppata in una serie di articoli pubblicati a partire dal 1994, esisterebbe una correlazione fra inerzia, vuoto quantistico ed energia di punto zero.\nInteressi in ufologia, parascienze e spiritualit\u00e0.\nHaisch si interessa anche di discipline non ortodosse, come l'ufologia e le parascienze. Ha pubblicato articoli sul \"Journal of Noetic\", un giornale di parapsicologia pubblicato dall'Institute of Noetic Sciences, ed \u00e8 stato caporedattore dal 1988 al 1999 del \"Journal of Scientific Exploration\", che pubblica articoli sugli UFO e i fenomeni paranormali.\nIn campo ufologico, Haisch ha creato il sito web \"Ufoskeptic\", per promuovere lo studio sugli UFO in modo critico, ma senza pregiudizi.\nHaisch si interessa anche dei rapporti tra scienza e spiritualit\u00e0 ed ha pubblicato articoli sulla rivista \"Science and Spirit\". Nel 2006 ha pubblicato il libro \"The God Theory\", in cui tenta di riconciliare le moderne credenze scientifiche con le tradizionali credenze religiose. Nel libro Haisch critica sia l'ateismo che il teismo tradizionale, prendendo posizione a favore del pandeismo."}
{"id": "3847415", "revid": "767487", "url": "https://it.wikipedia.org/wiki?curid=3847415", "title": "Fashion (film)", "text": "Fashion (hindi: \u092b\u0948\u0936\u0928) \u00e8 un film indiano del 2008 diretto, co-prodotto e co-sceneggiato da Madhur Bhandarkar. Il film vede protagoniste Priyanka Chopra, Kangana Ranaut, Mugdha Godse e Arjan Bajwa. Basato su un lato piuttosto oscuro dell'industria della moda, descritti attraverso gli occhi della protagonista. Kangana interpreta il ruolo di una ex supermodella che affronta la propria rovina economica ed il proprio decadimento fisico. La storia ricorda molto da vicino la biografia di Geetanjali Nagpal, bench\u00e9 il regista abbia apertamente negato che si tratti della biografia di Geetanjali Nagpal. Priyanka Chopra e Kangana Ranaut hanno vinto rispettivamente il riconoscimento per la miglior attrice e per la migliore attrice non protagonista per le proprie interpretazioni in occasioni del National Film Awards 2009."}
{"id": "3847419", "revid": "22356", "url": "https://it.wikipedia.org/wiki?curid=3847419", "title": "Leptocyon", "text": "Il leptocione (gen. Leptocyon) \u00e8 un canide estinto, vissuto tra l'Oligocene medio e il Miocene superiore (tra 28 e 10 milioni di anni fa). I suoi resti fossili sono stati ritrovati in Nordamerica. \u00c8 considerato il pi\u00f9 antico rappresentante della sottofamiglia dei canidi attuali (Caninae).\nDescrizione.\nQuesto canide era di piccole dimensioni, e l'altezza al garrese non doveva superare i 25 centimetri. Il peso doveva essere inferiore ai 2 chilogrammi, e in generale la corporatura assomigliava molto a quella di una volpe attuale. Lo scheletro, tuttavia, non mostra le specializzazioni presenti nelle volpi; rispetto ai contemporanei borofagini (come \"Archaeocyon\"), \"Leptocyon\" possedeva una mandibola pi\u00f9 lunga e premolari di struttura pi\u00f9 semplice, separati fra loro da spazi.\nClassificazione.\nIl genere \"Leptocyon\" \u00e8 stato descritto per la prima volta da W. D. Matthew nel 1918 per accogliere alcune specie di canidi, precedentemente attribuite ad altri generi (tra cui \"Hesperocyon\" e \"Cynodesmus\"). Matthew si rese conto che queste specie possedevano alcune caratteristiche proprie dei canidi odierni, in particolare delle volpi. Successivamente, alcuni studiosi (tra cui Gregory, 1942) inclusero \"Leptocyon\" nel genere \"Vulpes\" proprio per queste somiglianze; in ogni caso, la grande maggioranza degli studiosi attualmente ritiene che \"Leptocyon\" sia un genere a s\u00e9 stante.\nAttualmente \"Leptocyon\" \u00e8 considerato il pi\u00f9 antico e pi\u00f9 primitivo membro della sottofamiglia Caninae, che comprende tutti i canidi odierni. Il genere \"Leptocyon\" include numerose specie, diffuse in gran parte del Nordamerica (California, Colorado, Florida, Kansas, Nebraska, Nevada, New Mexico, Oregon, South Dakota, Texas, Saskatchewan); tra queste, alcune erano davvero minuscole (ad esempio L. delicatus dell'Oligocene superiore, tra i canidi pi\u00f9 piccoli mai vissuti) e altre relativamente evolute preannunciano le vere volpi (ad esempio L. vafer, vissuto alla fine del Miocene).\nPaleoecologia.\nLe specie di \"Leptocyon\" dovevano essere predatori poco specializzati, la cui dentatura e il cranio erano adattati a predare piccoli animali veloci. Si suppone che si cibassero anche di frutti; la grande somiglianza nella dentatura e nella taglia di queste specie indica che il loro adattamento a una dieta mista cambi\u00f2 poco durante tutto il Miocene."}
{"id": "3847422", "revid": "1543377", "url": "https://it.wikipedia.org/wiki?curid=3847422", "title": "Universit\u00e0 di Reykjav\u00edk", "text": "La Reykjavik University (H\u00e1sk\u00f3linn \u00ed Reykjav\u00edk), anche conosciuta con l'acronimo di RU, \u00e8 l'universit\u00e0 privata pi\u00f9 grande d'Islanda (con pi\u00f9 di 3200 studenti, oltre 500 impiegati e con professori da oltre 26 paesi), con sede appunto a Reykjav\u00edk.\nL'universit\u00e0 \u00e8 completamente bilingue (inglese e islandese) fin dal 2010.\nIl programma \"Executive MBA\" offerto dall'universit\u00e0 \u00e8 stato premiato 5-year accreditation dalla \"international accreditation organisation Association of MBAs\" (AMBA) di Londra nell'ottobre 2011.\nStoria.\nLa Reykjavik University ha le sue radici nel Commercial College of Iceland, Scuola di Scienze e Tecnologie (TVI), fondata nel gennaio 1988 e ospitata nella Commercial College of Iceland (V\u00cd) per dieci anni.\nLa Reykjavik University ha iniziato il suo primo semestre il 1\u00ba settembre 1998, in un nuovo edificio e sotto al nome i Reykjav\u00edk School of Business.\nNel gennaio 2000 il nome dell'universit\u00e0 \u00e8 stato cambiato in \"Reykjav\u00edk University\". Nell'autunno del 2002, \u00e8 stata istituita la facolt\u00e0 di Giurisprudenza.\nNel 2005, l'universit\u00e0 si \u00e8 fusa con la Technical University of Iceland (TH\u00cd), sotto il nome di Reykjavik University. A seguito della fusione, \u00e8 stata istituita la facolt\u00e0 di Scienze e Ingegneria.\nLa Reykjavik University sponsorizza la \"Icelandic Center for Research on Software Engineering\" (ICE-ROSE), la \"Icelandic Center Of Excellence in Theoretical Computer Science\" (ICE-TCS), la \"Icelandic Institute of Intelligent Machines\" (IIIM) e la \"Icelandic Society for Intelligence Research\" (ISIR).\nNell'autunno 2005, \u00e8 stata istituita la facolt\u00e0 di Medicina.\nLa Reykjavik University ha aperto il \"Center for Analysis and Design of Intelligent Agents\" (CADIA). Il CADIA \u00e8 stato fondato da Kristinn R. Th\u00f3risson and Yngvi Bj\u00f6rnsson, due professori dell'universit\u00e0, ed ha costituito il primo centro di ricerca di Intelligenza Artificiale in Islanda. Tra gli altri, nel corso degli anni, il CADIA ha collaborato con Honda sullo sviluppo software per il robot ASIMO e con la CCP Games per lo sviluppo di software intelligenti per EVE Online.\nInoltre, il CADIA ha sviluppato un General Game Playing (GGP) che ha vinto il \"World GGP Championship\" nel 2007 e nel 2008. Nel 2009, il CADIA ha anche ricevuto una prestigiosa sovvenzione Europea per il progetto \"HUMANOBS\".\nInfine, in collaborazione con l'IIIM, il CADIA ha promosso un AUV (Autonomous Underwater Vehicle) sviluppato da studenti della Reykjavik University. L'AUV porta il nome di Freyja e compete ogni anno alla RoboSub \"International Autonomous Underwater Vehicle Competition\" ospitata dal Association for Unmanned Vehicle Systems International (AUVSI) e dall'Office of Naval Research (ONR) e prende luogo a San Diego, California.\nDal 2008, con la collaborazione di alcune societ\u00e0 di sicurezza informatica (ad esempio, Videntifier e Frisk Software) e del governo islandese, la Reykjavik University ha aperto il \"Laboratory for Dependable, Secure Systems\" (LDSS Lab). Il LDSS Lab \u00e8 stato fondato da \u00dalfar Erlingsson e Ymir Vigfusson e conduce ricerca e formazione per migliorare lo stato dell'arte della sicurezza e l'affidabilit\u00e0 dei sistemi informatici. Nel 2011, il LDSS Lab \u00e8 stato integrato nel SysLab (Systems and Security Laboratory), che \u00e8 ora guidato da Ymir Vigfusson."}
{"id": "3847425", "revid": "124515526", "url": "https://it.wikipedia.org/wiki?curid=3847425", "title": "Dick e Mac McDonald", "text": "I fratelli\nBiografia.\nOriginari dell'Irlanda, hanno dimostrato la propria ascendenza irlandese fino ai loro bisnonni. Nel 1937 il loro padre Patrick apr\u00ec il ristorante \"The Airdrome\" a Huntington Drive, sulla U.S. Route 66, vicino all'aeroporto di Monrovia, in California. Nel 1940 l'intero ristorante venne trasferito pi\u00f9 a est, verso San Bernardino, e venne ribattezzato \"McDonald's\", dando vita a una delle pi\u00f9 popolari catene di ristoranti pubblici nel mondo.\nNel 1954 i fratelli McDonald si associarono in affari con Ray Kroc. Dick e Mac avrebbero voluto limitare l'azienda a un piccolo numero di ristoranti strategicamente posizionati, ma questo progetto era in conflitto con il piano di Kroc di allargare il giro d'affari. Alla fine prevalsero le idee di Ray Kroc che rilev\u00f2 anche le quote dei fratelli per la cifra di 2,7 milioni di dollari.\nMorte.\nMaurice McDonald mor\u00ec a causa di un infarto a Riverside, in California, l'11 dicembre 1971, all'et\u00e0 di 69 anni. Fu sepolto nel \"Desert Memorial Park\", a Cathedral City, in California.\nRichard McDonald mor\u00ec a Bedford, il 14 luglio 1998, all'et\u00e0 di 89 anni e fu sepolto vicino al Mount Calvary Cemetery nella sua citt\u00e0 natale, Manchester. Poco dopo, anche sua moglie Dorothy si spense.\nFilmografia.\nNel film biografico \"The Founder\" del 2016, incentrato su Ray Kroc e sui fratelli McDonald, Richard \u00e8 interpretato da Nick Offerman mentre Maurice viene interpretato da John Carroll Lynch."}
{"id": "3847426", "revid": "1543377", "url": "https://it.wikipedia.org/wiki?curid=3847426", "title": "Urawa Red Diamonds 2006", "text": "Questa voce raccoglie le informazioni riguardanti gli Urawa Red Diamonds nelle competizioni ufficiali della stagione 2006.\nStagione.\nNel 2006 gli Urawa Red Diamonds centrarono l'accoppiata campionato-coppa nazionale in una stagione in cui si trovarono a competere con il Gamba Osaka su tutti i fronti: dopo aver ingaggiato una lotta serrata per il primo posto nel corso del girone di ritorno del campionato, i \"Red Diamonds\" presero il largo ottenendo il loro primo titolo nazionale come squadra professionista. Al termine della stagione i \"Red Diamonds\", dopo essere stati eliminati dalla Coppa di Lega per mano del Kawasaki Frontale, conquistarono la coppa nazionale prevalendo di misura sul Gamba Osaka\nMaglie e sponsor.\nVengono confermate le divise della stagione precedente, prodotte dalla Nike e sponsorizzate dalla Vodafone."}
{"id": "3847429", "revid": "767487", "url": "https://it.wikipedia.org/wiki?curid=3847429", "title": "One Day", "text": ""}
{"id": "3847431", "revid": "344646", "url": "https://it.wikipedia.org/wiki?curid=3847431", "title": "Energia del punto zero", "text": ""}
{"id": "3847443", "revid": "1305772", "url": "https://it.wikipedia.org/wiki?curid=3847443", "title": "Scheibe", "text": ""}
{"id": "3847446", "revid": "775372", "url": "https://it.wikipedia.org/wiki?curid=3847446", "title": "Garduna", "text": "La Garduna (in spagnolo \"Gardu\u00f1a\") \u00e8 il nome dato a una presunta societ\u00e0 segreta di natura criminale che avrebbe operato in Spagna e nelle sue colonie americane dalla met\u00e0 del XV secolo fino al XIX secolo..\nOrigine.\nLe fonti che ne parlano sono molto discusse e taluni sostengano non sia mai esistita. In tempi moderni, ci\u00f2 ha fatto propendere i vari storici che hanno cercato di studiare ed analizzare il fenomeno a giungere alla conclusione che tale organizzazione fosse frutto solo ed esclusivamente di fantasie ricavate da alcune novelle spagnole del XIX secolo, collegate a propagande anticlericali e liberali raccolte nel testo \"I Misteri dell'inquisizione spagnola\", la cui prima versione italiana \u00e8 del 1867. L'autrice sarebbe stata la scrittrice francese Madame de Suberwick, utilizzando lo pseudonimo di Victor de F\u00e9r\u00e9al, liberale e anticlericale spagnolo ottocentesco, e si rifarebbe a presunte menzioni alla Gardugna negli archivi di Toledo, menzioni delle quali, sul predetto archivio e secondo gli storici contemporanei Hipolito Sanchez e Leon Arsenal, non vi sarebbe mai stata alcuna traccia, il che rimanda alla totale inesistenza di tale organizzazione.\nStoria.\nSembrerebbe che abbia avuto origine a Toledo nel 1417.\nVerrebbe menzionata nei racconti dell'inquisitore Pedro Arbues, in relazione alla figlia del governatore di Siviglia.\nStruttura.\nLa Garduna avrebbe mutuato la sua struttura dalle confraternite; al vertice, il \"fratello superiore\" o \"Gran Maestro\", poteva avere accesso solo una persona di alta condizione sociale che dirigeva diversi capi, uno per citt\u00e0.\nOgni capo comandava sui \"punteadores\" e \"floreadores\", al di sotto vi sono i \"postulantes\" che con i loro contributi sperano di elevarsi di posizione. Al gradino pi\u00f9 basso ci sono i \"fuelles' o apprendisti: soplones (anziani e mendicanti), \"chivatos\" (infiltrati), \"coberteras\" (ricettatori) e \"sirenas\" (informatori per l'organizzazione)\""}
{"id": "3847449", "revid": "52076", "url": "https://it.wikipedia.org/wiki?curid=3847449", "title": "Piramide numero 1 di Lepsius", "text": ""}
{"id": "3847452", "revid": "287204", "url": "https://it.wikipedia.org/wiki?curid=3847452", "title": "Rrroooaaarrr", "text": ""}
{"id": "3847454", "revid": "104458", "url": "https://it.wikipedia.org/wiki?curid=3847454", "title": "Holmenkollen skifestival", "text": ""}
{"id": "3847455", "revid": "287204", "url": "https://it.wikipedia.org/wiki?curid=3847455", "title": "Dimension Hatross", "text": ""}
{"id": "3847457", "revid": "110157", "url": "https://it.wikipedia.org/wiki?curid=3847457", "title": "Ossipee (Carolina del Nord)", "text": "Ossipee \u00e8 un comune (\"town\") degli Stati Uniti d'America, della Contea di Alamance, nella Carolina del Nord.\nOssipee \u00e8 stata riconosciuta \"town\" solo dal 9 settembre 2002. In precedenza Ossipee costituiva con Altamahaw un census-designated place denominato Altamahaw-Ossipee."}
{"id": "3847460", "revid": "23117", "url": "https://it.wikipedia.org/wiki?curid=3847460", "title": "Santiago de Surco", "text": ""}
{"id": "3847466", "revid": "3115", "url": "https://it.wikipedia.org/wiki?curid=3847466", "title": "Altamahaw", "text": "Altamahaw \u00e8 un census-designated place (CDP) degli Stati Uniti d'America, della Contea di Alamance, nella Carolina del Nord.\nFino al 9 settembre 2002 ha costituito un unico CDP, che si chiamava Altamahaw-Ossipee, con la localit\u00e0 di Ossipee, che da allora \u00e8 diventata un comune indipendente (\"town\")."}
{"id": "3847469", "revid": "729019", "url": "https://it.wikipedia.org/wiki?curid=3847469", "title": "Opa\u00f1el (metropolitana di Madrid)", "text": "Opa\u00f1el \u00e8 una stazione della linea 6 della metropolitana di Madrid. Si trova sotto alla Avenida de Oporto, nel distretto di Carabanchel.\nStoria.\nLa stazione \u00e8 stata aperta al pubblico il 7 maggio 1981 con il nome di \"Elvas\", in riferimento ad una delle strade che si trovano in prossimit\u00e0 dell'accesso, ma su petizione dei residenti del quartiere, il 1\u00ba giugno 1984 \u00e8 stata rinominata con il nome attuale, in riferimento ad un ruscello che passava per la zona.\nAccessi.\nIngresso Opa\u00f1el"}
{"id": "3847474", "revid": "256896", "url": "https://it.wikipedia.org/wiki?curid=3847474", "title": "Torre Su Loi", "text": ""}
{"id": "3847478", "revid": "204391", "url": "https://it.wikipedia.org/wiki?curid=3847478", "title": "Fluidrocortisone", "text": ""}
{"id": "3847479", "revid": "729019", "url": "https://it.wikipedia.org/wiki?curid=3847479", "title": "Plaza El\u00edptica (metropolitana di Madrid)", "text": "Plaza El\u00edptica \u00e8 una stazione d'interscambio tra la linee 6 e 11 della metropolitana di Madrid. Si trova sotto \"Plaza Fern\u00e1ndez Ladreda\" (una volta chiamata \"Plaza El\u00edptica\"), nel distretto di Carabanchel. La stazione \u00e8 capolinea della linea 11.\nPlaza El\u00edptica \u00e8 diventata una delle principali stazioni della metropolitana e punti di comunicazione a sud di Madrid e la sua area metropolitana. Fino qui arrivano i passeggeri dei vari quartieri di Carabanchel e di Legan\u00e9s che prendono la linea 11. Inoltre grazie al suo interscambio di autobus interurbani ed extraurbani, offre un collegamento con la metropolitana ai cittadini di Getafe, Legan\u00e9s, Parla e Toledo.\nStoria.\nLa stazione \u00e8 stata inaugurata nel 1981, con il prolungamento della linea 6 dalla stazione di Pac\u00edfico a quella di Oporto. Dal 16 novembre 1998 \u00e8 diventata la stazione d'interscambio tra le linee 6 e 11, quando venne inaugurato il primo tratto della linea da Plaza El\u00edptica fino a Pan Bendito.\nTra il 2004 e il 2007 \u00e8 stato costruito un terminal sotterraneo che funge da capolinea a diverse linee di autobus urbane, interurbane nonch\u00e9 extraurbane. Inoltre, anche la piazza adiacente all'ingresso della stazione viene servita da varie linee di autobus. Con la costruzione del terminal molte delle linee passarono ad avere le fermate su \"Plaza de Fern\u00e1ndez Ladreda\" all'interno dello stesso. Il terminal \u00e8 suddiviso in tre livelli: ai livelli -1 e -2 sono presenti le fermate delle linee autobus, invece al livello -3 si trova la galleria commerciale e gli ingressi alle due linee metro.\nNel 2011, sono state apportate migliorie alla stazione sulla linea 6: i marmi sulle pareti e le panchine della vecchia stazione sono stati sostituiti con pareti vitree di color verde e con panchine di metallo. Inoltre, la cupola \u00e8 stata riparata per dar maggior luce alla stazione.\nInterscambi.\nIl 15 ottobre 2008, la linea Madrid-Toledo, che in precedenza partiva dalla \"Estaci\u00f3n Sur de Autobuses\", viene trasferita al terminal di Plaza El\u00edptica"}
{"id": "3847487", "revid": "729019", "url": "https://it.wikipedia.org/wiki?curid=3847487", "title": "Usera (metropolitana di Madrid)", "text": "Usera \u00e8 una stazione della linea 6 della metropolitana di Madrid. Si trova sotto alla Calle de Amparo Usera, nel distretto di Usera.\nStoria.\nLa stazione \u00e8 stata inaugurata il 7 maggio 1981 insieme al tratto dalla stazione di Pac\u00edfico a quella di Oporto. Nel 2007 \u00e8 stata ristrutturata per permettere l'accesso a persone a mobilit\u00e0 ridotta con l'installazione di nuovi ascensori, entrati in servizio verso la met\u00e0 del 2008.\nAccessi.\nIngresso Amparo Usera\nIngresso Mirasierra Aperto dalle 6:00 alle 21:40 \"meccanizzato dalle 13:50 alle 21:40\""}
{"id": "3847492", "revid": "767487", "url": "https://it.wikipedia.org/wiki?curid=3847492", "title": "Luigi Provana del Sabbione", "text": "Biografia.\nNacque nel 1786 a Torino dal conte Francesco Aleramo, che era stato sindaco di Torino, gentiluomo di camera di Vittorio Amedeo III e rettore della Compagnia di San Paolo, e da Maria Anna Teresa Ruffino di Diano. Il fratello Michele fu pi\u00f9 volte sindaco di Torino tra il 1797 e il 1819 e primo direttore della Biblioteca Reale di Torino dal 1831 alla morte.\nIl 21 giugno 1804 con i suoi amici Luigi Ornato, Cesare e Ferdinando Balbo fond\u00f2 la Societ\u00e0 dei Concordi, che si proponeva \u201clo studio delle scienze, delle lettere e delle belle arti\u201d nel ricordo del loro grande maestro Vittorio Alfieri. Nel 1814 senza porre il suo nome tradusse e pubblic\u00f2 i \u201cCantici di Tirteo\u201d.\nDurante lo stesso anno entr\u00f2 nell'esercito del re con il grado di ufficiale dello stato maggiore, ma fu esonerato dopo i moti del 1821 a causa delle sue amicizie negli ambienti liberali tra cui quella con Santorre di Santa Rosa. Subito dopo si dedic\u00f2 allo studio. Divent\u00f2 un abile verseggiatore, traduttore di opere classiche e un esperto di storia. Nel 1844 pubblic\u00f2 \u201cStudi critici sopra la storia d'Italia al tempo di re Arduino\u201d. Nel 1847 illustr\u00f2 due documenti da cui attestava l'origine italiana della Casa Savoia e divenne membro del Consiglio superiore della pubblica istruzione. Fu anche Socio residente dell'Accademia delle scienze e Socio della Deputazione di storia patria di Torino e Socio corrispondente dell'Accademia dei Georgofili.\nIl 18 dicembre 1849 fu nominato membro del Senato del Regno di cui ne fu il segretario dal 9 giugno 1852 al 21 novembre 1853.\nMor\u00ec a Torino il 27 luglio 1856."}
{"id": "3847503", "revid": "106908", "url": "https://it.wikipedia.org/wiki?curid=3847503", "title": "Gino Ingrosso", "text": "Biografia.\nIl padre, suonatore di mandolino, gli trasmette l'amore per la musica.\nSi trasferisce a Roma nella seconda met\u00e0 degli anni cinquanta, per intraprendere la carriera di compositore; qui conosce Paolo Bacilieri, che interpreta due sue canzoni in un album.\nPartecipa al Festival di Napoli 1964 con \"E si nun fosse vero?\", interpretata da Aura D'Angelo ed Enzo Jannace.\nEntra poi nello staff della CGD e della CBS, e si trasferisce quindi a Milano. Per la Sugar Music compone oltre cento canzoni fra originali e versioni straniere, tra le quali \"\"Non \u00e8 la fine\" (1964) cantata da Bobby Solo e \"Quella che sa piangere\"\" (1966) interpretata da Gene Pitney.\nPartecipa poi a Un disco per l'estate 1970 con \"Acqua passata\", presentata da Edda Ollari.\nNegli anni '80 e '90 incide numerosi dischi di musica folk salentina. Tra i brani di successo: \u201c\"Torna pe sempre\"\u201d, \u201c\"Lu pompieri\"\u201d, \u201c\"Ieu pe tie\"\u201d, \u201c\"La freseddha\"\u201d e nel 1985 \u201c\"Lecce in serie A\u201d\" per celebrare la prima storica promozione del Lecce nella massima divisione. Vince il primo Festival della canzone leccese \u201c\"Lucerneddhe lucerneddhe\"\u201d nel 1979. Tra i suoi cd, l'ultimo in ordine di tempo \u00e8 stato \"Baraonda\". \nAlla Siae sono depositate a suo nome 449 canzoni.\n\u00c8 scomparso il 17 aprile 2010 all'et\u00e0 di quasi 78 anni a causa di problemi cardiaci."}
{"id": "3847504", "revid": "486946", "url": "https://it.wikipedia.org/wiki?curid=3847504", "title": "Lion King", "text": ""}
{"id": "3847506", "revid": "88740", "url": "https://it.wikipedia.org/wiki?curid=3847506", "title": "Gaetano Ricciolini", "text": "Esordi a Firenze e Lisbona.\nRicciolini inizi\u00f2 ad esibirsi nei teatri fiorentini alla fine del settecento. Intorno a 1805 si trasfer\u00ec a Lisbona, Portogallo, per cantare al Teatro Reale di San Carlo. Nel 1811 spos\u00f2 il soprano portoghese Isabel Rubio.\nPioniere della lirica nel Brasile.\nSu invito del baritono milanese Michele Vaccani, Gaetano ed Isabel Ricciolini si trasferirono in Brasile nel 1817 per integrare la compagnia lirica italiana del Teatro Reale di San Giovanni (oggi Teatro Jo\u00e3o Caetano) a Rio de Janeiro, allora capitale dell'Impero Portoghese. Gaetano ed Isabel sono stati solisti nel debutto brasiliano del Don Giovanni di Wolfgang Amadeus Mozart e de Il barbiere di Siviglia di Gioacchino Rossini (opera che nonostante le difficolt\u00e0 dei trasporti e delle comunicazioni del tempo, \u00e8 stata inscenata a Rio de Janeiro soltanto quattro anni e mezzo dopo il suo debutto in Italia).\nPioniere della lirica e della danza nell'Argentina.\nDopo l'incendio del Teatro di San Giovanni il 25 marzo 1824, Gaetano ed Isabel hanno accettato l'invito a formare la prima compagnia d'opera italiana nella Repubblica Argentina. Il loro soggiorno a Buenos Aires coincide con la Guerra argentino-brasiliana (1825-1828), ma, nonostante la loro connessioni luso-brasiliane, i Ricciolini non soffrono alcun problema e cantano nel debutto delle opere seguenti: Il barbiere di Siviglia (27 settembre 1825), La Cenerentola (4 maggio 1826), L'Italiana in Algeri (30 giugno 1826), e Don Giovanni (8 febbraio 1827). In parallelo, Gaetano Ricciolini ha composto e diretto i primi spettacoli di danza nell'Argentina.\nDopo l'ascesa al potere di Juan Manuel de Rosas a Buenos Aires, Gaetano ed Isabel Ricciolini sono tornati in Brasile. Suo figlio Miguel Candido da Trindade Ricciolini fu il primo Sindaco di Cachoeira do Sul, nello Stato di Rio Grande do Sul."}
{"id": "3847508", "revid": "1892390", "url": "https://it.wikipedia.org/wiki?curid=3847508", "title": "Diritto di Scozia", "text": "Il Diritto di Scozia \u00e8 il sistema legale della Scozia. Viene considerato come un sistema misto di civil law e di common law che affonda le sue radici in una serie di fonti storiche. Con il diritto di Inghilterra e dell'Irlanda del Nord forma il sistema giuridico del Regno Unito. Condivide con i gli altri due sistemi alcuni elementi, ma ha sue proprie fonti e istituzioni.\nIl diritto di Scozia riconosce quattro fonti del diritto: la legislazione, i precedenti giuridici, specifici libri accademici e i costumi legali. La normativa relativa alla Scozia pu\u00f2 essere approvata dal Parlamento del Regno Unito, dal Parlamento scozzese o dal Parlamento europeo e dal Consiglio dell'Unione europea. Alcune legislazioni approvate dal Parlamento della Scozia, prima del 1707, sono ancora valide.\nDall'Atto di Unione (1707) la Scozia ha condiviso una legislatura con il resto del Regno Unito. La Scozia ha mantenuto un sistema giuridico fondamentalmente diverso da quello di Inghilterra e Galles, ma l'Unione ha portato l'influenza inglese sul diritto di Scozia. Negli ultimi anni, il diritto scozzese ha ricevuto censure dalla legislazione europea (Diritto comunitario), in virt\u00f9 dei trattati dell'Unione europea, per i requisiti della Convenzione europea per la salvaguardia dei diritti dell'uomo e delle libert\u00e0 fondamentali e per l'istituzione del Parlamento scozzese, che legifera nei settori di sua competenza in materie dettagliate, secondo l'Atto di Scozia del 1998.\nGiurisdizione legale distinta.\nIl Regno Unito \u00e8 uno stato composto da tre giurisdizioni: (a) Inghilterra e Galles, (b) Scozia e (c) Irlanda del Nord. Ci sono differenze sostanziali tra di loro nel diritto penale, bene, trust, eredit\u00e0, diritto di famiglia, processuale civile e processuale penale. Vi sono somiglianze in settori di interesse nazionale, come diritto commerciale, diritti dei consumatori, tassa, e diritto del lavoro.\nInfluenze di Civil Law.\nUn primo libro giuridico scozzese, il \"Regiam Majestatem, venne\" scritto nel XIV secolo, e contiene elementi di diritto civile, diritto feudale, diritto canonico, diritto consuetudinario e nativo, e statuti scozzesi. Vi fu qualche influenza indiretta del diritto romano e del diritto canonico utilizzato nei tribunali della chiesa in Scozia. Dal XV secolo il diritto romano venne utilizzato in giurisprudenza in caso non ci fosse legge scozzese applicabile alla controversia. In modo legale, attraverso la prevalenza, il diritto romano \u00e8 stato parzialmente aggiunto alla legge di Scozia."}
{"id": "3847511", "revid": "1442080", "url": "https://it.wikipedia.org/wiki?curid=3847511", "title": "UEFA Champions League 2006-2007 (fase a eliminazione diretta)", "text": "Questa voce raccoglie un approfondimento sulle gare della fase a eliminazione diretta dell'edizione 2006-2007 della UEFA Champions League."}
{"id": "3847513", "revid": "125163446", "url": "https://it.wikipedia.org/wiki?curid=3847513", "title": "Geografia dell'antico Egitto", "text": "Nomo.\nCon il termine nomo (al plurale \"nomi\"), gli storici greci, primo fra tutti Erodoto, identificarono i distretti in cui era suddiviso l'antico Egitto. L'Alto Egitto era suddiviso in 22 distretti, mentre il Basso Egitto ne comprendeva 20. Gli storici greci definirono \"nomarchi\" i governatori dei distretti sia che si trattasse di funzionari di nomina reale che di governanti con cariche ereditarie e pi\u00f9 o meno indipendenti (a seconda del periodo della storia dell'Egitto) dal potere centrale.\nI nomi si formarono durante il periodo Neolitico, quando alcune popolazioni nomadi si stabilirono nella fertile valle del Nilo e vi divennero stanziali ripartendosi il territorio. Successivamente alcuni gruppi si accorparono formando regni veri e propri, quali quelli dell'Alto e del Basso Egitto e la situazione perdur\u00f2 fino a quando i sovrani di Ieracompoli unificarono tutto l'Egitto in un solo regno.\nMa la primitiva ripartizione territoriale sopravvisse dando origine ai \"sepat\" in egizio e nomo in greco. Questi sepat avevano oltre al nomarca, un capoluogo proprio, le proprie divinit\u00e0 protettrici e usi religiosi propri con proprie festivit\u00e0 locali.\nNell'Antico Regno erano 38 ma ulteriori divisioni ne determinarono il numero definitivo a 42, con un'estensione di circa 30\u00a0km lungo il fiume (per nomo) e con confini estremamente variabili.\nQueste province amministrative dureranno per tutto il periodo della storia egizia.\nBasso Egitto.\nCon Basso Egitto si indica la zona settentrionale dell'Egitto, ossia la regione del delta del Nilo.\nFu nel periodo dell'Egitto protodinastico (3250 a.C.) che si unirono diverse trib\u00f9 in un unico regno. La stessa cosa avvenne nel meridione con la costituzione del regno dell'Alto Egitto.\nL'unificazione dell'Alto e Basso Egitto \u00e8 attribuita a Narmer.\nIl Basso Egitto era rappresentato dal papiro.\nAlto Egitto.\nCon Alto Egitto si indica la zona meridionale dell'Egitto, a partire dalla prima cateratta (o cataratta) del Nilo (nome moderno Assuan).\n\u00c8 possibile che in epoca predinastica, quelli che diverranno poi i distretti, costituissero unit\u00e0 politiche autonome sorte intorno ad un villaggio.\nA sostegno di ci\u00f2 vi \u00e8 la circostanza che ciascun distretto possedeva divinit\u00e0 specifiche, alcune delle quali, anche in relazione agli sviluppi politici, diverranno poi divinit\u00e0 nazionali dell'Egitto.\nFu nel periodo dell'Egitto protodinastico (IV millennio a.C.) che i distretti si unirono in un unico regno, dando cos\u00ec vita all'Alto Egitto, o Terra del giunco, come verr\u00e0 definito in seguito nelle titolature reali.\nUn processo analogo avvenne, con ogni probabilit\u00e0, a settentrione con la costituzione del Basso Egitto, la Terra dell'ape.\nL'unificazione di Basso Egitto e Alto Egitto e quindi l'inizio del periodo dinastico \u00e8 attribuita a Narmer.\nDal punto di vista amministrativo l'Alto Egitto era suddiviso in 22 distretti o \"nomi\".\nA capo di ogni distretto vi era un governante (\"nomarca\" in greco) la cui carica poteva essere ereditaria o di nomina reale. In generale durante i periodi di forte accentramento statale i nomarchi erano, per lo pi\u00f9, funzionari mentre durante i periodi di disgregamento dell'autorit\u00e0 centrale (periodi intermedi) a capo dei vari distretti si instaurarono dinastie autonome, che talvolta si fregiarono anche dei titoli della regalit\u00e0.\nL'Alto Egitto era rappresentato dal Loto egizio anche se durante la IV dinastia l'emblema araldico era sovente rappresentato dal giunco cos\u00ec come indicato anche nella titolatura reale unitamente all'ape che simboleggiava il Basso Egitto.\nMedio Egitto.\nCon Medio Egitto si intende, per convenzione, la regione a nord di Tebe e a sud del Basso Egitto.\nIl termine \u00e8 usato in modo particolare in riferimento al periodo storico detto Secondo Periodo Intermedio.\nA differenza dei termini Alto e Basso Egitto che possedevano un ben preciso significato geografico fin dall'antichit\u00e0, la traduzione del termine regale in egizio pu\u00f2 essere resa come \"Re dell'Alto e Basso Egitto\" (letteralmente Colui che governa sul giunco e sull'ape), il termine Medio Egitto \u00e8 un termine \"moderno\" usato dagli storici per indicare appunto la regione centrale della Valle del Nilo.\nDue Terre.\nLe Due Terre \u00e8 il nome usato nell'antico Egitto per indicare l'unione dell'Alto e Basso Egitto.\nN16:N16\no anche in forma semplificata\nN19\nt3wy\nLe Due Terre erano l'Alto e il Basso Egitto ossia la valle del Nilo a partire dalla prima cateratta fino alla regione del Delta ed il Delta stesso.\nLo stesso nome indica come, malgrado i lunghi periodi di unit\u00e0 politica ed amministrativa, la civilt\u00e0 egizia si considerasse comunque l'unione di due realt\u00e0 ben distinte: il deserto e la palude, le quali si erano sviluppate indipendentemente nel periodo predinastico.\nTale distinzione \u00e8 rilevabile in molti altri aspetti della civilt\u00e0 egizia come la contrapposizione tra Horo e Seth divinit\u00e0 tutelari del sovrano nelle due parti dell'Egitto. Uno dei cinque nomi caratterizzanti la regalit\u00e0 \u00e8 appunto il nebty (le Due Signore)\nG16\ncontenente le rappresentazioni della dea-cobra Uto per il Basso Egitto e della dea-avvoltoio Nekhbet per l'Alto Egitto.\nUlteriore aspetto di questa dualit\u00e0 \u00e8 la doppia corona portata dai sovrani egizi ottenuta dalla fusione della \"corona bianca\" (Alto Egitto) e della \"corona rossa\" (Basso Egitto) originari simboli della regalit\u00e0 nelle due parti del paese.\nS1\nS3\nla corona composita\nS5\nAnche la cerimonia di incoronazione, cos\u00ec come quella della Heb-Sed (giubileo) era fortemente caratterizzata dall'accento messo sull'unione delle Due Terre sotto l'egida del sovrano nel suo ruolo di \"Horo vivente\" (il Chiosco di Sesostri I riporta sulle sue pareti la cerimonia Heb-Sed)\nAnche la forma stessa dell'epiteto della regalit\u00e0 (quarto nome) richiama la dicotomia delle due parti dell'Egitto\nM23:X1-L2:X1 n swt bt (nesut byti)\n\"Colui che regna sul giunco e sull'ape\"\nove il giunco richiama le regioni della Valle e l'ape quelle del Delta del Nilo.\nIl termine, che in effetti era usato dagli egizi per indicare il loro stato, compare in molti nomi Horo di sovrani ed anche nel nome della citt\u00e0 che i re della XI dinastia fondarono nel Medio Egitto all'inizio del Medio Regno\nV15:t-A24-N17:N17:N23*N23-O49\nit t3.wy - Ity Tawy, Dominatrice delle Due Terre\nSpesso nella titolatura i sovrani inserirono almeno un nome (spesso il \"nebty\") che conteneva una chiaro riferimento \"politico\" alle Due Terre\nO4:r-Y1:D2*Z1-C10-S29-L1-N17:N17 \"Sotto di lui la Maat \u00e8 contenta e le Due Terre rinascono\"\nnome \"nebty\" di Horemheb, il sovrano che complet\u00f2 la restaurazione dopo la \"rottura\" con la tradizione causata dalla riforma religiosa introdotta da Akhenaton (Maat, nella cultura egizia, indicava l'ordine cosmico)"}
{"id": "3847518", "revid": "135491", "url": "https://it.wikipedia.org/wiki?curid=3847518", "title": "Swing Time", "text": ""}
{"id": "3847519", "revid": "287204", "url": "https://it.wikipedia.org/wiki?curid=3847519", "title": "Cronometro di Louli\u00e9", "text": "Il cronometro di Louli\u00e9 \u00e8 il precursore dell'attuale metronomo. Fu inventato verso il 1694 dal teorico \u00c9tienne Louli\u00e9 per stabilire il tempo delle esecuzioni musicali.\nStoria.\nVerso il 1694 \u00c9tienne Louli\u00e9, un musicista che aveva da poco collaborato con il matematico Joseph Sauveur per l'educazione del giovane Filippo II di Borbone-Orl\u00e9ans, ricevette dallo stesso Filippo l'invito ad approfondire, insieme a Sauveur, alcuni studi scientifici sull'acustica, con il sostegno dalla Reale Accademia delle Scienze. Essi usavano, per misurare scientificamente il numero di battimenti al secondo causati dai suoni, un pendolo inventato da Galileo Galilei. Fu sicuramente da questi studi che Louli\u00e9 ebbe l'idea per il suo cronometro.\nNel suo trattato \"\u00c9l\u00e9mens ou principes de musique\", pubblicato a Parigi nel 1696, oltre a riprendere le lezioni impartite a Filippo II, Louli\u00e9 descrisse la sua nuova invenzione: si trattava sostanzialmente di un pendolo galileiano in veste di colonna classica, con un righello verticale alto 72 pollici, recante un piccolo foro corrispondente a ogni pollice. Da un paletto montato perpendicolarmente scendeva un filo a piombo, in funzione di pendolo. La lunghezza del filo, e quindi la velocit\u00e0 di oscillamento del pendolo, poteva essere regolata.\nDescrizione.\n\u00c9tienne Louli\u00e9 descrisse cos\u00ec il suo strumento:\nLouli\u00e9 stesso, in \"\u00c9l\u00e9mens\", spieg\u00f2 l'utilit\u00e0 della sua invenzione:"}
{"id": "3847526", "revid": "729019", "url": "https://it.wikipedia.org/wiki?curid=3847526", "title": "Viking Tri Nations", "text": "Il Viking Tri Nations \u00e8 un torneo rugbystico per le squadre nazionali di Danimarca, Norvegia e Svezia che ha preso il posto della partita tra Danimarca e Norvegia \"scontro dei vichinghi\" (Clash of the Vikings) che ha assegnato il trofeo nel 2009 e nel 2010, (all'epoca una spada vichinga)."}
{"id": "3847530", "revid": "287204", "url": "https://it.wikipedia.org/wiki?curid=3847530", "title": "Civil Rights Act (1871)", "text": "Il Civil Rights Act del 1871 \u00e8 una legge federale degli Stati Uniti d'America in parte vigente ancora, promulgata durante la presidenza di Ulysses S. Grant. \nLa parte pi\u00f9 importante per cui tale legge \u00e8 nota \u00e8 quella volta a proteggere la minoranza afroamericana dal Ku Klux Klan fornendo i mezzi legali per difendersi in sede civile contro gli abusi subiti. Per questo motivo ci si riferisce al Civil Rights Act del 1871 anche come Ku Klux Klan Act o semplicemente Klan Act. Il nome formale e completo del provvedimento \u00e8 invece An Act to enforce the Provisions of the Fourteenth Amendment to the Constitution of the United States, and for other Purposes. La legge fu promulgata subito dopo la Guerra civile americana insieme all'Enforcement Act (1870). Sebbene nel corso degli anni la legge \u00e8 stata cambiata solo in minima parte, essa \u00e8 stata tuttavia soggetta a molte differenti e talvolta contrastanti interpretazioni da parte dei tribunali americani."}
{"id": "3847535", "revid": "110157", "url": "https://it.wikipedia.org/wiki?curid=3847535", "title": "Oko\u0159", "text": "Oko\u0159 \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3847536", "revid": "287204", "url": "https://it.wikipedia.org/wiki?curid=3847536", "title": "Okor", "text": ""}
{"id": "3847538", "revid": "287204", "url": "https://it.wikipedia.org/wiki?curid=3847538", "title": "Okrouhlo", "text": "Okrouhlo \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3847541", "revid": "110157", "url": "https://it.wikipedia.org/wiki?curid=3847541", "title": "O\u0159ech", "text": "O\u0159ech \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3847542", "revid": "287204", "url": "https://it.wikipedia.org/wiki?curid=3847542", "title": "Orech", "text": ""}
{"id": "3847543", "revid": "1318658", "url": "https://it.wikipedia.org/wiki?curid=3847543", "title": "Arrigo Musti", "text": "Biografia.\nDopo aver lasciato la professione di avvocato si dedica alla pittura da autodidatta, ma rimane docente presso gli istituti superiori.\nTra il 2006 e il 2008 ha svolto, per la citt\u00e0 di Bagheria, l'attivit\u00e0 di consulente alla promozione artistica nel territorio, inoltre, ha tenuto numerosi convegni in diverse universit\u00e0, riguardo al manifesto Impop Art. In seguito, due suoi dipinti vengono acquistati in un'asta di Christie's per conto delle Nazioni Unite da Serge Brammertz, primo procuratore presso Tribunale penale internazionale per l'ex-Jugoslavia, per esporle permanentemente nelle aule di Giustizia..\nNel 2011 partecipa alla 54\u00aa Esposizione internazionale d'arte di Venezia- Arsenale di Venezia, curata da Vittorio Sgarbi e su indicazione del regista Giuseppe Tornatore, oltre che ad essere finalista al Concorso Mondiale D'Arte Contemporanea promosso dalla cattedra UNESCO di Bioetica e Diritti Umani.\nNella sua carriera ha esposto alla Wright State University(USA), con presentazione del noto critico d'arte Maurizio Calvesi e di Augusta Monferini, oltre che al Peace Museum e in alcune localit\u00e0 italiane ed estere.\nNel 2012, una mostra personale, viene allestita presso la sede istituzionale di Montecitorio in (Roma) e Palazzo Sant'Elia(Palermo) , a cui ha partecipato anche l'Istituto Professionale I.P.S.I.A. A. Miraglia di Sciacca. Il catalogo \u00e8 presentato dallo storico dell'arte Marisa Vescovo e dal figlio di Renato Guttuso, Fabio Carapezza Guttuso.\nNel 2013, lo storico dell'arte Lorenzo Canova ha presentato la mostra personale \"Drops-Gocce\" a Bagheria.\nDisegna e realizza, inoltre, con l'arch. Anna Russo una linea di maioliche ed interior design esposte al MADE Expo 2013(Fiera di Milano).\nNel 2014, si tiene presso la Casina delle Civette dei Musei di Villa Torlonia a Roma la mostra personale dal titolo \u201cImpop\u201d, curata dallo storico dell'arte Lorenzo Canova.\nLavori.\nI primi lavori sono una lunga serie di immagini di volti e corpi di statue classiche, o di uomini fotografati e poi trasformati, pittoricamente, in statue spesso distrutte, corrose o abbandonate sulle quali Arrigo Musti, ultimata l'immagine, lancia una pioggia di colore per simboleggiare una pioggia corrosiva, come nella serie Acid Rain. \nArrigo Musti usa il mito per descrivere la contemporaneit\u00e0 e la sua presunta perdita di ideali alti, sia al livello individuale che sociale.\nGiuseppe Tornatore definisce i suoi lavori:\nLo storico dell'arte Maurizio Calvesi scrive: \nLo storico dell'arte Lorenzo Canova a proposito del manifesto Impop scrive: \nIn questi lavori sono rappresentate donne violentate dal brutale lancio di acido sul volto da parte di familiari e-o conviventi. L'\u201cacidificazione\u201d , per l'autore assimila tali donne a statue corrose che hanno perduto la loro bellezza per colpa della efferatezza e dell'abbandono. \nSuccessivamente i lavori si incentrano sul tema della miseria umana e materiale di alcune aree geografiche del pianeta. Queste opere sono state esposte a Montecitorio nel 2012.\nPoi con la serie \u201cDrops\u201d ritorna la statuaria, questa volta scarnificata all'essenzialit\u00e0 di luci ed ombre e dense colature di materiali semisolidi; su tali immagini cade una sola goccia \u201cDrop\u201d colorata a evidenziare la contraddizione tra l'arte, concepita per l'immortalit\u00e0, e la goccia che, per quanto effimera, pu\u00f2 con il suo lento ed incessante cadere logorare e corrodere anche la materia pi\u00f9 dura. \nNella matrice archetipa del \u201cmito\u201d corroso, l'autore vede la metafora dell'odierna dispersione e della decadenza dei costumi."}
{"id": "3847545", "revid": "287204", "url": "https://it.wikipedia.org/wiki?curid=3847545", "title": "Iota Cassiopeiae", "text": "Iota Cassiopeiae (\u03b9 Cassiopeiae / \u03b9 Cas) \u00e8 un sistema stellare situato nella costellazione di Cassiopea. Si trova a una distanza di circa 140 anni luce dal sistema solare e la sua magnitudine apparente varia da + 4,47 a + 4,53.\nCaratteristiche.\nIl sistema \u00e8 composto da 4 componenti: la stella principale \u00e8 di tipo spettrale A5 peculiare ed \u00e8 una variabile di tipo Alfa2 Canum Venaticorum; la sua magnitudine varia leggermente in un periodo di 1,74 giorni.\nLa stella A ha una piccola compagna, chiamata \"Aa\", che le ruota attorno a circa 18 U.A., in un periodo di 47 anni.\nLa componente B del sistema, di tipo spettrale F5 e di magnitudine apparente +6,89, si trova visualmente a 2,7 secondi d'arco dalla stella principale e ad almeno 100 U.A. di distanza dalla componente A.\nLa componente C, la pi\u00f9 debole, \u00e8 una nana arancione pi\u00f9 distante rispetto alle altre componenti del sistema; si trova infatti a 7,3 secondi d'arco dalla primaria, ad almeno 300 U.A. di distanza."}
{"id": "3847548", "revid": "110157", "url": "https://it.wikipedia.org/wiki?curid=3847548", "title": "Petrov (Boemia centrale)", "text": "Petrov \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3847552", "revid": "287204", "url": "https://it.wikipedia.org/wiki?curid=3847552", "title": "Pohori", "text": ""}
{"id": "3847553", "revid": "287204", "url": "https://it.wikipedia.org/wiki?curid=3847553", "title": "Poho\u0159\u00ed (Boemia centrale)", "text": "Poho\u0159\u00ed \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3847554", "revid": "1886488", "url": "https://it.wikipedia.org/wiki?curid=3847554", "title": "Compassione (filosofia)", "text": "La compassione (dal latino \"cum patior\" - soffro con - e dal greco \u03c3\u03c5\u03bc\u03c0\u1f00\u03b8\u03b5\u03b9\u03b1 , \"sym patheia\" - \"simpatia\", provare emozioni con..) \u00e8 un sentimento per il quale un individuo percepisce emozionalmente la sofferenza altrui desiderando di alleviarla.\nIl concetto di compassione richiama quello di \"empatia\" dal greco \"\u03b5\u03bc\u03c0\u03b1\u03b8\u03b5\u03b9\u03b1\" (\"empateia\", composta da \"en-\", \"dentro\", e \"pathos\", \"affezione o sentimento\"), che veniva usata per indicare il rapporto emozionale di partecipazione soggettiva che legava lo spettatore del teatro greco antico all'attore recitante ed anche l'immedesimazione che esso aveva con il personaggio che interpretava. Una tecnica di recitazione questa comune anche alla commedia dell'arte.\nNelle scienze umane, il termine empatia \u00e8 passato a designare un atteggiamento verso gli altri caratterizzato da un impegno di comprensione dell'altro, escludendo ogni attitudine istintiva affettiva personale (simpatia, antipatia) e ogni giudizio morale.\nFilosofia antica.\nIl sentimento della compassione era quello che i sofisti sostenevano fossero in grado di suscitare in coloro che assistevano ai loro discorsi. Essi infatti affermavano che ci\u00f2 fosse opera della magia della parola che:\nNell'Atene del V secolo a.C. il sofista Gorgia usa la parola come strumento di una persuasione che deriva, non da un dialogo socratico, ma da un'abile mozione dei sentimenti. La parola non serve a conoscere n\u00e9 a predisporre l'azione morale ma \u00e8 un'arte psicagogica usata a fini di potere politico che instaura una condivisione di passioni tale nell'ascoltatore da fargli credere all'inganno poetico del retore. Questi, afferma Gorgia, \u00e8 \"migliore\" di chi non inganna, perch\u00e9 il retore \u00e8 capace di creare una \"verit\u00e0 estetica\", ed \u00ab\u00e8 pi\u00f9 saggio chi \u00e8 ingannato di chi non lo \u00e8\u00bb perch\u00e9 con la compassione partecipa emotivamente a questa intensa verit\u00e0.\nIl rifiuto invece della compassione come strumento politico \u00e8 proprio dello stoicismo che abbatte l'antica tradizione politica del mondo greco che si appellava a questo sentimento per curare i mali dell'umanit\u00e0. Eppure l'interesse per la politica nasce negli stoici per quella loro dimensione cosmopolita, che scaturisce proprio da quel sentimento di compassione e partecipazione agli eventi del mondo proprio della sympath\u00e8ia, ossia dell'intima connessione esistente tra la sfera dell'uomo e quella dell'Anima cosmica: essi sono sudditi di una patria universale, non c'\u00e8 avvenimento che non li riguardi, che non li coinvolga. Ma la compassione non deve fondare l'azione politica diretta al bene del prossimo: \u00e8 vero che attraverso questo sentimento ci si renderebbe conto delle sofferenze, ad esempio, di uno schiavo facendo nascere in noi il desiderio di liberarlo ma la \u00abcompassione attribuisce importanza a circostanze esterne come se la dignit\u00e0 umana non fosse autosufficiente... La saggezza \u00e8 ci\u00f2 che basta a rendere l'uomo libero.\u00bb\nCome la compassione dia forza al messaggio filosofico appare chiaro nella poesia di Lucrezio, il filosofo poeta latino che con l'arte poetica fa s\u00ec che il pensiero epicureo penetri non solo nella mente ma anche nel cuore degli uomini. Tutta la poesia di Lucrezio \u00e8 ispirata dalla considerazione di un dolore cosmico che lo porta a compatire soprattutto la sorte \u00abdell'uomo non saggio, il quale privo della verit\u00e0 svelata da Epicuro, trascina una vita inutile e assurda nell'affanno e nella noia per perdersi poi nel nulla.\u00bb\nFilosofia medievale.\nLa compassione nel cristianesimo diventa il prerequisito della misericordia, e quindi una componente essenziale della carit\u00e0 attiva. Rispetto al mondo classico, Lattanzio fu tra i primi a rivalutare positivamente i gesti dettati dalla compassione, che sono per lui \"opera\" e \"officia misericordiae\" (\u00abopere e doveri della misericordia\u00bb).\nAnche Agostino d'Ippona contrappose l'imperturbabilit\u00e0 o \"atarassia\" degli stoici, per i quali la compassione sarebbe una debolezza d'animo non conveniente alla fermezza del saggio, alla misericordia cristiana, citando un discorso di Cicerone a Cesare:\nSecondo Tommaso d'Aquino, la compassione si ha quando il proprio cuore \u00e8 dispiaciuto per la sofferenza altrui (\"miserum cor super miseria alterius\"), ed \u00e8 quindi una forma di tristezza (\"tristitia\"), spiegabile con l'amore per gli altri. Essa \u00e8 prima di tutto un movimento di relazione (\"motus\"), non identificabile con un gesto o una realt\u00e0 in s\u00e9: \u00abEssendo la misericordia una compassione della miseria altrui, in senso proprio si ha misericordia solo verso gli altri, non gi\u00e0 verso s\u00e9 stessi\u00bb.\nTommaso passa poi a distinguere chiaramente la piet\u00e0 intesa come fenomeno patologico, cio\u00e8 affetto corporeo, passione determinata unicamente da una pulsione sensuale (\"motus appetitus sensitivi\"), dalla piet\u00e0 regolata dalla ragione sovrasensibile (\"motus appetitus intellectivi\"), nel qual caso la compassione \u00e8 una virt\u00f9.\nFilosofia moderna.\nL'importanza della compassione nella formazione della morale \u00e8 stata oggetto dell'analisi dei filosofi del XVIII secolo che si possono genericamente identificare in due correnti: una prima che fonda il giudizio morale sulla ragione e una seconda che ne ricerca le origini nelle passioni e nei sentimenti umani. Il dibattito verte anche sulla presenza innata del senso morale o la sua assimilazione dopo la nascita quale elemento culturale.\nLa compassione compare come strumento educativo nel progetto pedagogico di Rousseau: per sviluppare nell'adolescente una formazione morale bisogna fargli provare esperienze che suscitino in lui la compassione, la capacit\u00e0 di condividere le sofferenze degli altri.\nTeoria questa condivisa da David Hume secondo il quale tutte le nostre attivit\u00e0 razionali e morali hanno una comune origine negli atteggiamenti sentimentali.\nIl rifiuto di ogni sentimento di compassione nella morale caratterizza invece l'etica kantiana. Kant stesso ci dice che per un certo tempo egli fu attratto dalle concezioni morali dei sentimentalisti inglesi che poi abbandon\u00f2 insoddisfatto perch\u00e9 il loro metodo d'indagine si riduceva a una semplice analisi psicologica e perch\u00e9 il loro eccessivo ottimismo non faceva loro prendere in considerazione quello che per lui costituiva l'elemento essenziale della morale: l\"'obbligatoriet\u00e0\".\nViene quindi affermata l'indipendenza dell'atto morale dalla scienza e la sua irriducibilit\u00e0 al sentimento che non potr\u00e0 mai essere confuso con la moralit\u00e0. Il sentimento della compassione \u00e8 qualcosa di impulsivo, debole, incostante su cui non pu\u00f2 fare affidamento la morale: \u00abuna certa dolcezza d'animo che passa facilmente in un caldo senso di piet\u00e0, \u00e8 cosa bella ed amabile, perch\u00e9 rivela una certa partecipazione alle vicende altrui...ma questo sentimento bonario \u00e8 debole e cieco.\u00bb\nIn Schopenhauer la compassione \u00e8 una delle strade che porta alla liberazione dal dolore universale dell'uomo, come fenomeno schiavo del rapporto di causalit\u00e0 e come noumeno soggetto alla \"volont\u00e0 di vivere\". L'uomo provando compassione, nel senso originario del termine, cio\u00e8 patendo assieme agli altri per il loro dolore, non solo prende coscienza del dolore, ma lo sente e lo fa suo. Si realizzer\u00e0 cos\u00ec la pur momentanea sconfitta della volont\u00e0 di vivere poich\u00e9 nella compassione \u00e8 come se il singolo corpo del singolo uomo si dilatasse nel corpo degli altri uomini: la propria corporeit\u00e0 si assottiglia e la volont\u00e0 di vivere \u00e8 meno incisiva. Il dolore unendo gli uomini li accomuna e li conforta.\nFilosofia contemporanea.\nRiprendendo una tematica kantiana Karl-Otto Apel (1922) esclude nella formazione dei principi morali l'elemento della compassione. \u00abLa compassione, la simpatia, la benevolenza, l'amore e simili non possono dunque venir riconosciuti come principi alternativi per la fondazione della morale; possono per\u00f2 esser tenuti in considerazione come risorse motivazionali, empiricamente indispensabili per la fondazione delle norme anche di quelle fondate sulla scorta dell'etica del discorso, su quella morale formale, cio\u00e8, della comunicazione che, fondandosi sul rispetto reciproco di principi e regole tra gli interlocutori, individua i presupposti per realizzare un accordo mirante a realizzare pacificamente una vita felice.\nIl filosofo israeliano Khen Lampert (1957), prendendo spunto dalla morale della compassione di Schopenhauer, elabora una \"Teoria della Compassione Radicale\", che considerando il \"comune soffrire\" dell'umanit\u00e0 giudica come un imperativo morale quello di cambiare la realt\u00e0, al fine di alleviare il dolore degli altri. \nQuesto stato d'animo, secondo la teoria di Lampert, \u00e8 radicato nel profondo della nostra natura umana, non \u00e8 mediato dalla cultura, \u00e8 universale e sta alla radice delle rivendicazioni storiche di cambiamento sociale."}
{"id": "3847556", "revid": "530184", "url": "https://it.wikipedia.org/wiki?curid=3847556", "title": "No\u00ebl Carroll", "text": "Pensiero.\nEsponente della filosofia analitica, il filosofo statunitense si propone di circoscrivere le varie posizioni filosofiche riguardanti la cultura di massa (Dwight Macdonald, Clement Greenberg, Theodor W. Adorno), finora negata in base al principio che il gusto artistico appartenga ad un\"'\u00e9lite\" in grado di apprezzare il bello: concezione questa che, secondo l'autore, risale alla \"Critica del giudizio\" kantiana.\nCarroll rifiuta l'idea che si possa parlare di \"arte per l'arte\", ma \u00e8 invece convinto che un'opera d'arte sia sempre legata al contesto etico e politico di ogni periodo storico.\nSulla filosofia del cinema, su cui si comincia a teorizzare verso la fine secolo XX, quando ancora sussistono difficolt\u00e0 a ben definirla, l'autore parte dall'analisi di Gilles Deleuze e dal suo concetto, influenzato dai continui progressi tecnici, di cinema come \"immagine in movimento\", per approdare negli anni a personali elaborazioni controcorrente rispetto alle tesi accademiche dominanti nel periodo. \nIl dibattito particolare sulla veridicit\u00e0 o meno delle emozioni vissute dallo spettatore di un film vede Carroll con coloro che negano la teoria secondo cui lo spettatore finge le proprie emozioni, ad esempio di fronte a scene particolarmente paurose. Egli invece sostiene quello che chiama il \"paradox of fiction\", affermando che si pu\u00f2 essere realmente emozionati anche solo pensando che l'oggetto dell'emozione non esista veramente. Cos\u00ec accade che, durante la proiezione di un film horror, la paura o il disgusto possano diventare tali nello spettatore da fargli chiudere gli occhi per non vedere, pur sapendo bene che ci\u00f2 che vede sullo schermo non esiste.\nCarroll ritiene debbano esservi precisi criteri di valutazione per qualificare un film come filosofico, nel senso del suo dover rispondere coi propri adeguati elementi costitutivi (l'inquadratura, la sequenza, il montaggio) ad un utilizzo complessivo di strumenti per suscitare emozioni e ragionamenti."}
{"id": "3847559", "revid": "287204", "url": "https://it.wikipedia.org/wiki?curid=3847559", "title": "Pr\u016fhonice", "text": "Pr\u016fhonice \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3847560", "revid": "287204", "url": "https://it.wikipedia.org/wiki?curid=3847560", "title": "Pruhonice", "text": ""}
{"id": "3847562", "revid": "110157", "url": "https://it.wikipedia.org/wiki?curid=3847562", "title": "Ps\u00e1ry", "text": "Ps\u00e1ry \u00e8 un comune della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3847564", "revid": "1924342", "url": "https://it.wikipedia.org/wiki?curid=3847564", "title": "Give Your Heart a Break", "text": "Give Your Heart a Break \u00e8 un brano della cantante statunitense Demi Lovato, pubblicato come secondo singolo dal suo terzo album \"Unbroken\". Musicalmente \u00e8 una ballata dance pop che incorpora l'uso dei tamburi, violini e archi.\nIl video del singolo stato pubblicato il 24 marzo 2012 un teaser del video del brano sul suo account Facebook, e anche un altro il 28 marzo. La cantante viene raffigurata con un ragazzo. Il video \u00e8 stato pubblicato integralmente il 3 aprile. La cantante ha cantato il brano durante i People Choiche's Award del 2012, dove ha ricevuto il premio per il miglior artista pop. Inoltre si \u00e8 esibita per VEVO e all'\"American Idol\". Il singolo \u00e8 stato certificato disco di platino negli Stati Uniti, avendo superato il milione di copie vendute. Demi ha cantato \"Give Your Heart a Break\" dal vivo agli MTV Video Music Award del 6 settembre 2012.\nTracce.\nDownload digitale"}
{"id": "3847565", "revid": "79213", "url": "https://it.wikipedia.org/wiki?curid=3847565", "title": "Castiglion del Lago", "text": ""}
{"id": "3847566", "revid": "1442080", "url": "https://it.wikipedia.org/wiki?curid=3847566", "title": "Virginia Slims of Philadelphia 1977 - Singolare", "text": "Il singolare del torneo di tennis Virginia Slims of Philadelphia 1977, facente parte del WTA Tour 1977, ha avuto come vincitrice Chris Evert che ha battuto in finale Martina Navr\u00e1tilov\u00e1 6-4, 4-6, 6-3."}
{"id": "3847567", "revid": "307923", "url": "https://it.wikipedia.org/wiki?curid=3847567", "title": "Pietro Filippo Somazzi", "text": "Figlio di Pietro Somazzi, impar\u00f2 il mestiere nel torinese. Decor\u00f2 alcune stanze presso il castello di Rivoli nel 1717 e realizz\u00f2 gli stucchi della galleria presso la Reggia di Venaria Reale l'anno successivo. Successivamente lavor\u00f2 presso la Basilica di Superga."}
{"id": "3847573", "revid": "1442080", "url": "https://it.wikipedia.org/wiki?curid=3847573", "title": "Toyota Classic 1977 - Singolare", "text": "Il singolare del torneo di tennis Toyota Classic 1977, facente parte del WTA Tour 1977, ha avuto come vincitrice Chris Evert che ha battuto in finale Dianne Fromholtz 6-3, 6-2."}
{"id": "3847577", "revid": "1442080", "url": "https://it.wikipedia.org/wiki?curid=3847577", "title": "Thunderbird Classic 1977 - Singolare", "text": "Il singolare del torneo di tennis Thunderbird Classic 1977, facente parte del WTA Tour 1977, ha avuto come vincitrice Billie Jean King che ha battuto in finale Wendy Turnbull 1-6, 6-1, 6-0."}
{"id": "3847579", "revid": "31886", "url": "https://it.wikipedia.org/wiki?curid=3847579", "title": "Copenhagen Open 1999", "text": ""}
{"id": "3847581", "revid": "1442080", "url": "https://it.wikipedia.org/wiki?curid=3847581", "title": "Brasil Open 1977 - Singolare", "text": "Il singolare del torneo di tennis Brasil Open 1977, facente parte del WTA Tour 1977, ha avuto come vincitrice Billie Jean King, la quale ha battuto in finale Betty St\u00f6ve 6-1, 6-4."}
{"id": "3847584", "revid": "31886", "url": "https://it.wikipedia.org/wiki?curid=3847584", "title": "Copenhagen Open 2002", "text": ""}
{"id": "3847588", "revid": "71433", "url": "https://it.wikipedia.org/wiki?curid=3847588", "title": "Fist-fucking", "text": ""}
{"id": "3847593", "revid": "984922", "url": "https://it.wikipedia.org/wiki?curid=3847593", "title": "Z\u00eazere", "text": "Lo Z\u00eazere \u00e8 un fiume che attraversa il Portogallo.\nNasce dalla Serra da Estrela e attraversa i distretti di Castelo Branco, Coimbra e Santar\u00e9m."}
{"id": "3847595", "revid": "339392", "url": "https://it.wikipedia.org/wiki?curid=3847595", "title": "Inverno Russo", "text": ""}
{"id": "3847598", "revid": "1543377", "url": "https://it.wikipedia.org/wiki?curid=3847598", "title": "International Partnership of Business Schools", "text": "L'International Partnership of Business School (IPBS) \u00e8 una partnership di otto \"business school\" in tutta Europa e in America. Con oltre 1600 studenti la IPBS \u00e8 la pi\u00f9 grande rete universitaria in Europa. Ogni corso si compone di quattro anni di studi, due dei quali vengono eseguiti all'estero. Inclusi negli studi vi \u00e8 un anno di esperienza pratica, divisa in tre stage. Dopo quattro anni tutti gli studenti sono laureati con una doppia laurea in business e un anno di esperienza lavorativa in almeno due paesi diversi."}
{"id": "3847602", "revid": "1543377", "url": "https://it.wikipedia.org/wiki?curid=3847602", "title": "Il tuo volto domani", "text": "Il tuo volto domani \u00e8 un romanzo dello scrittore spagnolo Javier Mar\u00edas.\nStruttura.\nRacconta la storia di Jaime o Jacobo Deza, ex insegnante all'Universit\u00e0 di Oxford che dopo la separazione dalla moglie torna in Inghilterra e viene contattato dall'agenzia MI5 per attivit\u00e0 di spionaggio. Lo stesso personaggio \u00e8 apparso in \"Todas las almas\" (1989) ed \u00e8 nominato in \"Negra espalda del tiempo\" (1998).\nAltri personaggi importanti sono Sir Peter Wheeler, anche lui in passato insegnante nella stessa universit\u00e0, quindi dirigente dell'MI6; Bertram Tupra, decifratore di codici segreti e messaggi; la giovane e avvenente P\u00e9rez Nuix, di padre spagnolo e madre inglese; e un certo Rendel, austriaco che lavora per lo stesso ufficio.\nIl romanzo, che qualcuno considera una trilogia, \u00e8 uscito in tre volumi, \"Fiebre y lanza\" (2002), \"Baile y sue\u00f1o\" (2004) e \"Veneno y sombra y adi\u00f3s\" (2007), rispettivamente tradotti per Einaudi da Glauco Felici come \"Febbre e lancia\" (2003), \"Ballo e sogno\" (2007) e \"Veleno e ombra e addio\" (2010). Nella collana \"Supercoralli\" i volumi contano rispettivamente 372, 326 e 539 pagine, per un totale di 1237 pp. alle quali vanno aggiunte quelle di \"Interpreti di vite\" (2011, 27 pp.), originariamente apparso in appendice all'ed. economica spagnola (2008) quali schede di attivit\u00e0 dell'agenzia presso la quale lavorano i protagonisti. Sono le schede su Silvio Berlusconi (scritta da P\u00e9rex Nuix), Michael Caine (scritta da Rendel) e Lady Diana (scritta da Bertram Tupra). \nStile.\nIl romanzo \u00e8 molto ricco di trame e sottotrame, con riferimenti ad altre opere e a eventi storici, riflessioni estetiche, etiche e pi\u00f9 in generale filosofiche, tali che la critica l'ha individuato come opera di poetica postmoderna, impressione rafforzata dal fatto che i personaggi provengono da, e vivono in, paesi diversi, viaggiano molto e parlano diverse lingue.\nTrama.\nDopo la separazione dalla moglie Luisa, Jaime o Jacques o Jacobo Deza vive a Londra e lavora per la BBC. A volte si vede con Peter Wheeler, professore presso l'Universit\u00e0 di Oxford, che ha conosciuto tramite un amico comune, il professor Toby Rylands dello stesso giro di personaggi legati alla prestigiosa universit\u00e0. Wheeler lo invita a cena a casa sua, nel quartiere Cherwell, dove Deza incontra Bertram Tupra, un tipo misterioso verso il quale Deza prova interesse, ma non riesce a parlargli perch\u00e9 la conversazione \u00e8 dominata da Rafita de la Garza, un invitato spagnolo. Dopo cena, Wheeler nomina Andr\u00e9s Nin e Deza si aggira tra i libri di lui per cercare notizie e riferimenti. Vi trova libri del proprio padre, e un libro di Ian Fleming che lo mette in allarme.\nLa mattina seguente, Wheeler ammette che stavano facendo un test su di lui, perch\u00e9 era stato suggerito da Rylands che Deza potesse essere coinvolto nella loro attivit\u00e0 di sondaggio del futuro di persone indagate, sui quali preparano ritratti che ne definiscono il \"volto domani\", ovvero l'affidabilit\u00e0, le possibili trasformazioni del carattere, i tradimenti ecc. Deza accetta e si unisce alla squadra di Tupra, andando a lavorare in un edificio all'esterno anonimo, dove conosce i colleghi Mulryan, Rendel e Patricia P\u00e9rez Nuix. In una lunga conversazione, Deza scopre diversi segreti della vita di Wheeler, tra cui il fatto che \u00e8 stato sposato con Valerie, morta giovane. Seguono dubbi, ossessioni, inseguimenti, difficolt\u00e0 di rapporto tra Deza e Tupra.\nP\u00e9rez Nuix chiede un favore a Deza: deve intervistare Tupra, metterlo alla prova. Deza conosce un certo signor Manoia, personaggio molto influente legato al Vaticano, e sua moglie Flavia che \u00e8 incaricato di intrattenere. In una discoteca, mentre balla con la signora, appare Rafita de la Garza, che corteggia la donna poi scompare. La situazione \u00e8 delicata e c'\u00e8 un alterco nei bagni, con l'aiuto di Tupra.\nMentre Rafita de la Garza sta tirando cocaina sulla tazza di un gabinetto, Tupra tira fuori dall'impermeabile una spada e la brandisce fino a terrorizzarlo, senza ferirlo. L'azione provoca per\u00f2 un attacco di panico in Deza, sempre catturato da ricordi lontani, suoi o raccontati da suo padre. Pi\u00f9 tardi dice a Tupra che gli \u00e8 sembrato eccessivo e domanda dove abbia imparato a usare la spada in quel modo. Tupra nomina i fratelli Kray, criminali dell'East End di Londra.\nA casa di Tupra la conversazione con Deza \u00e8 interrotta da bevande e sigarette. I due parlano della tragica morte di Jayne Mansfield e di Manoia e sua moglie Flavia, operata al seno. Mentre ridono di cuore, Deza capisce cosa lo accomuna a quest'uomo: entrambi sono andati a letto con la P\u00e9rez Nuix. Pi\u00f9 tardi Tupra gli mostra un video con scene imbarazzanti filmate di nascosto a persone importanti del mondo, per le quali \u00e8 sempre possibile far partire un ricatto e quindi controllarle. Deza sente che conoscere queste cose \u00e8 come essere avvelenati. Tra le persone del video, anche il padre della ragazza che lavora con loro in agenzia, e lo stesso Manoia mentre uccide un uomo.\nDeza sente imbarazzo per l'attacco a Rafita de la Garza e, scoperto che \u00e8 in ospedale, va a trovarlo, ma pur non volendo provoca in lui terrore. Dopo aver accompagnato in alcuni viaggi Tupra, Deza vuole prendersi una vacanza e visitare Madrid, la sua ex moglie e i bambini. Qui scopra che Louise \u00e8 in relazione con un certo Esteban Custardoy, falsario di quadri, che la maltratta. Lo rintraccia nel Museo del Prado, e lo segue.\nDeza minaccia Custardoy con una pistola, ma gli risparmia la vita all'ultimo minuto, come Tupra con la sua spada. Questa cosa lo turba e tornato a Londra decide di lasciare il gruppo. Va a Oxford a parlarne con Wheeler. Questa volta il baronetto parla molto e gli racconta di sue missioni segrete ma, soprattutto, la storia della morte di sua moglie, che si \u00e8 suicidata. Deza viene a sapere che il proprio padre \u00e8 morto una settimana dopo il suo arrivo in Inghilterra e accelera cos\u00ec il ritorno a Madrid, dove si rivede con Louise, ma senza tornare a vivere insieme."}
{"id": "3847603", "revid": "287204", "url": "https://it.wikipedia.org/wiki?curid=3847603", "title": "Noel Carroll", "text": ""}
{"id": "3847610", "revid": "1573940", "url": "https://it.wikipedia.org/wiki?curid=3847610", "title": "International Student Exchange Program", "text": "L'International Student Exchange Program \u00e8 un network internazionale che incoraggia gli scambi di studenti in tutto il mondo. \u00c8 stato fondato nel 1979 ed ha coinvolto pi\u00f9 di 37.000 studenti."}
{"id": "3847612", "revid": "73843", "url": "https://it.wikipedia.org/wiki?curid=3847612", "title": "Iwami (nave da battaglia)", "text": ""}
{"id": "3847613", "revid": "767487", "url": "https://it.wikipedia.org/wiki?curid=3847613", "title": "Miguel Busquets", "text": "Carriera.\nCon la Nazionale cilena partecip\u00f2 al Campeonato Sudamericano de Football nel 1945, 1947 e nel 1949 e al Mondiale nel 1950."}
{"id": "3847620", "revid": "765341", "url": "https://it.wikipedia.org/wiki?curid=3847620", "title": "Miss America 2012", "text": "Miss America 2012 \u00e8 la novantunesima edizione del concorso di bellezza Miss America. Si \u00e8 tenuta presso il Theatre for the Performing Arts del Planet Hollywood Resort and Casino di Las Vegas il 14 gennaio 2012. L'evento sar\u00e0 presentato da Chris Harrison e Brooke Burke e trasmesso dal vivo dalla ABC. Miss America 2011, Teresa Scanlan dal Nebraska, ha incoronato la nuova detentrice del titolo, Laura Kaeppeler del Wisconsin.\nPiazzamenti.\nNotes:"}
{"id": "3847622", "revid": "228587", "url": "https://it.wikipedia.org/wiki?curid=3847622", "title": "Zaleski", "text": ""}
{"id": "3847624", "revid": "124123", "url": "https://it.wikipedia.org/wiki?curid=3847624", "title": "Tom Sneva", "text": "Biografia.\nCome molti piloti di \"vetture a ruote scoperte statunitensi\" (Formule USAC, CART e Indy), ha provato l'esperienza nelle Stock car (serie NASCAR)."}
{"id": "3847629", "revid": "347132", "url": "https://it.wikipedia.org/wiki?curid=3847629", "title": "Dal grande fiume al mare", "text": "Dal grande fiume al mare \u00e8 una raccolta di testi pubblicata nel 2003 su iniziativa della Giunta dell'Emilia-Romagna, che ha riunito in quest'opera trenta dei pi\u00f9 importanti scrittori della regione, qui autori di contributi inediti inerenti all'\"identit\u00e0 regionale\", analizzata a partire da una multiformit\u00e0 di approcci, di provenienze geografiche, di scelte e stili letterari.\nDescrizione.\nIl libro, che si presenta come una sequenza di saggi, racconti e testimonianze, comprende i testi di: Angela Donati, Eraldo Baldini, Giuseppe Pederiali, Gabriele Romagnoli, Simona Vinci, Roberto Pazzi, Luca Goldoni, Carlo Lucarelli, Valerio Massimo Manfredi, Massimo Felisatti, Valerio Riva, Roberto Roversi, Raffaello Baldini, Tonino Guerra, Alberto Bevilacqua, Brunella Dalla Casa, Adele Grisendi, Chiara Valentini, Edmondo Berselli, Piergiorgio Bellocchio, Piero Meldini, Loriano Macchiavelli, Ersilio Tonini, Sandra Petrignani, Ivano Marescotti, Raffaele Crovi, Claudio Marabini, Roberto Balzani, Nicola Matteucci, Giorgio Celli."}
{"id": "3847634", "revid": "122402236", "url": "https://it.wikipedia.org/wiki?curid=3847634", "title": "Mario Rosi", "text": "Carriera.\nDopo aver militato nel Pro Livorno, ha disputato, con la maglia del , due campionati di Serie A a girone unico, per complessive 74 presenze ed una rete (in occasione del successo interno sull'Inter del 1\u00ba giugno 1947), oltre all'anomalo campionato 1945-1946, disputato a gironi.\nHa fatto parte della rosa del Napoli anche per la stagione 1948-1949, l'ultima con gli azzurri; ha poi giocato per due stagioni in prestito nello Stabia, in Serie C, prima di essere messo in lista di trasferimento dal Napoli."}
{"id": "3847636", "revid": "93556", "url": "https://it.wikipedia.org/wiki?curid=3847636", "title": "Georges Gast\u00e9", "text": "Biografia.\nGeorges Gast\u00e9 nacque in una famiglia di mercanti d'arte (il padre Henri e il nonno Pierre esercitavano questa attivit\u00e0), e pertanto la sua vita fu orientata verso l'arte gi\u00e0 da bambino. Studi\u00f2 infatti disegno e pittura a Parigi alla \"Scuola nazionale di Belle arti\" e negli atelier di Alexandre Cabanel e di Rapha\u00ebl Collin.\nGast\u00e9 si accost\u00f2 presto al movimento, o meglio al gusto, \"orientalista\", sempre presente nell'800, e si appassion\u00f2 all'oriente e ai suoi temi esotici. Fece perci\u00f2 moltissimi viaggi in Africa del nord e in Palestina, fra il 1892 e il 1908. I volti degli abitanti di quelle terre lo affascinavano ed egli realizz\u00f2 un gran numero di ritratti.\nMa l'ambiente nordafricano non era che la porta del vasto mondo orientale che lo attirava: s'imbarc\u00f2 quindi per il vero oriente, visitando Ceylon e l'India, dove trov\u00f2 sempre nuovi spunti d'ispirazione. Giunto a Madurai, in India, nel 1910, contrasse una malattia tropicale e, a soli 41 anni, mor\u00ec."}
{"id": "3847640", "revid": "1543377", "url": "https://it.wikipedia.org/wiki?curid=3847640", "title": "You the Boss", "text": "You the Boss \u00e8 un brano musicale del rapper statunitense Rick Ross, pubblicato come primo singolo estratto dal suo quinto album studio \"God Forgives, I Don't\" il 7 ottobre 2011, contemporaneamente a \"I Love My Bitches\". \u00c8 stato distribuito alle radio Rhythmic Top 40 a partire dal 18 ottobre mentre a quelle Urban il 1\u00ba novembre 2011.. Al brano collabora la rapper dell'etichetta Young Money Nicki Minaj ed \u00e8 stato prodotto da Kevin \u201cK.E. On The Track\u201d Erondu."}
{"id": "3847647", "revid": "1543377", "url": "https://it.wikipedia.org/wiki?curid=3847647", "title": "Corentino di Quimper", "text": "Biografia.\nLa sua vita \u00e8 raccontata nella \"Vita di San Corentino\" scritta verso il 1220-1235.\nSecondo Alberto Magno, Corentino nacque verso il 375 nella Cornovaglia armoricana. Divenne un eremita a Plomodiern ai piedi del M\u00e9nez-Hom. Secondo la leggenda, ogni giorno si avvicinava al suo eremo un pesce miracoloso dal quale Corentino per cibarsi tagliava, un pezzo che ricresceva. Corentino avrebbe alimentato anche il re Gradlon e la sua corte con un pezzo di pesce, il giorno in cui, dopo essersi perso durante una battuta di caccia, erano arrivati affamati nel suo eremo. Forse \u00e8 una allusione al simbolo del pesce cristiano all'inizio del cristianesimo: la parola \"Ichthys\" (\u0399\u03a7\u0398\u03a5\u03a3), \"pesce\", \u00e8 un acronimo in greco per \"Iesous Christos Theou Yios Soter\" (\"Ges\u00f9 Cristo, il Figlio di Dio, il Salvatore\"), quindi simbolicamente egli si sarebbe nutrito ogni giorno di una particola del Cristo.\nIl re Gradlon decise di fondare una diocesi a Quimper e chiam\u00f2 Corentino per farlo primo vescovo. Lo mand\u00f2 a Tours perch\u00e9 fosse consacrato dal vescovo Martino, il futuro san Martino. Gradlon gli avrebbe dato anche un palazzo a Quimper nel sito dell'attuale cattedrale della citt\u00e0.\nMor\u00ec 12 dicembre 453 e fu sepolto davanti all'altare maggiore della Cattedrale di Quimper.\nLa sua Memoria liturgica cade il 12 dicembre.\nCulto.\nDal Martirologio Romano, alla data del 12 dicembre: \u00abA Quimper nella Bretagna in Francia, san Corentino, venerato come primo vescovo di questa citt\u00e0\u00bb."}
{"id": "3847649", "revid": "599013", "url": "https://it.wikipedia.org/wiki?curid=3847649", "title": "Monte Toraro", "text": "Il monte Toraro (1.897 ) \u00e8 una montagna dell'Altopiano di Folgaria nelle Prealpi Venete. Si trova in provincia di Vicenza.\nStoria.\nIl monte \u00e8 stato fortificato ed \u00e8 stato teatro di guerra durante la prima guerra mondiale.\nPresso il vicino passo Coe rimase attiva tra il 1966 e il 1977 Base Tuono, inserita nel sistema di comando-controllo NATO, con altre 12 basi nel nord-est d'Italia, ed era area operativa del 66\u00ba Gruppo Intercettori Teleguidati (I.T.). Era composta da:"}
{"id": "3847653", "revid": "1305772", "url": "https://it.wikipedia.org/wiki?curid=3847653", "title": "Dorogomilovo", "text": "Il quartiere Dorogomilovo () \u00e8 un quartiere di Mosca sito nel Distretto Occidentale.\nIl toponimo \u00e8 noto sin dal XIII secolo e identificava la zona posta sulla sponda sinistra della Moscova. Nel XVI secolo viene fondata sulla riva destra la \"sloboda\" dei cocchieri Dorogomilovskaja e da quel momento il toponimo identifica l'intera ansa del fiume. La via principale che attraversa il quartiere viene chiamata Dorogomilovskaja nel XVIII secolo, ribattezzata poi Bol'\u0161aja (\"grande\") Dorogomilovskaja dopo l'apertura di una nuova via parallela, chiamata Malaja (\"piccola\") Dorogomilovskaja.\nL'area in passato \u00e8 stata soggetta a frequenti inondazioni, una delle pi\u00f9 distruttive \u00e8 avvenuta durante la settimana di Pasqua del 1908."}
{"id": "3847661", "revid": "1305772", "url": "https://it.wikipedia.org/wiki?curid=3847661", "title": "Pallanuoto ai Giochi della XXX Olimpiade - Qualificazioni al torneo maschile", "text": "Le qualificazioni al torneo olimpico maschile di pallanuoto di Londra 2012 si sono svolte complessivamente tra il giugno 2011 e l'aprile 2012.\nI 12 posti in palio sono stati assegnati in parte tramite i piazzamenti ottenuti in alcune manifestazioni internazionali e in parte attraverso degli appositi tornei di qualificazione.\nQualificate.\nWorld League 2011.\nSecondo il regolamento FINA la vincitrice della World League dell'anno precedente a quello olimpico si qualifica per i Giochi. Le finali dell'edizione 2011 si sono disputate a Firenze dal 21 al 26 giugno 2011 e hanno visto imporsi la .\nMondiali 2011.\nLa FINA stabilisce che le prime tre classificate del Campionato mondiale dell'anno precedente all'Olimpiade ottengano il pass per i Giochi. I Mondiali 2011 si sono svolti a Shanghai dal 18 al 30 luglio e hanno visto il successo dell' davanti a e . La , gi\u00e0 qualificata, ha lasciato spazio alla quarta classificata, l'.\nEuropa.\nOgni federazione continentale ha diritto a un posto all'Olimpiade. Nel caso dell'Europa non sono stati disputati tornei ma tale posto \u00e8 stato assegnato d'ufficio alla in qualit\u00e0 di paese organizzatore.\nGli Europei di Eindhoven (dal 16 al 29 gennaio 2012) hanno assegnato alle cinque migliori classificate, al di fuori di quelle gi\u00e0 qualificate per Londra, cinque posti nel preolimpico mondiale di Edmonton. Con la rinuncia delle formazioni asiatiche e africane, sono stati assegnati all'Europa altri tre posti nel preolimpico.\nAmeriche.\nLa UANA ha assegnato il proprio posto in palio alla squadra vincitrice dei Giochi panamericani 2011. Il torneo, svoltosi nel contesto dei XVI Giochi panamericani di Guadalajara dal 23 al 29 ottobre 2011, ha visto affermarsi gli .\nAfrica.\nLa CANA avrebbe avuto un posto in palio per Londra ed era prevista la disputa di un torneo di qualificazione. Tuttavia nessuna federazione si \u00e8 iscritta e il torneo non \u00e8 stato disputato, perci\u00f2 la FINA ha stabilito di riassegnare il posto riservato all'Africa nel torneo preolimpico mondiale.\nOceania.\nIl posto riservato all'OSA \u00e8 stato assegnato d'ufficio all'.\nAsia.\nCome le altre federazioni continentali, l'AASF ha diritto a un posto all'interno del torneo olimpico. Tale posto \u00e8 stato assegnato tramite un torneo di qualificazione apposito che si \u00e8 disputato a Chiba, in Giappone dal 25 al 27 gennaio 2012, e ha visto prevalere il .\nTorneo preolimpico mondiale.\nLa FINA ha stabilito lo svolgimento di un torneo di qualificazione mondiale che avrebbe dovuto inizialmente mettere in palio 3 posti per Londra 2012, ma con la mancata partecipazione delle squadre africane i posti sono diventati quattro. La competizione si \u00e8 svolta presso il Kinsmen Sports Centre di Edmonton, in Canada, dal 1\u00ba all'8 aprile 2012.\nGruppo A\nGruppo B\nQuarti di finale\nSemifinali\nFinali"}
{"id": "3847663", "revid": "226458", "url": "https://it.wikipedia.org/wiki?curid=3847663", "title": "Regola di Lyse", "text": "La regola di Lyse, formulata nel 1932 dal norvegese Inge Martin Lyse, esprime l'importanza del tenore di acqua sulla lavorabilit\u00e0 del calcestruzzo.\nIn un progetto di miscela il contenuto di acqua non \u00e8 solo l'acqua di impasto ma \u00e8 anche quella contenuta eventualmente dagli agglomerati.\nLa regola di Lyse evidenzia che per un determinato agglomerato (alluvionale o di frantumazione), la lavorabilit\u00e0 di un impasto cementizio dipende dal contenuto di acqua indipendentemente dal rapporto acqua/cemento (e pertanto dal dosaggio del cemento) dal quale invece dipende la resistenza finale del calcestruzzo ovvero l'Rck, come evidenziato dalla legge di Abrams.\nTale regola pu\u00f2 essere espressa con due enunciati equivalenti: \nNe consegue che, dato un determinato inerte (alluvionale o di frantumazione), l'acqua che occorre aggiungere all'impasto per ottenere una certa lavorabilit\u00e0 del calcestruzzo \u00e8 fissa, a meno che non si impieghino additivi riduttori di acqua di impasto.\nLe seguenti tabelle riportano la richiesta di acqua (in kg/m3) in funzione della classe di consistenza secondo l'abbassamento al cono di Abrams (slump), identificata da un codice (da S1 a S5), e del tipo di aggregato.\nPer inerte frantumato:\nPer inerte naturale:\nDalle tabelle appare evidente che la lavorabilit\u00e0 del calcestruzzo \u00e8 influenzata dalla superficie dell'inerte utilizzato, scabra per il frantumato e liscia per il naturale.\nPer gli inerti di frantumazione la richiesta d'acqua risulta pi\u00f9 alta (di circa 20 kg/m3). La richiesta di acqua riportata nelle tabelle diminuisce in presenza di additivi.\nNel caso di additivi areanti (0,01-0,03%) o fluidificanti (0,2-0,3%) il valore riportato pu\u00f2 essere ridotto rispettivamente del 5% o 7%, mentre in presenza di superfluidificanti (0,8-1,2%) la riduzione \u00e8 di circa il 20%."}
{"id": "3847666", "revid": "1543377", "url": "https://it.wikipedia.org/wiki?curid=3847666", "title": "Krylatskoe", "text": "Il quartiere Krylatskoe () \u00e8 un quartiere di Mosca sito nel Distretto Occidentale.\nPrende il nome dall'abitato di Kryleckoe che sorgeva nell'area, noto fin dal XV secolo e all'inizio del XVII secolo propriet\u00e0 dei boiari dei Romanov.\nViene incluso nel territorio della citt\u00e0 di Mosca nel 1960, come parte del quartiere Kievskij. I confini dell'attuale quartiere sono stati definiti con la riforma amministrativa del 1991."}
{"id": "3847667", "revid": "552841", "url": "https://it.wikipedia.org/wiki?curid=3847667", "title": "AASF", "text": ""}
{"id": "3847673", "revid": "767487", "url": "https://it.wikipedia.org/wiki?curid=3847673", "title": "Lino Nessi", "text": "Carriera.\nGioc\u00f2 due partite nel mondiale del 1930 con la nazionale paraguaiana."}
{"id": "3847677", "revid": "599013", "url": "https://it.wikipedia.org/wiki?curid=3847677", "title": "Amadeo Ortega", "text": "Carriera.\nNazionale.\nPartecip\u00f2 al Mondiale del 1930 con la Nazionale paraguaiana."}
{"id": "3847679", "revid": "1573940", "url": "https://it.wikipedia.org/wiki?curid=3847679", "title": "Emenista", "text": "Emenista \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita in India.\nTassonomia.\nA dicembre 2011, si compone di una specie:"}
{"id": "3847680", "revid": "228587", "url": "https://it.wikipedia.org/wiki?curid=3847680", "title": "Tangawizi", "text": ""}
{"id": "3847684", "revid": "767487", "url": "https://it.wikipedia.org/wiki?curid=3847684", "title": "Bernab\u00e9 Rivera", "text": "Partecip\u00f2 al Mondiale del 1930 con la Nazionale paraguaiana."}
{"id": "3847685", "revid": "196390", "url": "https://it.wikipedia.org/wiki?curid=3847685", "title": "Fase a eliminazione diretta dell'UEFA Champions League 2010-2011", "text": ""}
{"id": "3847688", "revid": "110157", "url": "https://it.wikipedia.org/wiki?curid=3847688", "title": "Kuncevo", "text": "Il quartiere Kuncevo () \u00e8 un quartiere di Mosca sito nel Distretto Occidentale.\nPrende il nome dalla citt\u00e0 omonima che \u00e8 stata inclusa nel territorio di Mosca nel 1960. La prima menzione scritta dell'esistenza di un abitato nell'area risale al 1454, dove nel testamento del governatore di Rostov P\u00ebtr Konstantinovi\u010d viene citato l'abitato di Ipskuju. In seguito l'area \u00e8 propriet\u00e0 delle famiglie Mstislavkij, Miloslavskij e Nary\u0161kin che vi costruiscono un palazzo, una chiesa e un parco. Nel 1865 la propriet\u00e0 viene venduta a Koz'ma Terent'evi\u010d Soldatenkov, che la mantiene fino al 1917.\nGi\u00e0 sede di villaggi operai tra gli anni 1940 e 1950, dopo l'inclusione nella citt\u00e0 l'area viene massicciamente urbanizzata. Con la riforma amministrativa del 1991 viene scorporata negli attuali quartieri di Kuncevo, Fili-Davydkovo, Fil\u00ebvskij Park e Mo\u017eajskij. \u00c8 in quest'ultimo quartiere che si trovava il centro dell'antica Kuncevo e in cui si conservano ancora alcune delle vecchie case in legno."}
{"id": "3847689", "revid": "767487", "url": "https://it.wikipedia.org/wiki?curid=3847689", "title": "Diego Florent\u00edn", "text": "Carriera.\nPartecip\u00f2 al Mondiale del 1930 con la Nazionale paraguaiana."}
{"id": "3847690", "revid": "479409", "url": "https://it.wikipedia.org/wiki?curid=3847690", "title": "Automotrice FS ALb 56", "text": ""}
