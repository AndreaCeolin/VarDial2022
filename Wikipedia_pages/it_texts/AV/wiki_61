{"id": "3829271", "revid": "1573940", "url": "https://it.wikipedia.org/wiki?curid=3829271", "title": "Philantomba", "text": "Philantomba \u00e8 uno dei tre generi che costituiscono la sottofamiglia dei Cefalofini. Comprende solamente tre specie: il cefalofo di Maxwell e il cefalofo azzurro, in passato classificate in \"Cephalophus\", e una terza, di recente scoperta e descrizione, il cefalofo di Walter (P. walteri).\nDescrizione.\nTutte e tre le specie di \"Philantomba\" sono pi\u00f9 piccole della maggior parte degli altri cefalofi. Il cefalofo di Maxwell misura 55-90\u00a0cm di lunghezza e pesa 8-9\u00a0kg, mentre il pi\u00f9 piccolo cefalofo azzurro, il Cefalofino di minori dimensioni, \u00e8 lungo 55-72\u00a0cm e pesa solo 4-6\u00a0kg. Tutti e due presentano un mantello di colore variabile dal grigio-marrone al grigio-azzurro, ma quello del cefalofo azzurro, come si pu\u00f2 facilmente intuire, vira su toni pi\u00f9 azzurri. Il cefalofo di Walter \u00e8 intermedio in caratteristiche fra i due precedenti.\nDistribuzione e habitat.\nIl cefalofo di Maxwell vive nelle foreste di pianura e nelle adiacenti foreste a galleria della regione che dalla Nigeria occidentale si spinge fino al Gambia e al Senegal, mentre il pi\u00f9 diffuso cefalofo azzurro occupa le foreste di pianura che da Nigeria e Gabon si spingono fino al Kenya a est e al Sudafrica a sud. Il Cefalofo di Walter \u00e8 presente invece nella zona del Dahomey Gap, quindi in Togo, Ghana e nelle zone limitrofe.\nBiologia.\nI cefalofi del genere \"Philantomba\" non sono gregari e di solito vengono visti da soli o in coppia. Allo stato libero il cefalofo azzurro \u00e8 realmente monogamo; pare che le coppie si formino per la vita e dimorino in piccoli territori stabili - 2-4 ettari - che sia il maschio sia la femmina difendono attivamente dagli altri membri della stessa specie. In cattivit\u00e0 il maschio del cefalofo di Maxwell \u00e8 molto aggressivo nei riguardi dei maschi non parenti, mentre la femmina lo \u00e8 nei confronti delle femmine non parenti.\nI \"Philantomba\" di solito hanno un solo cucciolo. I piccoli di entrambe le specie trascorrono poco tempo con la madre durante le prime settimane di vita, restando ben nascosti nella vegetazione. I giovani del cefalofo azzurro raggiungono la maturit\u00e0 sessuale a circa un anno e lasciano i genitori durante il secondo anno di vita per cercare una compagna e un territorio.\nSpecie.\nCom'\u00e8 gi\u00e0 stato detto, il genere \"Philantomba\" comprende tre specie:"}
{"id": "3829275", "revid": "1543377", "url": "https://it.wikipedia.org/wiki?curid=3829275", "title": "K\u014dd\u014d", "text": "Il (in italiano \"Via dell'Incenso\") \u00e8 l'arte giapponese di apprezzare l'incenso, attraverso una struttura di comportamento codificata nel XIV secolo. Il Kodo comprende tutti gli aspetti del processo dell'incenso, dagli strumenti () - che, proprio come gli strumenti del \"cha no yu\", sono considerati arte- ad attivit\u00e0 quali i giochi di confronti fra incensi chiamato e . Il Kodo \u00e8 considerato come una delle tre arti classiche giapponesi di raffinatezza (Kado o Ikebana per la composizione floreale, Kodo per l'incenso, e Chado per il t\u00e8), ma \u00e8 relativamente poco conosciuta tra i giapponesi moderni."}
{"id": "3829279", "revid": "287204", "url": "https://it.wikipedia.org/wiki?curid=3829279", "title": "Peter Stetina", "text": "Carriera.\nDa junior, Stetina fu campione statunitense nel 2005. Dopo due stagioni da professionista nel biennio 2006-2007 con la TIAA-CREF, Stetina ridiscese nel biennio successivo tra gli \u00e9lite 2. Grazie ai buoni risultati, come la vittoria dei campionati statunitensi a cronometro under-23 nel 2008 e nel 2009, nel 2010 fu ingaggiato dalla Garmin-Transitions. Con la squadra di Jonathan Vaughters vinse la corsa in salita di Mount Evans nel 2010, mentre nella stagione successiva fu ventiduesimo al Giro d'Italia (terzo tra i giovani) e quattordicesimo al Giro di Lombardia. Con la nazionale statunitense prese parte a tre edizioni dei mondiali under-23.\nAnche il padre Dale e lo zio Wayne Stetina sono stati ciclisti professionisti."}
{"id": "3829281", "revid": "767487", "url": "https://it.wikipedia.org/wiki?curid=3829281", "title": "Delitto in via Teulada", "text": "Delitto in via Teulada \u00e8 un film del 1980, diretto da Aldo Lado.\nIl film, originariamente trasmesso in televisione, fu porzionato in 15 brevi episodi della durata di circa 5 minuti l'uno, e ribattezzato \"Giallo a Strisce\". Le \"strips\" venivano quindi mandate in onda in tarda serata, prima dell'inizio del programma \"Variety\" (citato anche all'interno del film stesso). Probabilmente si voleva comunicare al pubblico del piccolo schermo una fusione tra realt\u00e0 e fiction, dal momento che il film era interamente girato nei celebri studi romani della Rai e tutta la storia era contornata da personaggi e operatori televisivi non fittizi, creando un clima tipico da \"dietro le quinte\".\nSuccessivamente gli episodi furono rimontati dando origine ad un unico lungometraggio (da circa 61 minuti), che sarebbe stato distribuito nei circuiti cinematografici nel febbraio del 1980.\nTrama.\nDurante la sera l'immenso stabile Rai di Via Teulada 66 a Roma \u00e8 sovraffollato di tecnici, attori, ballerini ed aiutanti vari. Nel palazzo si stanno registrando diverse trasmissioni: il suddetto rotocalco \"Variety\", un film giallo per la televisione, lo sceneggiato storico \"Sarajevo\", la trasmissione musicale \"Discoring\", il variet\u00e0 \"Domenica in\". Nella confusione generale di costumisti, registi, truccatori e addetti ai lavori si muovono una moltitudine di attori, prime donne, presentatori, cantanti, ballerini e giornalisti.\nDiamante, attrice impegnata nelle riprese di uno sceneggiato, viene uccisa a colpi di pistola in un piccolo magazzino addetto al deposito delle \"pizze\" cinematografiche. Un'altra attrice, Ely, intravede il cadavere, che per\u00f2 viene subito fatto sparire. La ragazza non \u00e8 creduta, ma ben presto anche Annie, prima ballerina di \"Variety\", viene brutalmente uccisa: inseguita nello stabile buio, finisce in una moltitudine di studi televisivi vuoti, zone costumi deserte, corridoi labirintici. La ragazza grida aiuto ma non \u00e8 sentita da nessuno. Dopo un'estenuante fuga in luoghi sempre pi\u00f9 indecifrabili raggiunge una zona dello stabile dove si sta riprendendo, a porte chiuse, la diretta del telegiornale della notte. Finita in un piccolo studio, chiede aiuto dalla finestra agli attori dello sceneggiato \"Sarajevo\" che stanno girando alcune scene in esterno, ma non riesce a farsi notare. Raggiunta dall'assassino, viene strangolata, e a breve la stessa sorte toccher\u00e0 anche ad Ely.\nSul caso indagano Sandro, addetto alle luci e Leo, giovane regista. Con loro indaga anche Lia, giovane ragazza ipovedente che lavora al centralino e sorella di Enrico, impegnato come attore in uno dei film che si stanno girando negli studi quella notte. Al termine di rocambolesche fughe entro lo stabile, Lia e Sandro, vengono minacciati da una figura nero vestita. Inseguiti giungono fin sopra al ripetitore dello stabile. Finalmente \u00e8 l'alba, e Sandro riesce a capire chi sia l'uomo che li sta minacciando: si tratta di Enrico, fratello di Lia. Dopo avere innescato una lotta con l'attore, Sandro sta per avere la peggio rischiando di precipitare nel vuoto. Solo in quel momento Lia, brandendo una pistola, colpisce a morte il fratello.\nDopo avere ucciso Enrico, per\u00f2, la ragazza cerca di uccidere anche Sandro puntandogli contro la rivoltella. La polizia giunge appena in tempo e Lia confessa: \u00e8 lei l'assassina. Aveva ucciso Diamante, Annie ed Ely perch\u00e9 invidiosa della loro bellezza e della loro capacit\u00e0 di vedere. La cecit\u00e0 di Lia era stata provocata anni addietro a seguito di un incidente stradale: le quattro ragazze, a bordo di un'auto guidata a tutta velocit\u00e0 da Diamante, si erano schiantate contro un altro veicolo. Tutti erano rimasti illesi, tranne Lia, che da quel giorno aveva perso la vista. Enrico, dal canto suo, cercava di coprire la sorella: era stato lui a far sparire il corpo di Diamante e col suo comportamento cercava solo di fornire un alibi alla sorella.\nDifferenze fra strisce e film completo.\nNel rimontaggio il film completo muta leggermente rispetto al contenuto delle strisce. Non sono presenti gli omicidi di Angelina e di Maria compiuti (forse) dal fratello di Lia. Questi delitti, infatti, non potevano essere compiuti da Lia in quanto nello stesso momento la ragazza era in compagnia di Sandro. Da una visione degli episodi separati sembra evincersi una trama leggermente diversa, non del tutto in linea con la confessione finale della protagonista. Forse anche per questo motivo, nella realizzazione del film questi due omicidi erano stati tagliati."}
{"id": "3829282", "revid": "125019", "url": "https://it.wikipedia.org/wiki?curid=3829282", "title": "Feryal", "text": "Primi anni di vita.\nFaruq aveva diciotto anni e sua moglie Farida diciassette quando nacque Feryal. La sua nascita fu festeggiata con eventi celebrativi di livello nazionale, con la distribuzione di abiti e pasti gratuiti per migliaia di poveri, in pi\u00f9 ogni famiglia che ebbe un nato nello stesso giorno ricevette in dono una sterlina egiziana. Feryal ebbe due sorelle minori: Fawzia e Fadia.\nDesiderando un erede maschio, Faruq divorzi\u00f2 dalla prima moglie nel 1948 e spos\u00f2 nel 1951 Narriman Sadiq, matrimonio dal quale nacque Fuad II, fratellastro di Feryal e ultimo re d'Egitto. Nel 1952 la rivoluzione dei Liberi Ufficiali mand\u00f2 la famiglia reale in esilio in Italia.\nVita in esilio.\nFeryal e le sue sorelle frequentarono scuole private in Svizzera. Nel 1966 spos\u00f2 un cittadino svizzero, Jean-Pierre Perreten, a Westminster (Londra) ed ebbero una figlia, Yasmine Perreten-Shaarawy, l'anno successivo. In seguito divorziarono ed ella non si rispos\u00f2. \nMorte.\nFeryal \u00e8 morta il 29 novembre 2009 a settantun anni in un ospedale svizzero, dove era in cura per un tumore diagnosticatole nel 2002."}
{"id": "3829286", "revid": "309289", "url": "https://it.wikipedia.org/wiki?curid=3829286", "title": "Herald Island", "text": ""}
{"id": "3829287", "revid": "767487", "url": "https://it.wikipedia.org/wiki?curid=3829287", "title": "Gary Ablett", "text": "\u00c8 stato l'unico giocatore ad aver vinto la FA Cup con entrambe le squadre di Liverpool, il Liverpool (nel 1989) e l'Everton (nel 1995).\nA livello di Nazionale, ha giocato una volta nell' nel 1988 nella gara di ritorno della semifinale del campionato europeo di calcio Under-21 1988 contro la ed una volta nella formazione B dell' nel 1990 contro l'.\n\u00c8 morto il 1\u00ba gennaio 2012 a causa di un linfoma non Hodgkin, dopo una battaglia durata 16 mesi contro questa malattia."}
{"id": "3829291", "revid": "132266", "url": "https://it.wikipedia.org/wiki?curid=3829291", "title": "Ostprignitz-Ruppin", "text": ""}
{"id": "3829293", "revid": "110157", "url": "https://it.wikipedia.org/wiki?curid=3829293", "title": "Franeker", "text": "Franeker (Dialetto frisone occidentale: \"Frjentsjer\") \u00e8 una delle undici citt\u00e0 storiche della Frisia e capoluogo della municipalit\u00e0 di Waadhoeke.\nCultura.\nUniversit\u00e0.\nFraneker possedeva un'universit\u00e0 importante, dismessa nel 1811 da Napoleone. Anche per questo motivo il Krystkongres, il \"congresso di Natale\" degli studenti provenienti dalla Frisia, si svolge usualmente in questa cittadina. \nAstronomia.\nFraneker \u00e8 una citt\u00e0 importante nella storia dell'astronomia: possiede infatti un antico planetario funzionante da pi\u00f9 di due secoli ed ha dato in natali a Jan Hendrik Oort."}
{"id": "3829295", "revid": "15756", "url": "https://it.wikipedia.org/wiki?curid=3829295", "title": "Dako Ofei", "text": "Biografia.\nOfei Dako nasce nel 1967 in Ghana. Si laurea nel 1995 presso Ghanatta College of Art and Design ad Accra in Ghana. Dopo aver conseguito il Diploma Nazionale di Pittura inizia ad insegnare arte al Ghanatta collage of Arts nel 1996 fino al 2002.\nContemporaneamente sviluppa le sue capacit\u00e0 di scultore a grazie alla guida di Sir George Anan in Costa d'Avorio. Ofei partecipa a diverse mostre sia a livello locale (Ghana National Museum) sia all'estero (Stati Uniti e Sudafrica).\nOfei Dako \u00e8 ispirato dalla sua cultura d'origine, che ritrae nelle sue forme pi\u00f9 semplici usando vernice acrilica su tela.\nPratica artistica.\nI dipinti di Ofei Dako sono fortemente ispirati dalla sua cultura d'origine ghanese. Egli descrive questo sentimento nei suoi dipinti con semplicit\u00e0 e immediatezza, i suoi quadri emanano una forte essenza di vita occidentale africana.\nL'artista utilizza colori scuri, cupi e toni smorzati realizzando impressioni astratte che insieme ad una finitura metallica danno vita a strane visioni della vita quotidiana.\nMostre.\nOfei Dako ha tenuto numerose mostre nel Museo Nazionale del Ghana e all'estero negli Stati Uniti d'America e nel Sud Africa."}
{"id": "3829297", "revid": "544909", "url": "https://it.wikipedia.org/wiki?curid=3829297", "title": "Rallo", "text": ""}
{"id": "3829298", "revid": "486946", "url": "https://it.wikipedia.org/wiki?curid=3829298", "title": "Genealogia Deorum Gentilium", "text": ""}
{"id": "3829303", "revid": "287204", "url": "https://it.wikipedia.org/wiki?curid=3829303", "title": "Emblema di Vanuatu", "text": "L'emblema di Vanuatu \u00e8 il simbolo ufficiale di Vanuatu, \u00e8 stata adottata nel 1980 con l'indipendenza.\nVi \u00e8 rappresentato guerriero con una lancia e alle sue spalle un vulcano.\nDietro di esso \u00e8 l'emblema dello Stato, le due verdi foglie e una zanna di cinghiale d'argento, che \u00e8 presente anche Bandiera di Vanuatu.\nAl disotto c'\u00e8 striscione d'oro con il motto dello Stato in Lingua bislama :\"LONG GOD YUMI STANAP\". (In Dio noi stiamo insieme.)\nSimbolismo.\nLe foglie della felce autoctona Cycadophyta sono un simbolo di pace.\nIl cinghiale \u00e8 un simbolo di prosperit\u00e0, i maiali sono a Vanuatu come segno di ricchezza. Il motto \u00e8 stato coniato dal 1\u00ba Primo Ministro di Vanuatu, il sacerdote anglicano Walter Lini Hady."}
{"id": "3829308", "revid": "767487", "url": "https://it.wikipedia.org/wiki?curid=3829308", "title": "Androstenedione", "text": "L'Androstenedione (conosciuto anche come 4-Androstene-3,17-dione ed abbreviato in ASD) \u00e8 un ormone steroideo a 19 atomi di carbonio prodotto dalle ghiandole surrenali e dalle gonadi come passo intermedio nella via biochimica che produce il testosterone androgeno (l'ormone sessuale maschile) e gli estrogeni estrone ed estradiolo (gli ormoni sessuali femminili). L'esatta funzione fisiologica dell'androstenedione non \u00e8 ancora completamente nota."}
{"id": "3829310", "revid": "767487", "url": "https://it.wikipedia.org/wiki?curid=3829310", "title": "Amud", "text": "Amud (somalo: \"Amuud\") \u00e8 un sito archeologico della Somalia nord-occidentale.\nCollocato nella regione di Adal, fu un centro attivo durante l'et\u00e0 d'oro del sultanato di Adal. La citt\u00e0 si trova ad un'altitudine di 1000 metri e copre 10 ettari, e contiene centinaia di rovine di case con molti piani e giardini, mura di pietra, moschee ed altri reperti, tra cui braccialetti in vetro colorato e ceramiche cinesi.\nL'antica citt\u00e0 contiene numerosi luoghi di pellegrinaggio relativi a santi somali, i pi\u00f9 famosi dei quali sono san \"Sau\", san \"Amud\" e san \"Sharlagamadi\". Nelle ricerche condotte in questa zona, lo storico G.W.B. Huntingford fece notare che i siti il cui nome conteneva il prefisso \"Aw\" (come ad esempio \"Aw Bare\") rappresentavano l'ultima residenza di un santo locale."}
{"id": "3829311", "revid": "19933", "url": "https://it.wikipedia.org/wiki?curid=3829311", "title": "Amoud", "text": ""}
{"id": "3829312", "revid": "124280390", "url": "https://it.wikipedia.org/wiki?curid=3829312", "title": "Patricia Varvari", "text": "Biografia.\nPatricia esordisce all'et\u00e0 di 8 anni nel 2007 in \"Distretto di polizia\" interpretando il ruolo di Milena. Sempre nel 2007 interpreta il ruolo di Jenny Armati nella serie \"Crimini bianchi\".\nNel 2008 interpreta il ruolo di Alina Bibescu nella 5\u00aa stagione di \"R.I.S. - Delitti imperfetti\", mentre l'anno seguente partecipa alla miniserie \"David Copperfield\" nella quale veste i panni della protagonista femminile da bambina.\nHa debuttato nel mondo del cinema con il film \"Vacanze di Natale a Cortina\" (2011) di Neri Parenti nel quale ha interpretato la parte di Cristiana Covelli. \nHa studiato recitazione presso l'Accademia Artisti."}
{"id": "3829314", "revid": "292162", "url": "https://it.wikipedia.org/wiki?curid=3829314", "title": "Vini della Sicilia", "text": "Storia.\nLa scoperta di residui organici individuati in alcune giare dell'et\u00e0 del rame nei siti preistorici di monte Kronio (Sciacca) e Sant'Ippolito (Caltagirone) ha indotto a ritenere la produzione di vino in Sicilia, tra le pi\u00f9 antiche attestate al mondo, risalente ad almeno anni fa.\nNella Sicilia orientale la vitivinicoltura si diffuse sin dall'epoca della colonizzazione greca (VII-VI sec. a.C.) con il tradizionale sistema detto ad \"alberello\".\nLa nascita del marsala come vino liquoroso \u00e8 incentrata sulla figura del commerciante inglese John Woodhouse che nel 1773 approd\u00f2 con la nave su cui viaggiava nel porto di Marsala e l\u00ec utilizz\u00f2 il metodo \"soleras\" al vino di quella zona. Il Marsala \u00e8 stato il primo vino DOC della storia vinicola italiana.\nAlla fine degli anni '50 la Regione Siciliana diede vita alle cantine sociali, che raccolsero i piccoli produttori vitivinicoli in cooperative, delle quali oggi restano la cantina \"Settesoli\" di Menfi e la \"Cantina sociale di Trapani\".\nDopo che per decenni il vino siciliano \u00e8 stato utilizzato come vino da taglio per i vini francesi e piemontesi, per la forte gradazione alcolica, a partire dagli anni '70 l'affinarsi delle tecniche di vinificazione ha portato all'istituzione di numerosi vini a denominazione d'origine controllata. La sola provincia di Trapani produce il 10 % del vino italiano anche se solo il 20% del vino viene etichettato.\nOggi la produzione in Sicilia ammonta a milioni di ettolitri grazie a circa 110.000 ettari di vigneti.\nNel 2011 \u00e8 stata riconosciuta la DOC per il vino siciliano prodotto nell'intero territorio amministrativo della regione.\nVitigni.\nAlloctoni.\nTra i vitigni alloctoni, risultano particolarmente adatti al territorio siciliano il syrah e lo chardonnay."}
{"id": "3829324", "revid": "15756", "url": "https://it.wikipedia.org/wiki?curid=3829324", "title": "Yokohama Fl\u00fcgels 1996", "text": "Questa voce raccoglie le informazioni riguardanti lo Yokohama Fl\u00fcgels nelle competizioni ufficiali della stagione 1996.\nStagione.\nAffidato nel precampionato alla guida del tecnico brasiliano Otac\u00edlio, lo Yokohama Fl\u00fcgels prese il comando della J. League dopo poche giornate, mantenendolo fino al giro di boa. Nel corso della pausa estiva del campionato lo Yokohama Fl\u00fcgels disput\u00f2 la Coppa di Lega, dove perse l'ultimo posto valido per la qualificazione alla fase a eliminazione diretta a causa di quattro pareggi consecutivi ottenuti nelle ultime quattro gare.\nAlla ripresa del campionato, i Fl\u00fcgels subirono un leggero calo di rendimento, a cui seguirono alcune prestazioni alterne che li allontanarono dalla lotta al titolo. Grazie a un filone di cinque vittorie consecutive, la squadra ridusse tutto lo svantaggio accumulato riuscendo a riproporsi per la lotta al titolo, ma perdendo le ultime due gare piomb\u00f2 sino al terzo posto finale. Alla conclusione della stagione lo Yokohama Fl\u00fcgels disputer\u00e0 la Coppa dell'Imperatore, dove uscir\u00e0 al secondo turno per mano del Kyoto Purple Sanga.\nMaglie e sponsor.\nLe divise riservate alle gare di campionato, prodotte dalla Mizuno, sono caratterizzate da un motivo a triangoli rosso e blu che corre lungo la maglia. Gli sponsor ANA SATO (presente sulla parte anteriore) e Bandai (sulla parte posteriore) vengono confermati. Nelle coppe vengono utilizzate delle maglie prodotte dal fornitore tecnico ufficiale della squadra, la Puma."}
{"id": "3829334", "revid": "6923", "url": "https://it.wikipedia.org/wiki?curid=3829334", "title": "Achille Richard", "text": "Biografia.\nAchille Richard fu figlio di un famosissimo botanico dell'epoca: Luois-Claude Marie Richard (1754-1821) e, come il padre, divenne ben presto uno tra i pi\u00f9 accurati e preparati botanici; ancora studente, pare che sostituisse il padre alla cattedra di Botanica della Facolt\u00e0 di Medicina.\nScienziato scrupoloso e osservatore attento, scrisse numerosi libri, considerati ancora oggi dei capisaldi della Botanica e apprezzati per la loro chiarezza e accuratezza; uno dei primi fu \"Nouveaux \u00e9l\u00e9mens de botanique, appliqu\u00e9e \u00e0 la m\u00e9decine, \u00e0 l'usage des \u00e9l\u00e8ves qui suivent les cours de la Facult\u00e9 de m\u00e9decine et du Jardin du Roi\" (1819), che fu stampato in ben 3 lingue e vanta sette edizioni.\nNello stesso anno dell'uscita del suo primo testo consegu\u00ec il dottorato con la tesi \"Histoire naturelle et m\u00e9dicale des diff\u00e9rentes esp\u00e8ces d'ip\u00e9cacuanha du commerce\".\nDurante gli anni '20 diresse la pubblicazione di 20 volumi del \"Dizionario di Medicina\" e fu curatore dell'erbario di Benjamin Delessert.\nVenne nominato Cavaliere della Legion d'Onore nel maggio del 1831, a soli 37 anni, e promosso ufficiale 17 anni dopo.\nNel 1834, anno in cui navig\u00f2 sull'\"Astrolabio\", entr\u00f2 a far parte dell'Accademia Francese delle Scienze e dell'Accademia Nazionale Francese di Medicina e fu esaminatore presso la Facolt\u00e0 di Farmacia. \nAchille Richard spos\u00f2 il 15 aprile 1820 Gabrielle Antoine Lucile Dorbe, figlia naturale del celebre chirurgo Antoine Dubois (1756-1837), e la coppia ebbe tre figli: Antoinette (nata nel 1821), F\u00e9lix-Adolphe (1822-1872) e Gustave (1827-1857).\nRichard \u00e8 principalmente ricordato per il suo studio attento delle orchidee."}
{"id": "3829335", "revid": "104458", "url": "https://it.wikipedia.org/wiki?curid=3829335", "title": "Johan Pietilae-Holmner", "text": ""}
{"id": "3829345", "revid": "2074952", "url": "https://it.wikipedia.org/wiki?curid=3829345", "title": "Fritz Kalkbrenner", "text": ""}
{"id": "3829348", "revid": "767487", "url": "https://it.wikipedia.org/wiki?curid=3829348", "title": "Thomas Overbury", "text": "Il mentore di Robert Carr.\nThomas Overbury nacque nel 1581 da Mary Palmer e Nicholas Overvbury in un villaggio del Warwickshire. Nel 1595 Thomas stava studiando presso il The Queen's College dove nel 1598 si laure\u00f2 in letteratura e da l\u00ec and\u00f2 a Londra dove continu\u00f2 la propria istruzione presso il Middle Temple. Il suo talento e le sue maniere gli fecero presto trovare il favore di Robert Cecil, I conte di Salisbury per il quale comp\u00ec diversi viaggi sul Continente.\nAttorno al 1601 mentre era ad Edimburgo Thomas conobbe Robert Carr che allora era il paggio del conte di Dunbar, i due fecero amicizia e Carr ritorn\u00f2 a Londra con il nuovo amico con l'intenzione di intraprendere carriera a corte.\nSicuramente fu per interesse di Thomas che l'amico riusc\u00ec ad entrarvi e fu, forse, sempre grazie a lui che Carr riusc\u00ec a farsi notare ad un torneo dove, alla presenza di Giacomo I d'Inghilterra, si ruppe una gamba nel 1606. Nel giugno del 1608 Thomas venne insignito del titolo di cavaliere e pass\u00f2 l'anno seguente a viaggiare fra Parigi ed Anversa ed al suo ritorno ricominci\u00f2 a seguire le sorti dell'amico fino a che questi nel 1610 non venne nominato Visconte di Rochester. Grazie all'interessamento di Thomas, Carr divenne il favorito del re arrivando a divenire, per quanto era tenuto in conto dal sovrano, uno degli uomini pi\u00f9 potenti del paese.\nLa fatale opposizione.\nNel 1612 Robert Cecil, I conte di Salisbury mor\u00ec ed il re pens\u00f2 di prendere in mano il governo del Consiglio avvalendosi dell'aiuto di Carr, Giacomo per\u00f2 non si dimostr\u00f2 adatto a tenere dietro a tutti gli affari di governo che fin\u00ec per dividersi in fazioni. Fra tutti i partiti in movimento quello che si dimostr\u00f2 vincente fu quello degli Howard, composto da Henry Howard, I conte di Northampton, Thomas Howard, I conte di Suffolk, suo genero William Knollys, I conte di Banbury (1544-25 marzo 1632), Charles Howard, I conte di Nottingham e Thomas Lake (1567-17 settembre 1630) che fin\u00ec per prendere il controllo quasi totale del Consiglio. In tutto questo si inser\u00ec Carr che, in gran parte dipendente da Thomas per sbrigare gli incarichi che gli erano stati assegnati, entr\u00f2 in contatto con gli Howard allorch\u00e9 inizi\u00f2 una relazione con Frances Howard, nipote del conte di Northampton ed allora sposata con Robert Devereux, III conte di Essex.\nThomas fu sin dall'inizio fermamente contrario a tale relazione e fece notare a Carr che un legame del genere sarebbe stato deleterio per la sua posizione presente per l'avanzamento della sua carriera, tuttavia Carr era davvero infatuato e rifer\u00ec alla contessa quanto gli era stato detto. Nello stesso periodo Thomas aveva scritto un libro intitolato \"A Wife\" in cui si dipingevano le doti che un uomo doveva cercare in una giovane donna prima di precipitarsi a sposarla e forse ci fu chi pens\u00f2 che questo poema non voleva che essere un modo per cercare di far aprire gli occhi all'amico.\nLa contessa prov\u00f2 a mettere Thomas in cattiva luce con il re cos\u00ec che questi gli ordin\u00f2 di partire per la corte di Michele di Russia in qualit\u00e0 di ambasciatore, bench\u00e9 rifiutare equivalesse a tradire fu proprio questa la scelta di Thomas che si giustific\u00f2 dicendo che voleva rimanere al fianco di Carr. Questo rifiuto per\u00f2 fece adirare Giacomo I che, nell'aprile del 1613 mand\u00f2 Thomas alla Torre di Londra dove mor\u00ec il 15 settembre dello stesso anno.\nLa contessa convinse il sovrano a firmarle l'atto di annullamento del matrimonio, asserendo che Essex fosse impotente ed il 26 dicembre lei e Carr si sposarono poco dopo l'elevazione di Robert a conte di Somerset.\nPer quasi due anni la vicenda sembr\u00f2 dimenticata, ma le voci dovettero continuare a circolare perch\u00e9 nel settembre del 1615, poco dopo un litigio avvenuto fra Carr ed il re che aveva portato quest'ultimo a scegliersi un nuovo favorito, sia lui che la moglie vennero portati alla Torre con l'accusa di aver ucciso Thomas tramite l'avvelenamento. Per quanto il re non apparisse incline ad occuparsi della cosa acconsent\u00ec, forse per evitare che venissero fuori particolari su di lui, a mettere in piedi un processo che venne presieduto da Francesco Bacone ed Edward Coke.\nGiustizia postuma.\nIn tutto furono in sei gli accusati al processo che si tenne fra il 1616 ed il 1617, si pens\u00f2 che le menti occulte del piano fossero il defunto conte di Northampton, zio di Frances ed il conte di Suffolk che invece era suo padre e che il piano avesse avuto la complicit\u00e0 dei due sposi. Si pens\u00f2 che il movente fosse l'influenza, ritenuta eccessiva dagli Howard, che Thomas aveva su Carr e che questa fosse particolarmente fastidiosa poich\u00e9 era affiancata da una profonda avversione del poeta nei confronti degli Howard.\nNon si sa se Carr fosse o meno colpevole, mentre il coinvolgimento della contessa appariva pi\u00f9 certo. Volendo essere certa che dalla Torre Thomas non sarebbe uscito fece in modo di rimuovere dall'incarico di \"Lieautenant of the Tower\" Sir William Wade (1546-21 ottobre 1623) e vi pose invece un loro uomo, Gervase Helwys e sostitu\u00ec il carceriere con uno esperto in droghe. I due quindi avrebbero avvelenato Thomas con una coppa di Acido solforico, si pens\u00f2 anche che ai cospiratori non fosse stato difficile assicurarsi l'assenso del re che di certo non amava l'influenza che Thomas aveva su Carr.\nFrances Carr ammise la propria colpevolezza, ma cos\u00ec non fece suo marito nonostante le richieste che Giacomo gli fece pervenire, dove gli chiedeva appunto di dichiararsi colpevole in cambio del perdono reale. I due coniugi furono in ogni caso giudicati colpevoli e condannati a morte, ma vennero entrambi graziati, gli altri quattro imputati invece furono giustiziati per impiccagione."}
{"id": "3829349", "revid": "1748755", "url": "https://it.wikipedia.org/wiki?curid=3829349", "title": "Tapio Wirkkala", "text": "Biografia.\nTapio Wirkkala nasce ad Hang\u00f6 il 2 giugno 1915 e studia presso la scuola T\u00f6\u00f6l\u00f6 di Helsinki. Come i fratelli Helena e Tauno, Wirkkala si appassiona alle arti, grazie anche al padre Ilmari, architetto cimiteriale, e alla madre Selma, intagliatrice di legno. Dopo i sei anni di scuola secondaria, Wirkkala si iscrive alla scuola di arti applicate (Taideteollinen keskuskoulu) di Helsinki, e nel 1933 si specializza in scultura decorativa. Il collega ceramista Birger Kaipiainen presenta a Wirkkala Rut Bryk, e i due si sposano nel 1945.\nNel dopoguerra Wirkkala lavora in un'agenzia di pubblicit\u00e0 e partecipa a concorsi di design come quello per l'azienda Iittala, per la quale inizia a lavorare a partire dal 1946, una collaborazione che durer\u00e0 per i successivi 30 anni. Tra le creazioni per Ittala si pu\u00f2 citare \"Madonna and Child\" e \"Campanile\" (1951), il vaso \"Kantarelli\" (o \"Chanterelle\", 1946), le coppe \"J\u00e4\u00e4vuori\" e \"J\u00e4\u00e4pala\", e la linea \"Ultima Thule\", realizzata nel 1968 per l'expo di Montreal ed usata negli aerei Finnair della tratta Helsinki-New York, inaugurata nel 1969\nNel frattempo Wirkkala partecipa e vince altre competizioni: nel 1947 disegna alcune banconote emesse dalla Banca di Finlandia, ed in circolazione fino agli anni ottanta, e realizza il francobollo per i giochi olimpici di Helsinki del 1952. Celebre \u00e8 inoltre la foglia di compensato, creata nel 1951 ed impiegata per la mostra statunitense \"Design in scandinavia\" del 1954, e la serie di sculture \"Paadarin j\u00e4\u00e4\" per le quali vince la Triennale di Milano nel 1960. Wirkkala crea la bottiglia della vodka Finlandia.\nIn Italia Wirkkala frequenta Gio Ponti, Luciano Baldessari e Paolo Venini; dal 1966 al 1972 collabora con Vetreria Venini, e dal 1957 crea invece per Rosenthal le linee Century, \"Composition\", \"Kurve\", \"Polygon\", \"Taille\" e \"Variation\".\nLe opere di Wirkkala sono esposte al MoMA di New York e al Centro Georges Pompidou di Parigi.\nWirkkala muore a Helsinki il 19 maggio 1985.\nNel 2003 viene creata una fondazione dedicata a Tapio Wirkkala e alla moglie Rut Bryk, sepolta insieme a lui, con lo scopo di mantenere la collezione e promuovere il design finlandese\nRiconoscimenti.\nTapio Wirkkala ha ricevuto i seguenti riconoscimenti:"}
{"id": "3829352", "revid": "92723", "url": "https://it.wikipedia.org/wiki?curid=3829352", "title": "Wirone di Roerdalen", "text": "Agiografia.\nWirone era originario dell'Irlanda (o della Scozia, secondo alcuni) dove divenne vescovo; verso la fine del VII secolo part\u00ec come missionario per la Bassa Mosa (Paesi Bassi), insieme al vescovo Plechelmo e al diacono Odgero, per evangelizzare i Frisoni. Pipino di Herstal, maggiordomo d'Austrasia, don\u00f2 loro una terra, chiamata Petersberg (\"Mons Sancti Petri\"), presso Roermond, nella provincia di Overijssel, dove i tre missionari fondarono un monastero chiamato poi Sint Odili\u00ebnberg (695-700). I tre missionari condussero nel monastero una vita esemplare ed apostolica fra le popolazioni ancora non cristiane.\nWirone mor\u00ec verso il 700, Odgero e Plechelmo nel 713.\nCulto.\nWirone fu venerato come santo subito dopo la morte, insieme ai due compagni di missione, Plechelmo e Odgero. I pellegrinaggi alla tomba di Sint Odili\u00ebnberg furono frequenti specie nel Medioevo e continuano tuttora.\nLe reliquie dei tre santi scomparvero ai tempi della Riforma Protestante e furono ritrovate solo nel 1594; la testa di san Wirone, gi\u00e0 nel Medioevo, era stata portata ad Utrecht. Nel Medioevo Wirone fu patrono della diocesi di Utrecht, dal 1599 patrono di tutte le diocesi d'Olanda e oggi ancora \u00e8 il patrono di varie chiese e della diocesi di Roermond.\nA Roermond da tempi antichi si celebra l'11 maggio, mentre il Martirologio Romano lo ricorda l'8 maggio: \"A Roermond sulla Mosa nel Brabante in Austrasia, nel territorio dell'odierna Olanda, san Viro, che insieme ai suoi compagni Plechelmo e Odgero si ritiene si sia adoperato per l'evangelizzazione di questa regione.\""}
{"id": "3829353", "revid": "62004", "url": "https://it.wikipedia.org/wiki?curid=3829353", "title": "Bjorn Selander", "text": "Carriera.\nFiglio dell'ex ciclista professionista norvegese Dag Selander, cominci\u00f2 a gareggiare all'et\u00e0 di otto anni, su BMX, per passare solo qualche anno dopo alle competizioni su strada e al cross. Fu campione statunitense di ciclocross nel 2005 fra gli juniores e nel 2007 fra gli Under-23, mentre nel 2008 ottenne una vittoria di tappa su strada al Tour of Belize.\nNel 2009 corse tra le file della Trek-Livestrong, formazione UCI Continental diretta da Axel Merckx, classificandosi quinto (con un secondo posto di tappa) al Tour de Beauce e secondo nella prova a cronometro dei campionati statunitensi \u00e9lite. Nel 2010 pass\u00f2 professionista con il Team RadioShack: partecip\u00f2 al Giro d'Italia 2011, vestendo per due giorni la maglia bianca di miglior giovane, e ad alcune classiche, tra cui due edizioni della Parigi-Roubaix.\nNel 2012 si trasfer\u00ec al team canadese SpiderTech presented by C10, mentre l'anno dopo pass\u00f2 tra le file della formazione Continental Optum. Negli ultimi anni di carriera fu sofferente di continui dolori alla gamba destra, e nel settembre 2015 venne operato per un'endofibrosi arteriosa iliaca alla gamba sinistra; pur rientrato alle corse in maglia Rally Cycling (ex Optum), a causa dei continui dolori lasci\u00f2 l'attivit\u00e0 a fine 2016\nDall'autunno 2017 alla stagione 2018-2019 \u00e8 nuovamente attivo nel circuito statunitense di ciclocross; nel 2018 partecipa anche alle due prove statunitensi di Coppa del mondo di ciclocross."}
{"id": "3829355", "revid": "4106", "url": "https://it.wikipedia.org/wiki?curid=3829355", "title": "Bj\u00f8rn Selander", "text": ""}
{"id": "3829360", "revid": "298055", "url": "https://it.wikipedia.org/wiki?curid=3829360", "title": "Kim Bauer", "text": ""}
{"id": "3829371", "revid": "3732", "url": "https://it.wikipedia.org/wiki?curid=3829371", "title": "Le Vieux Cordelier Numero 5", "text": "Il quinto numero de Le Vieux Cordelier reca la data del 5 nevoso dell'anno II (25 dicembre 1793), ma fu messo in vendita solo il 16 (5 gennaio 1794).\nLe Vieux Cordelier, numero 5.\nCospiratore? Lo \u00e8 stato davvero e ben prima del 1789, ha scritto. Cospiratore chi e contro che cosa? Della libert\u00e0 contro l'aristocrazia. Lo era stato nel 1788 come poeta - Maximilien de Robespierre non lo ricorda in occasione della riunione del 16 dicembre 1793 presso il club dei Giacobini? Cospiratore, lo era ancora il 12 luglio 1789, quando ha fomentato le persone al Palais-Royal. Cospiratore ancora una volta, e con Georges Jacques Danton come con Robespierre nel 1790: gli otto volumi che formavano la sua \"France libre\" (Francia libera), \"la Lanterne aux Parisiens\" (La Lanterna per i parigini), \"Les R\u00e9volutions de France et de Brabant\" (Le rivoluzioni di Francia e del Brabante) e \"La Tribune de patriotes\" (La Tribuna dei patrioti) erano l\u00ec per dimostrare le sue \u00ab cospirazioni contro gli aristocratici di ogni tipo, i monarchici, i Foglianti, i Brissotini e i \"federalisti\" \u00bb.\nNon basta che mettergli i sigilli, l'investigatore vi coglier\u00e0 una moltitudine di voti, i pi\u00f9 onorevoli che un uomo possa ricevere, e che provengono dalle quattro parti del mondo! da Jacques Necker a Jacques Pierre Brissot; mai esso ha deviato dalla linea della Dichiarazione dei Diritti dell'Uomo ed \u00e8 sempre stato sei mesi, a volte diciotto mesi, in anticipo sulla pubblica opinione.\nEgli pu\u00f2 aver commesso alcuni errori di valutazione in merito al vero patriottismo di questo o quel politico, si \u00e8 sempre alla fine ripreso ed era sempre in grado di riferire su di loro anche quando gli stessi hanno cercato di corromperlo. A tutti i vantaggi che gli venivano offerti per stare in silenzio, aveva sempre preferito la possibilit\u00e0 della reclusione. Quei patrioti di fresca data, questi repubblicani del 10 agosto (1792), che lo perseguitavano con il loro odio, potevano meglio di esso essere l'amico del popolo?\nSi montavano sempre contro di esso dei casi come quello di Dillon (Arthur de Dillon) per screditarlo. No, lui non aveva difeso questo generale, ha chiesto solo che lo stesso sia giudicato per dimostrare la sua buona fede. Si sono dimenticati gli aristocratici generali ma lui no, Camille Desmoulins, ha avuto il coraggio di parlare quando tutti tacevano.\nCollot d\u2019Herbois ironizzava ai Club dei Giacobini su Camille Desmoulins \u00ab interamente consegnato agli impulsi della sua mente \u00bb passando il suo tempo \u00ab a tornare indietro di cinquecento anni per fornire gli orari che l'hanno visto patriota \u00bb e quindi non idonei ad essere messi a livello della Rivoluzione. Questo membro del Comitato di salute pubblica, ribatte Camille Desmoulins, farebbe meglio a ricordare i suoi errori del passato, lui che non aveva sempre saputo distinguere tra i nemici della Repubblica e chi si lasciava andare ancora ad ascoltare con orecchio compiacente le lusinghe del \u00ab Padre Duchesne \u00bb.\nJacques-Ren\u00e9 H\u00e9bert chiamava Camille Desmoulins come Louis-Marie Stanislas Fr\u00e9ron un \u00ab ci-devant \u00bb patriota, \u00ab un moscardino \u00bb, \u00ab un sardanapale \u00bb, \u00ab un vi\u00e9dase \u00bb.\nQuale credito si pu\u00f2 accordare a questo calunniatore, a questo redattore di lettere anonime, a questo ex distributore di biglietti alla porta del teatro di Parigi, che oggi vive nel lusso, maneggiando il denaro di Bouchotte), del banchiere Kock e di un agente degli \u00e9migr\u00e9.\nEppure questo \u00ab sfrontato ambizioso \u00bb questo \u00ab \"avilisseur\" del popolo francese e della Convenzione \u00bb, in una parola questo \u00ab furfante \u00bb \u00e8 stato in grado di raggirare degli uomini come Bertrand Bar\u00e8re e Collot d'Herbois e a metterli contro di lui distorcendo le proposte del \u00ab Vieux Cordelier \u00bb.\nJacques-Ren\u00e9 H\u00e9bert sosteneva che Camille Desmoulins restava favorevole al mantenimento delle \u00ab case del sospetto \u00bb ma richiedeva un chiarimento della definizione di sospetto.\nRiprendendo abilmente delle espressioni di Robespierre, ha detto \u00ab Ho avuto il merito di aver fatto brillare il primo raggio di speranza per i \u00ab patrioti \u00bb detenuti \u00bb. Ha continuato \u00ab le case del sospetto non tratterranno pi\u00f9 sino alla pace all'inferno di Dante dove \u00ab non c'\u00e8 speranza \u00bb. \u00bb\nLo si accusava di essere il capo degli aristocratici, dei moderati? Plagiando le parole di Maximilien de Robespierre sul governo rivoluzionario, ha ammonito \u00ab :che la nave della Repubblica, che corre tra le due insidie che ho citato, si avvicina troppo a quella del mod\u00e9rantisme, vedremo se aiuter\u00f2 la manovra vedremo se io sono un moderato! Sono stato rivoluzionario, prima di tutti voi. Sono stato un brigante, e me ne faccio gloria, quando, nella notte dal 12 al 13 luglio 1789, io e il generale Danican abbiamo fatto aprire le botteghe degli archibugi, per armare i battaglioni dei sanculotti. Cos\u00ec ho avuto l'audacia della rivoluzione. Oggi, deputato all'Assemblea nazionale, l'audacia che mi si adatta \u00e8 quella della ragione, quella di dire le mie opinioni con franchezza. Io la conserver\u00f2 fino alla morte, questa audacia repubblicana contro tutti i despoti e anche se non ignoro la massima di Machiavelli, \u00ab che non c'\u00e8 tirannia pi\u00f9 sfrenata di quella dei piccoli tiranni \u00bb. \u00bb\nL'anarchia minacciava la Repubblica dal momento che ogni piccolo comitato locale, qualsiasi funzionario dello Stato faceva le leggi. Lui, Camille Desmoulins ha avuto il coraggio di dirlo. Era stato ascoltato.\nCon un capovolgimento improvviso, ecco che egli elogia il Comitato di salute pubblica. Il Comitato di salute pubblica, questo Comitato di salvezza ha posto rimedio allo \u00ab smembramento della Repubblica. C'erano ancora dei punti di attrito tra lui e alcuni membri del Comitato, ma queste non erano che dispute domestiche, \u00ab litigi in famiglia \u00bb. \u00bb\nResta allineato alla politica di Robespierre che aveva conosciuto \u00ab ancorarsi alle massime fondamentali della nostra Rivoluzione e soltanto su quelle la libert\u00e0 potr\u00e0 essere affermata, e sfidare gli sforzi dei tiranni e il tempo \u00bb.\nIn questo numero 5, Camille Desmoulins insinua che Jacques-Ren\u00e9 H\u00e9bert \u00e8 stato coinvolto mediante pagamenti, nell'ultimo piano di fuga di Maria Antonietta d'Austria (la cospirazione del \u0152illet). Egli denuncia le livres di sovvenzioni che gli ha concesso il generale Jean-Baptiste Bouchotte per il suo giornale, \"Le P\u00e8re Duchesne\". Egli accusa Jacques-Ren\u00e9 H\u00e9bert per il suo estremismo di avere voluto preparare la controrivoluzione con l'aiuto, senza tuttavia menzionarlo, di Jean de Batz."}
{"id": "3829372", "revid": "125651853", "url": "https://it.wikipedia.org/wiki?curid=3829372", "title": "Serge Muhmenthaler", "text": "Carriera.\nCalciatore.\nCresciuto nelle giovanili del Grenchen, nel 1972 si trasfer\u00ec allo Young Boys, disputando tre campionati. Tra il 1975 e il 1978 milit\u00f2 nel .\nArbitro.\nDal 1980 ha intrapreso la carriera di arbitro, arrivando ad arbitrare gare di Axpo Super League nel 1985, e ricevendo la qualifica di arbitro internazionale nel 1989. In ambito nazionale ha diretto la finale della Coppa Svizzera 1988-1989 ed \u00e8 stato nominato Arbitro dell'anno nel 1989 e nel 1998. Ha diretto la finale d'andata di Coppa UEFA 1995-1996 Bayern Monaco-Bordeaux, vinta 2-0 dai tedeschi, mentre nello stesso anno ha diretto la gara -, valida per il Campionato europeo, vinta 1-0 dai croati. Nel 1997 ha arbitrato la gara di ritorno di Supercoppa UEFA 1996 Juventus-Paris S.G., vinta 3-1 dai \"bianconeri\", e lo spareggio qualificazione per il Campionato mondiale di calcio 1998 -, vinto dagli \"azzurri\" per 1-0. Ha inoltre diretto alcune gare di Bundesliga tra il 1988 e il 1990."}
{"id": "3829377", "revid": "1543377", "url": "https://it.wikipedia.org/wiki?curid=3829377", "title": "Earl Browder", "text": "Biografia.\nOttavo figlio di una famiglia di orientamento populista di Wichita, nel Kansas, Browder ader\u00ec al Partito Socialista degli Stati Uniti d'America a sedici anni, nel 1907. Ne usc\u00ec nel 1912, in polemica con l'allora segretario William Dudley Haywood. Lavor\u00f2 come impiegato a Kansas City e dal 1916 come capoufficio ad Olathe, sempre in Kansas. Violentemente contrario alla prima guerra mondiale, dopo l'ingresso statunitense nel conflitto (1917) fu arrestato in forza della cosiddetta \"legge antispionaggio\" (\"\"Espionage Act\") e condannato a tre anni di reclusione. Rimase in prigione per undici mesi, dal dicembre 1917 al novembre 1918.\nRilasciato con la fine della guerra, torn\u00f2 alla militanza politica pubblicando un giornale radicale, \"The Workers World\"\", insieme al sindacalista internazionalista James Patrick Cannon, esponente dell'Industrial Workers of the World. Per questo nel giugno 1919 torn\u00f2 in carcere con l'accusa di cospirazione. Fu rinchiuso nel carcere di massima sicurezza di Leavenworth, in Kansas, fino al novembre 1920. Tornato libero, entr\u00f2 nel nascente movimento comunista, iscrivendosi allo United Communist Party - il partito nato nel 1921 dalla fusione di varie sigle comuniste fuoriuscite dal Partito socialista statunitense dopo la Rivoluzione d'ottobre in Russia - ed al suo sindacato di riferimento, la Trade Union Educational League (TUEL), fondata da William Z. Foster.\nNel giugno 1921 fu inviato a Mosca come delegato del Partito Comunista degli Stati Uniti d'America (CPUSA), e portavoce dei minatori del Kansas insieme a Foster, all'Internazionale comunista. Nella Russia sovietica -di l\u00ec a poco Unione Sovietica- Browder conobbe Kitty Harris, agente segreta sovietica, con cui visse per un periodo in Cina, a Shanghai, dove organizz\u00f2 per conto del Kominter un segretariato sindacale per il Pacifico. Nel 1930 divent\u00f2 segretario generale del Partito comunista statunitense, e nel 1932 successe a Foster - la cui salute era stata compromessa da un infarto - alla presidenza del Partito.\nCerc\u00f2 un accordo con le altre forze marxiste e di sinistra, secondo il modello dei Fronti popolari che stava avendo successo in Europa, ed appoggi\u00f2 la politica del New Deal di Roosevelt, nell'ottica di una ristrutturazione sostanziale del capitalismo. Ottenne 80.195 voti alle elezioni presidenziali del 1936. Per aver viaggiato in Unione Sovietica per due volte con un passaporto falso, Browder fu processato e condannato nuovamente al carcere, nel 1940. Fu rilasciato dopo quattordici mesi, con l'entrata degli Stati Uniti nella seconda guerra mondiale al fianco dell'Unione Sovietica. Dopo il collasso dell'Unione Sovietica, sarebbero emerse le prove dell'attivit\u00e0 di Browder e di alcuni suoi familiari come informatori dello spionaggio sovietico, l'NKVD (antenato del KGB). Lui, in vita, ha sempre smentito ogni addebito, anche di fronte alla commissione d'inchiesta maccartista.\nGi\u00e0 nel 1940 Browder volle l'uscita del CPUSA dall'Internazionale comunista -che, del resto, sarebbe stata sciolta di l\u00ec a poco nel 1943 per volere di Stalin-. Dopo la guerra, nel clima della \"guerra fredda\", cerc\u00f2 di conciliare capitalismo e comunismo in una via chiamata \"browderismo\", considerato una \"deviazione a destra\" del comunismo di stampo sovietico. Il resto del movimento comunista internazionale lo isol\u00f2 - celebre una lettera del comunista francese Jacques Duclos -, e nel suo partito il vecchio compagno Foster guid\u00f2 l'opposizione interna. Nel 1945 Browder perse il segretariato generale del partito in favore del marxista-leninista \"osservante\" Eugene Dennis. Nel 1946 fu espulso dal partito. Continu\u00f2 la sua battaglia pi\u00f9 o meno solitaria contro il dirigismo sovietico, criticando il suo ex-partito ma rifiutandosi di incriminare i vecchi compagni durante il maccartismo. I suoi tre figli, Felix, William ed Andrew, si sono distinti nella ricerca in campo matematico."}
{"id": "3829378", "revid": "1305772", "url": "https://it.wikipedia.org/wiki?curid=3829378", "title": "Philemon Opong Sika", "text": "Biografia.\nHa avuto una formazione classica al Ghanatta College of Art di Accra e si \u00e8 laureato in Educazione Artistica nel 1985.\nSika ha insegnato arte sin dall'inizio e allo stesso tempo gestito il suo studio privato fino a diventare artista a tempo pieno.\nPratica artistica.\nP.O. Sika \u00e8 ispirato alla vita tradizionale, culturale e sociale degli africani e combina realismo e astrazione in modo efficace. Utilizza una gamme medie e la sua produzione spazia da oli, acrilici, acquerelli, a disegni ad inchiostro.\nMostre.\nHa vinto il Premio Nazionale per il Festival Mondiale della Giovent\u00f9 ed il 12 \u00b0 Art Contest student nel 1985 in Ghana, ha anche partecipato al festival di Mosca, in Russia.\nIl Museo Nazionale del Ghana ha il suo lavoro \"Sankofa Calling\" tra la sua collezione."}
{"id": "3829381", "revid": "584834", "url": "https://it.wikipedia.org/wiki?curid=3829381", "title": "Isole russe dell'Artico", "text": "Le isole artiche della Russia sono composte da un certo numero di arcipelaghi, gruppi di isole e terre isolate, che si trovano nell'Oceano Artico.\nGeografia.\nLe isole sono tutte situate all'interno del circolo polare artico e dislocate nei mari marginali dell'oceano Artico, cio\u00e8 i mari di Barents, Kara, Laptev, della Siberia Orientale, dei Ciukci e di Bering. L'area si estende per circa 7.000 km dalle coste della Carelia, a ovest, fino alle coste settentrionali della penisola dei Ciukci, a est.\nL'isola pi\u00f9 grande \u00e8 l'isola Severnyj (parte di Novaja Zemlja) che, con una superficie di circa 48.904\u00a0km\u00b2, \u00e8 la seconda isola pi\u00f9 grande della Russia dopo Sachalin e la quarta isola pi\u00f9 grande d'Europa.\nIsole e arcipelaghi.\nL'elenco, da ovest a est, \u00e8 suddiviso secondo l'oblast' e il rajon di appartenenza."}
{"id": "3829384", "revid": "767487", "url": "https://it.wikipedia.org/wiki?curid=3829384", "title": "Charles Hamilton Smith", "text": "Servizio militare.\nLa sua carriera militare ebbe inizio nel 1787, con gli studi di artiglieria presso l'Accademia Austriaca e di ingegneria a Mechelen e Lovanio, in Belgio. Malgrado il servizio militare, terminato nel 1820 e comprendente tutto il periodo delle guerre napoleoniche, che lo spinse a viaggiare a lungo (nelle Indie Occidentali, in Canada e negli Stati Uniti), trascorse gran parte del suo tempo al tavolo di lavoro in Gran Bretagna. Uno dei suoi molteplici studi riguard\u00f2 un esperimento, effettuato nel 1800, per determinare quale colore poteva essere impiegato per le uniformi militari. Il maggior impiego delle armi da fuoco, specialmente fucili, favoriva infatti l'impiego di toni spenti, che costituiscono un bersaglio meno visibile - testando la precisione di una compagnia di fucilieri contro bersagli grigi, verdi e rossi, egli dimostr\u00f2 scientificamente i vantaggi delle uniformi grigie (e, in minor misura, verdi) su quelle rosse utilizzate comunemente all'epoca e consigli\u00f2 di adottare uniformi grigie per i fucilieri e la fanteria leggera. L'esercito britannico non ascolt\u00f2 il suo consiglio e il verde divenne il colore associato alla fanteria leggera. Inizialmente inserito nel 60\u00ba reggimento di fanteria, Smith si trasfer\u00ec successivamente al 6\u00b0.\nAntiquario, naturalista e illustratore.\nProlifico illustratore autodidatta, \u00e8 noto nei circoli di storia militare per il suo \"Costume of the Army of the British Empire\", prodotto verso la fine delle guerre napoleoniche, che illustra accuratamente le uniformi britanniche del tempo. Come antiquario, produsse inoltre, insieme a Samuel Rush Meyrick, \"Costume of the Original Inhabitants of the British Islands\" (1815) e \"The Ancient Costume of England\", con illustrazioni storiche di cavalieri, dame, navi e battaglie medievali. La maggioranza del suo \"corpus\" di opere (stimato a pi\u00f9 di 38.000 disegni), sebbene non sia stato di carattere militare, pass\u00f2 quasi del tutto nell'oscurit\u00e0. Oltre a illustrazioni antiquarie di vita civile, sono giunti fino a noi i suoi diari di osservazioni naturalistiche. Scrisse inoltre opere sulla storia della guerra dei Sette Anni e sulla storia naturale dei cani. Smith era di origini fiamminghe; scrisse la parte militare del \"Marlborough\" di Cox e molti libri di argomenti militari e di storia naturale.\nPoligenismo.\nCharles Hamilton Smith credeva nel poligenismo, la teoria secondo la quale le razze umane erano state create separatamente. Nel 1848 pubblic\u00f2 il libro \"The Natural History of the Human Species\", in cui sosteneva che erano sempre esistiti tre tipi umani fondamentalmente distinti: il caucasico, il mongolico e il nero. Per la stesura di questo libro prese spunti da un'opera simile, scritta in America dal poligenista Samuel George Morton. Il libro di Smith venne in seguito ristampato in America e il naturalista Samuel Kneeland scrisse un'introduzione di 84 pagine a questa edizione, nella quale deline\u00f2 prove a sostegno della creazione poligenista e sostenne che la Bibbia \u00e8 interamente compatibile con la presenza di molteplici Adami."}
{"id": "3829388", "revid": "287204", "url": "https://it.wikipedia.org/wiki?curid=3829388", "title": "Heinrich Meyer", "text": "Biografia.\nHeinrich Meyer nacque il 16 marzo del 1760 a Staf\u00e4, presso Zurigo. Studia pittura con l'artista svizzero Johann Heinrich F\u00fcssli fino al 1784, anno in cui si trasferisce a Roma. Nella Capitale, la mattina del 2 novembre 1786 incontra lo scrittore tedesco Johann Wolfgang von Goethe, che di lui, a primo impatto scrive: \nNel 1788 Meyer \u00e8 come insegnante d'arte a Napoli, dove lavora e stringe amicizia con il pittore Johann Heinrich Wilhelm Tischbein (1751-1829).Qui incontra la Duchessa Anna Amalia di Brunswick-Wolfenb\u00fcttel (1739-1807) ed il filosofo Johann Gottfried Herder (1744-1803). A Venezia, incontra di nuovo tra il 1790 e il 1791 Goethe. Meyer non si separer\u00e0 mai pi\u00f9 dal tedesco, diventando suo amico e consigliere. Infatti, dopo la parentesi italiana goethiana, l'artista svizzero seguir\u00e0 lo scrittore nel 1791 a Weimar, col grado di consigliere aulico. Nel 1798 Henry Meyer mette insieme con Goethe la rivista d'arte Propilei, e nel gennaio 1803 spos\u00f2 Weimaranerin Amalie di Koppenfels, di undici anni pi\u00f9 giovane.Trasferitasi in un primo momento a Jena, la coppia torn\u00f2 successivamente a Weimar;l'unione tra Heinrich e sua moglie rimase senza figli, ma fu comunque un matrimonio felice. Amalie mor\u00ec nel 1825: lo svizzero non si sposer\u00e0 mai nuovo. Rimase nella citt\u00e0 tedesca fino al 1832, anno della morte di entrambi: infatti Goethe perse la vita in 22 marzo 1832, mentre Meyer mor\u00ec qualche mese pi\u00f9 tardi, il 14 ottobre.Meyer segu\u00ec costantemente il lavoro di critico storico ed artistico di Goethe, a volte firmandosi addirittura come anonimo mentore, e collabor\u00f2 negli scritti del poeta sui vari periodici come il Die Horen, diretto da Friedrich Schiller."}
{"id": "3829390", "revid": "484362", "url": "https://it.wikipedia.org/wiki?curid=3829390", "title": "Isola della Solitudine", "text": "L'isola della Solitudine (in russo \u041e\u0441\u0442\u0440\u043e\u0432 \u0423\u0435\u0434\u0438\u043d\u0435\u043d\u0438\u044f, \"\u00d3strov Uedinenija\"; in norvegese: \"Ensomheden\") \u00e8 un'isola russa che si trova isolata al centro del mare di Kara. Amministrativamente fa parte del Tajmyrskij rajon del Territorio di Krasnojarsk, nel Circondario federale della Siberia.\nGeografia.\nL'isola della Solitudine \u00e8 lunga 18,5\u00a0km, ha una superficie di 20\u00a0km\u00b2 e un'altezza massima di 25\u00a0m. Le terre pi\u00f9 vicine sono le isole Izvestija CIK, circa 150\u00a0km a sud.\nIl terreno \u00e8 composto da sedimenti sabbiosi e la vegetazione \u00e8 quella tipica della tundra. La parte occidentale dell'isola ha coste alte e ripide; a est la superficie dell'isola progressivamente si riduce in altezza. Brevi corsi d'acqua drenanti, a est, sfociano nel laguna settentrionale chiusa da una lingua di terra lunga e stretta. Il torrente pi\u00f9 grande, il Johannsen, \u00e8 lungo circa 2,5\u00a0km.\nData la sua posizione, il clima dell'isola \u00e8 rigido, il mare circostante d'inverno \u00e8 coperto dai ghiacci. Lastroni di ghiaccio si trovano comunemente anche in estate.\nStoria.\nL'isola fu scoperta il 26 agosto 1878 dal capitano norvegese Edvard Holm Johannesen (1844-1901) di Troms\u00f8 sulla goletta \"Nordland\" e fu chiamata \"Ensomheden\" (solitudine) a causa della sua posizione isolata. La bandiera russa \u00e8 stata issata sull'isola della Solitudine nell'autunno 1915 dalla spedizione sul barcone \"Eclipse\" comandato da Otto Sverdrup.\nIl 7 settembre 1934 la spedizione sulla rompighiaccio \"Sadko\", con al comando il capitano A. K. Burke, e accompagnato dalla rompighiaccio \"Ermak\", fond\u00f2 sull'isola una stazione polare. L'8 settembre 1942, il sottomarino tedesco U-251 (comandata dal cap. Timm) affior\u00f2 vicino all'isola e attacc\u00f2 la stazione meteorologica e la sua guarnigione, sparando granate contro tali obiettivi, la stazione tuttavia ha continuato ad operare. Questa \u00e8 stata una delle ultime azioni della cosiddetta operazione \"Wunderland\" della Kriegsmarine.\nLa stazione polare \u00e8 stata chiusa nel 1996.\nDurante una spedizione, nel 1930, \u00e8 stata scoperta sull'isola una vertebra cervicale di un plesiosauro (\"Plesiosaurus latispinus\"). \u00c8 stata studiata dal paleontologo sovietico A. N. Rjabinin.\nDal maggio 1993, l'isola della Solitudine \u00e8 entrata a far parte della Riserva naturale del Grande Artico, la pi\u00f9 grande riserva naturale della Russia volta a preservare l'habitat dell'orso polare, di trichechi e foche, e molte specie di uccelli che vivono sull'isola."}
{"id": "3829399", "revid": "1543377", "url": "https://it.wikipedia.org/wiki?curid=3829399", "title": "FTR Moto", "text": "La FTR Moto (Fabrication Techniques Racing) \u00e8 stato un costruttore britannico di parti per motociclette, in particolare telai per competizioni.\nHa partecipato nel motomondiale col proprio nome a partire dal 2010, nella classe Moto2, e dal 2012 anche nelle classi MotoGP e Moto3. Dal 2014 le apparizioni sono diventate sporadiche e limitate ad alcune wild card, fino alla chiusura dell'azienda avvenuta nel 2017.\nStoria.\nL'azienda \u00e8 stata fondata da Steve Bones nel 1994 col nome di Fabrication Techniques e nel corso della sua storia ha fornito componenti per le moto di diverse squadre sia nel motomondiale, come il Team Roberts, sia nel mondiale Superbike, producendo anche alcune parti, tra cui il telaio, della Petronas FP1.\nNel 2009 il nome viene cambiato in FTR Moto.\nA partire dal 2010, con l'introduzione della classe Moto2, la FTR fornisce il proprio telaio, denominato \"M210\". Nel 2010 Karel Abraham nel Gran Premio della Comunit\u00e0 Valenciana ha colto l'unica vittoria nella categoria per questo costruttore, che si \u00e8 piazzato al 5\u00ba posto nella classifica relativa. Nel 2011 la FTR \"M211\" si \u00e8 invece classificata in terza posizione, senza per\u00f2 far registrare vittorie.\nNel 2012 fa proseguire la fornitura in Moto2 ed estende il proprio impegno anche alla classe MotoGP, producendo una moto per le squadre CRT, la \"MGP12\", che viene portata in gara dal team Gresini, con un motore Honda; equipaggia inoltre il team Avintia Racing, le cui moto sono dotate di un propulsore Kawasaki. L'azienda si presenta al via anche nella categoria Moto3, nella quale fornisce la M312 motorizzata Honda a diversi team. In questa classe, in occasione del GP inaugurale in Qatar, Maverick Vi\u00f1ales vince la prima gara per il costruttore. A fine stagione FTR ottiene sette vittorie e il secondo posto finale in classifica costruttori Moto3. In Moto2 conquista invece una vittoria con Alex De Angelis.\nNel 2012 l'azienda viene acquisita dalla \"Heads of the Valleys Development Company\", un'impresa coinvolta nel progetto di un nuovo autodromo in Galles. Nonostante i buoni risultati sportivi, per\u00f2, la FTR inizia ad affrontare difficolt\u00e0 economiche.\nPer il 2013 la FTR equipaggia tre squadre di classe MotoGP, oltre a Gresini e Avintia si aggiunge Forward Racing. Con una FTR motorizzata Kawasaki del team svizzero, Colin Edwards conclude la stagione al secondo posto tra i piloti CRT. Continuano anche le forniture a diversi team di Moto3 ma i risultati sono molto inferiori alla stagione precedente.\nPer il 2014 il team Forward Racing si accorda con FTR per la fornitura di telai Moto2 oltre a confermare l'impegno in MotoGP dove il nuovo telaio FTR avrebbe dovuto essere equipaggiato con un propulsore Yamaha, ma il costruttore inglese non riesce a rispettare la fornitura costringendo la squadra a ripiegare su altre soluzioni. \nLa produzione dei telai viene infatti sospesa poich\u00e9 i nuovi proprietari intendono spostare l'attivit\u00e0 presso il circuito gallese, la cui realizzazione per\u00f2 a sua volta stenta ad avviarsi a causa della mancanza di fondi.\nInoltre il capo progettista Mark Taylor lascia FTR per collaborare con Harris Performance nella realizzazione di un telaio MotoGP 2015 per Forward Racing.\nNel 2016 FTR Moto viene dichiarata insolvente e l'anno seguente chiude a seguito del fallimento della societ\u00e0 madre \"Heads of the Valleys Development Company\"."}
{"id": "3829400", "revid": "767487", "url": "https://it.wikipedia.org/wiki?curid=3829400", "title": "Classe Formidable (nave da battaglia)", "text": "La classe Formidable \u00e8 stata una classe di corazzate britanniche di tipo pre-dreadnought, costruite tra il 1898 e il 1901, composta da 8 unit\u00e0 (suddivise in tre sottoclassi).\nDescrizione.\nIl progetto delle corazzate della classe Formidable richiamava quello delle precedenti classi Majestic e Canopus. In particolare il disegno era un ampliamento delle Canopus, delle quali riproponeva lo stesso schema di corazzatura.\nCome le Canopus, anche le Formidable erano protette da corazzature in acciaio Krupp KC che assicuravano maggior robustezza a parit\u00e0 di pesi. La cintura corazzata si estendeva per quasi tutta la lunghezza dello scafo e fino a 4,6 metri sotto la linea di galleggiamento e con uno spessore pari a 230\u00a0mm.\nL'armamento principale era basato su due torri binate 12 in/40 Mk. IX da 305\u00a0mm mentre quello secondario contava 12 torri singole con cannoni BL 6 in Mk VII da 152\u00a0mm che potevano essere ricaricati in qualsiasi posizione di brandeggio.\nLa dotazione era completata da 16 cannoni da 76/40\u00a0mm e 6 cannoni da 47/40\u00a0mm, tutti in affusto singolo, 2 mitragliatrici Maxim e 4 tubi lanciasiluri da 450\u00a0mm.\nL'impianto propulsivo era costituito da 20 caldaie che fornivano vapore a due motori abbinati a due assi. I gas di scarico erano convogliati su due fumaioli. Le Formidable potevano imbarcare fino a un massimo di 2200 tonnellate di carbone, anche se la riserva standard ammontava a 900 tonnellate.\nIl profilo dello scafo era pi\u00f9 efficiente rispetto alle corazzate precedenti, per cui le unit\u00e0 di questa classe avevano una velocit\u00e0 massima che superava i 18 nodi, al prezzo di una minore manovrabilit\u00e0 alle basse velocit\u00e0.\nL'equipaggio ammontava a 780 uomini che salivano a 810 quando l'unit\u00e0 batteva bandiera di nave ammiraglia.\nStoria.\nLa classe Formidable fu realizzata in una prima serie di 3 unit\u00e0: HMS \"Formidable\", HMS \"Irresistible\" e HMS \"Implacable\". A essa fece seguito un secondo lotto di 3 corazzate \u2014 HMS \"London\", HMS \"Bulwark\" e HMS \"Venerable\" \u2014 che presentavano un alleggerimento della corazzatura sul ponte e quindi del dislocamento. Dopo questo lotto, talvolta indicato come classe London, furono costruite altre due corazzate \u2014 HMS \"Queen\" e HMS \"Prince of Wales\" \u2014 ulteriormente alleggerite grazie all'installazione aperta degli affusti da 76\u00a0mm. Anche quest'ultimo lotto viene talvolta indicato come classe a s\u00e9 stante, la classe Queen.\nSottoclasse Formidable.\nHMS \"Formidable\".\nImpostata nel 1898, la HMS \"Formidable\" fu completata nel 1901 ma entr\u00f2 in squadra solo tre anni dopo, il 10 ottobre del 1904. L'unit\u00e0 fu basata a Portsmouth e assegnata inizialmente alla Flotta del Mediterraneo. Nel 1908 fece rientro in Inghilterra, assegnata alla Channel Fleet. La HMS \"Formidable\" fu affondata il 1\u00ba gennaio 1915 nel corso della prima guerra mondiale, mentre si trovava in pattugliamento con altre unit\u00e0 al largo dell'Isola di Portland, dopo aver completato un'esercitazione, quando fu colpita a dritta, alle ore 02:20, da un primo siluro lanciato dal sottomarino tedesco U-24. Un secondo ordigno colp\u00ec la nave, gi\u00e0 inclinata di 20 gradi, circa 45 minuti dopo. Alle 04:45 la corazzata affond\u00f2 con il suo capitano, Noel Loxley. Il numero delle perdite fu di 547 uomini, trascinati in fondo con la nave o scomparsi tra i flutti a causa delle avverse condizioni meteorologiche. La notizia della tragedia fu tenuta segreta fino alla fine della guerra.\nHMS \"Implacable\".\nLa HMS \"Implacable\" serv\u00ec nella Mediterranean Fleet (1901\u20131909), Atlantic Fleet (1909\u20131912), ed Home Fleet (1912\u20131914). Durante la prima guerra mondiale fu nella Channel Fleet (1914\u20131915), nelle Operazioni navali nei Dardanelli (1915), nell'Adriatico (1915), nell'Egeo e nel Mediterraneo orientale (1915\u20131917); infine fu relegata a ruoli sussidiari nelle acque nazionali. Fu venduta ai rottamatori nel 1921.\nHMS \"Irresistible\".\nLa HMS \"Irresistible\" serv\u00ec in Mediterranean Fleet (1902\u20131908), Channel Fleet (1908\u20131910), ed Home Fleet (1911\u20131914). Il suo servizio nella prima guerra mondiale fu nella Channel Fleet (1914\u20131915), e nei Dardanelli. Tocc\u00f2 una mina il 18 marzo 1915 durante la campagna dei Dardanelli, ed affond\u00f2 tre ore pi\u00f9 tardi.\nSottoclasse London.\nHMS \"London\".\nCon la HMS \"London\" vennero introdotte delle significative differenze rispetto alle tre navi precedenti della classe, principalmente nel ridotto spessore della corazzatura del ponte. Le navi furono rapidamente rese obsolete dalle navi da battaglia monocalibro, ma secondo necessit\u00e0 vennero a volte impiegate in compiti di prima linea. La nave venne messa in servizio al Portsmouth Dockyard (il cantiere navale di Portsmouth) il 7 giugno 1902 destinata alla Mediterranean Fleet. Prima di partire dalle acque britanniche serv\u00ec da ammiraglia durante la Rivista dell'Incoronazione per re Edoardo VII a Spithead il 16 agosto 1902. Durante il servizio nel Mediterraneo, venne sottoposta a lavori di manutenzione e ammodernamento a Malta nel 1902-1903 e 1906.\nNel marzo 1907, la \"London\" venne trasferita alla \"Nore Division\" della Home Fleet, sul Nore, poi alla Channel Fleet il 2 giugno 1908, serving as Flagship, Rear Admiral, Channel Fleet. Venne ancora sottoposta a raddobbo presso il Chatham Dockyard nel 1908, e messa fuori servizio l\u00ec il 19 aprile 1909 per essere sottoposta a un estensivo riallestimento."}
{"id": "3829401", "revid": "124808", "url": "https://it.wikipedia.org/wiki?curid=3829401", "title": "La citt\u00e0 \u00e8 tranquilla", "text": ""}
{"id": "3829403", "revid": "39884", "url": "https://it.wikipedia.org/wiki?curid=3829403", "title": "Gian Battista Pergolesi", "text": ""}
{"id": "3829404", "revid": "129019", "url": "https://it.wikipedia.org/wiki?curid=3829404", "title": "Jef A\u00e9rosol", "text": "Pioniere dell'arte di strada sin dai primi anni 80, ha fatto il suo primo graffito tramite l'uso di bomboletta spray nel 1982, a Tours.\nOpere.\nLe sue opere si possono trovare in molte citt\u00e0 del mondo: Parigi, Londra, Lisbona, Venezia, Roma, Amsterdam, Chicago, New York, Bruxelles, Pechino e in molte altre citt\u00e0 francesi.\nIl suo lavoro ritrae spesso personalit\u00e0 celebri come Elvis Presley, Gandhi, Lennon, Hendrix, ma non mancano anche persone anonime prese dalla strada come musicisti, passanti, mendicanti e bambini.\n\u00c8 possibile trovare le sue opere anche in shows, festival ed eventi internazionali.\nUno dei lavori pi\u00f9 famosi rimane \"Sitting Kid\" disegnato sulla Grande muraglia cinese.\nLa quasi totalit\u00e0 dei suoi lavori \u00e8 segnata da diverse frecce rosse, che inserisce nelle sue opere, che assieme alla firma (inizialmente un semplice Jef, poi pi\u00f9 avanti Jef A\u00e9rosol) sono il suo marchio di fabbrica ed il loro significato rimane avvolto nel mistero.\nJef ha dato nome e disegnato la copertina di \"Vite Fait, Bien Fait\" e nel 2007 ha scritto il libro \"VIP Very Important Pochoirs\"."}
{"id": "3829407", "revid": "111319", "url": "https://it.wikipedia.org/wiki?curid=3829407", "title": "Umberto Turconi", "text": "Carriera.\nAttivo nella stagione 1910, prese parte al Giro d'Italia, classificandosi al ventesimo e ultimo posto con 161 punti."}
{"id": "3829409", "revid": "144796", "url": "https://it.wikipedia.org/wiki?curid=3829409", "title": "Marie Louise de Rohan", "text": "Biografia.\nEra la sorella del Principe di Soubise e Maresciallo di Francia; la nipote di Marie Louise fu Carlotta, principessa di Cond\u00e9.\nMarie Louise fu l'unica figlia femmina di Jules, Principe di Soubise ed Anne Julie de Melun. Dopo la morte dei suoi genitori di vaiolo nel 1724 a Parigi, lei e i suoi fratelli vissero a Versailles con il loro zio, Hercule M\u00e9riadec de Rohan, principe di Gu\u00e9m\u00e9n\u00e9.\nSuo fratello maggiore Charles aveva la stessa et\u00e0 di Luigi XV e divent\u00f2 grande amico del Re.\nIl 4 giugno 1736, Marie Louise spos\u00f2 Gaston Jean Baptiste de Lorraine, Conte di Marsan e Walhaim, (1721\u20131743). La cerimonia di nozze fu celebrata all\"'h\u00f4tel de Mayenne\" dal suo prozio, il Cardinal de Soubise. All'et\u00e0 di 23 anni, Marie Louise divent\u00f2 vedova poich\u00e9 suo marito mor\u00ec di vaiolo come i suoi genitori. Successivamente, condusse una vita pia e riservata. La coppia non ebbe figli sopravvissuti.\nDa vedova, prese Louis Guillaume Le Monnier come amante; fu il medico di Luigi XV.\nSuo marito era il fratello di Luisa Enrichetta Gabriella di Lorena, moglie del Duca di Bouillon.\nGovernante reale.\nDal 1727, la posizione di governante reale era stata detenuta da alcuni membri femminili della famiglia di Madame de Marsan. La sua bisnonna, Madame de Ventadour, fu la governante dei figli di Luigi di Francia, Duca di Borgogna, incluso Luigi XV, e in seguito dei figli dello stesso Luigi XV. Nel 1735, Ventadour si dimise e l'ufficio and\u00f2 alla zia di Madame de Marsan, Marie Isabelle de Rohan (1699\u20131754), la \"duchesse de Tallard\".\nQuando Madame de Tallard mor\u00ec nel 1754, Marie Louise fu nominata alla carica di sua zia di governante reale e assunta alle cure dei dieci figli di Luigi XV, alloggiando al \"Pavillon de Marsan\" (che dal ei prese il nome), presso il Palazzo delle Tuileries. La vedova e senza figli Madame de Marsan rimase alla carica di governante per ventidue anni e insegn\u00f2 al futuro Luigi XVI e ai suoi fratelli. Il suo compito preferito fu il Conte di Provenza; lui a sua volta la chiamava \"ma ch\u00e8re petite ch\u00e8re amie\".\nRimase in carica fino al 1776, quando ci fu un esodo di massa di vecchi nobili della corte a causa del disprezzo della regina Maria Antonietta per la formale etichetta di corte. Marie Louise si dimise dal suo incarico in favore della nipote, la Principessa di Gu\u00e9m\u00e9n\u00e9, moglie di Henri Louis de Rohan, principe di Gu\u00e9m\u00e9n\u00e9.\nNel 1777, Marie Louise utilizz\u00f2 la sua influenza sul Re Luigi XVI per far ottenere a suo cugino Louis Ren\u00e9 de Rohan la nomina a Grande elemosiniere di Francia.\nNel 1789, al principio della Rivoluzione francese, Marie Louise fugg\u00ec dalla Francia. Lasci\u00f2 dietro di s\u00e9 il superbo \"h\u00f4tel\" sulla rue Neuve Saint Augustine a Parigi. Mor\u00ec a Ratisbona in esilio all'et\u00e0 di 83 anni.\nFratelli.\nI suoi fratelli furono:"}
{"id": "3829411", "revid": "125730387", "url": "https://it.wikipedia.org/wiki?curid=3829411", "title": "Aeroporti in Bulgaria", "text": "Questa voce contiene un elenco degli aeroporti civili e militari in Bulgaria."}
{"id": "3829415", "revid": "4252", "url": "https://it.wikipedia.org/wiki?curid=3829415", "title": "Mainchin di Limerick", "text": "Agiografia.\nSi racconta che Mainch\u00edn abbia fondato Luimnech (Limerick) quando Ferdomnach, re del D\u00e1l Cais, gli concesse terre a Inis Sibtond.\nIn realt\u00e0 nessun successore di Mainch\u00edn a Limerick \u00e8 noto prima del XII secolo e quindi la sua esistenza non pu\u00f2 essere verificata prima di allora.\nCulto.\nNel Martirologio di Donegal, la festa di Mainch\u00edn \u00e8 riportata al 29 dicembre. A Bruree, la sua festa viene celebrata il 2 gennaio; anche il Martirologio Romano riporta al 2 gennaio: \"A Limerick in Irlanda, san Mainch\u00edn, venerato come vescovo\"."}
{"id": "3829416", "revid": "1965277", "url": "https://it.wikipedia.org/wiki?curid=3829416", "title": "Auguste Laurent", "text": "Scopr\u00ec l'antracene, l'acido ftalico e identific\u00f2 il fenolo, inoltre introdusse un nuovo metodo di nomenclatura nella chimica organica basato sui gruppi strutturali di atomi e molecole al fine di determinare il modo in cui le molecole reagiscono durante le reazioni chimiche.\nAllievo di Jean-Baptiste Dumas, lavor\u00f2 con Charles Fr\u00e9d\u00e9ric Gerhardt. Si presume che, ancor prima di August Kekul\u00e9, avesse gi\u00e0 scoperto la struttura ciclica esagonale del benzene."}
{"id": "3829420", "revid": "39884", "url": "https://it.wikipedia.org/wiki?curid=3829420", "title": "Carabinieri d'Italia", "text": ""}
{"id": "3829427", "revid": "628767", "url": "https://it.wikipedia.org/wiki?curid=3829427", "title": "Cronache di Enrico di Livonia", "text": "La Cronaca di Enrico di Livonia (in lingua latina \"Heinrici Chronicon Livoniae\") \u00e8 un documento che descrive gli eventi storici accaduti in Livonia (corrispondente alle attuali Estonia e Lettonia) e aree circostanti dal 1180 al 1227. Oltre ai pochi riferimenti nella \"Cronaca degli anni passati\" compilato nel XII secolo in Rus' di Kiev, \u00e8 il pi\u00f9 antico documento scritto sulla storia di questi paesi. Per molti episodi nelle prime fasi della cristianizzazione dei popoli del Baltico orientale, la Cronaca di Enrico \u00e8 la prova pi\u00f9 importante rimasta, a parte la Cronaca rimata della Livonia (\"Livl\u00e4ndische Reimchronik\") e la Prima Cronaca di Novgorod.\nAntefatto.\nLa chiamata papale per una Crociata alla fine del XII secolo, non ispir\u00f2 soltanto la disastrosa Quarta crociata che culmin\u00f2 con la Presa di Costantinopoli nel 1204, ma anche una serie di simultanee \"Crociate del Nord\" che sono meno note al pubblico dell'Europa occidentale, ma nel lungo periodo sono state un successo. Prima delle crociate, la regione della Livonia era una societ\u00e0 mista, pagana dove i mercanti della Lega Anseatica incontravano i commercianti di Novgorod, e dove germanici, scandinavi e russi creavano un miscuglio di culture e di culti. Governanti scandinavi e ordini militari e cavallereschi tedeschi, guidati dai principi-vescovi tedeschi conquistarono e ripopolarono il mondo Baltico e lo inserirono nell'orbita occidentale.\nContenuto.\nIl \"Chronicon\" di \"Enrico di Livonia\" fornisce resoconti di testimoni oculari degli eventi, con una storia preziosa e profondamente umana. Esse permettono di comprendere, non solo le operazioni militari in Oriente durante questo tumultuoso periodo, ma dai comportamenti conflittuali di un testimone oculare, rivelano la complessit\u00e0 di motivazioni religiose strettamente intrecciate con scopi politici. L'altro famoso testo iniziale livoniano, la \"Cronaca rimata della Livonia / Livl\u00e4ndische Reimchronik\" (v. Bibliografia) ha un diverso valore storico, essendo sostanzialmente un testo scritto da un cavaliere teutonico o come \"libro da tavola\" per i confratelli o per invitare nuovi crociati sul Baltico.\nLe Cronache sono costituite da quattro libri.\nIl manoscritto originale non \u00e8 pervenuto. Esistono per\u00f2 sedici copie differenti, datate dal XIV al XIX secolo, la pi\u00f9 antica delle quali \u00e8 il Codex Zamoscianus, scritto su pergamena e datato intorno alla fine del XIII secolo. Il \"Codex Zamoscianus\" \u00e8 incompleto, visto che il testo delle Croniche termina al XXIII capitolo. Il \"Codex Zamoscianus\" \u00e8 attualmente conservato presso la Biblioteca nazionale polacca a Varsavia.\nIl materiale online in lingua inglese \u00e8 molto scarso, anche se vi sono alcune eccezioni.\nIn internet si pu\u00f2 anche vedere l'immagine della pagina di un manoscritto.\nAutore.\nL'autore delle Cronache fu Enrico di Lettonia (\"Henricus de Lettis\"). Le cronache dicono che era un prete cattolico che \u00e8 stato testimone della maggior parte degli eventi descritti. Si pensa sia nato tra il 1180 e il 1188. Enrico era probabilmente tedesco, recante un cognome tedesco e coerente riferimento ai tedeschi nella prima persona plurale, ma \u00e8 anche possibile che provenisse dalla Livonia. Aveva una formazione completamente tedesca e cattolica e da giovane era stato assegnato alla casa del Principe Vescovo Albrecht von Buxthoeven. Venne ordinato sacerdote nel 1208, fond\u00f2 una parrocchia e visse la sua vita in pace.\nLe sue \"Cronache\" sono state scritte secondo un punto di vista ecclesiastico, visto che la storia della Chiesa \u00e8 stata la storia essenziale della Livonia. Le \"Cronache\" potrebbero aver avuto origine come una relazione al legato pontificio Guglielmo di Modena, a cui Enrico era stato assegnato come interprete dal 1225 al 1227. Il legato, uno dei diplomatici pi\u00f9 abili del papato, era in Livonia per mediare una disputa tra i Cavalieri portaspada e le rivendicazioni territoriali dei vescovi cattolici di quel territorio."}
{"id": "3829430", "revid": "57342", "url": "https://it.wikipedia.org/wiki?curid=3829430", "title": "Mario Bonvicini", "text": "Professionista tra il 1926 ed il 1930, conta la vittoria di una Tre Valli Varesine.\nCarriera.\nNel 1926 Bonvicini vinse la Astico-Brenta e la Tre Valli Varesine. Nella stagione successiva partecip\u00f2 al Giro d'Italia, classificandosi al secondo posto nella prima tappa, e fu decimo al Giro del Veneto."}
{"id": "3829434", "revid": "114357023", "url": "https://it.wikipedia.org/wiki?curid=3829434", "title": "Aneb-Hetch", "text": "Aneb-Hetch (\"Mura Bianche\", anche Inbu-Hedj, \"Fortezza Bianca\") era uno dei 42 n\u00f2mi (divisioni amministrative) dell'Antico Egitto.\nGeografia.\nAneb-Hetch fu uno dei 20 n\u00f2mi del Basso Egitto, quello denominato col codice 1.\nIl distretto aveva una superficie di circa 1 \"cha-ta\" (2,75 ettari), e misurava circa 4 \"iteru\" (42\u00a0km) di lunghezza.\nLa sua \"Niwt\" (citt\u00e0 principale) era Men-nefer (Menfi) (parte dell'attuale Mit Rahina), e conteneva anche Saqqara.\nStoria.\nOgni nomo era governato da un nomarca (governatore provinciale) che rispondeva direttamente al faraone.\nOgni \"niwt\" aveva un \"Het net\" (tempio) dedicato alla divinit\u00e0 principale ed una \"Heqa het\" (residenza del nomarca).\nLa principale divinit\u00e0 cittadina era Horus, ma venivano adorati anche Api, Hathor, Iside, Nefertum, Ptah, Sokar e Sekhmet.\nOggi questa zona fa parte del governatorato di Helwan."}
{"id": "3829440", "revid": "122955868", "url": "https://it.wikipedia.org/wiki?curid=3829440", "title": "Iittala", "text": "Iittala \u00e8 un'azienda finlandese produttrice di articoli per la casa, parte del gruppo Fiskars.\nStoria.\nIittala viene fondata nel 1881 dallo svedese Petrus Magnus Abrahamsson. In seguito viene acquisita da A. Ahlstrom, proprietario della vetreria Karhula, che fonde le due societ\u00e0.\nA partire dagli anni venti l'azienda emerge grazie anche alle collaborazioni con importante designer. Negli anni ottanta l'azienda viene venduta a W\u00e4rtsil\u00e4, viene fusa con l'azienda Nuutaj\u00e4rvi, e nel 2007, come Iittala, diventa parte del gruppo Fiskars.\nDesign.\nIittala \u00e8 nota per aver realizzato articoli secondo gli stili del moderno design scandinavo, avvalendosi di designer quali Alvar Aalto, Timo Sarpaneva, Tapio Wirkkala, Kaj Franck e Oiva Toikka."}
{"id": "3829444", "revid": "110157", "url": "https://it.wikipedia.org/wiki?curid=3829444", "title": "Lianozovo", "text": "Il quartiere Lianozovo () \u00e8 un quartiere di Mosca sito nel Distretto Nord-orientale.\nNella sua area sorgeva in passato l'abitato di Altuf'evo, menzionato per la prima volta in documenti del 1585, il toponimo Altuf'evo \u00e8 probabilmente legato alla famiglia dei proprietari o dei primi coloni che si stabilirono nell'area.\nLianozovo prende il nome da Georgij Martinovi\u010d Lianozov, di origine armena, magnate del petrolio e esclusivista dell'esportazione del caviale verso l'Europa Occidentale, che ne acquis\u00ec la propriet\u00e0 nel 1888.\nIl territorio del quartiere \u00e8 confluito nel comune di Mosca nel 1960."}
{"id": "3829447", "revid": "327865", "url": "https://it.wikipedia.org/wiki?curid=3829447", "title": "Ken Page", "text": "Nel 1978 ha vinto il Drama Desk al miglior attore protagonista in un musical per la sua interpretazione nel musical \"Ain't Misbehavin\"'. In tempi pi\u00f9 recenti \u00e8 apparso in numerosi musical, tra i quali: \"Jesus Christ Superstar\", \"Les Mis\u00e9rables\" e \"Aida\".\n\u00c8 dichiaratamente gay."}
{"id": "3829448", "revid": "15756", "url": "https://it.wikipedia.org/wiki?curid=3829448", "title": "Ricombinazione V(D)J", "text": "La ricombinazione V(D)J \u00e8 uno speciale processo di ricombinazione genetica che avviene nei linfociti immaturi durante la loro differenziazione negli organi linfoidi primari. \u00c8 cos\u00ec chiamata perch\u00e9 vengono ricombinati i segmenti genici (denominati V, D e J) che andranno in futuro a costituire i recettori per gli antigeni (gli anticorpi/immunoglobuline per i linfociti B e i TCR per i linfociti T). Questo processo \u00e8 responsabile dell'eterogeneit\u00e0 dei recettori per l'antigene dei linfociti B e dei linfociti T.\nEssa avviene nel genoma di cellule somatiche, e pertanto \u00e8 un tipo di ricombinazione somatica.\nUbicazione e citotipi coinvolti.\nIl processo di ricombinazione VDJ interessa i seguenti citotipi:\nQueste cellule risiedono in nicchie staminali presenti negli organi linfoidi primari:\nEsse sono cellule somatiche, diverse dalle cellule germinali, in grado di generare un organismo ex-novo a partire dalla fecondazione. Tuttavia conservano caratteri genomici simili a quelli della linea germinale, e pertanto ci si riferisce al genoma dei pre e pro- linfociti come \"germinale\".\nI loci delle Ig e del TCR nella linea germinativa sono strutturalmente simili e sono costituiti da sequenze geniche divisibili in varie categorie che devono essere congiunte tra loro secondo regole ben precise cos\u00ec da produrre dai geni codificanti le proteine che fungono da recettore per l'antigene sia nei linfociti B (BCR) che nei linfociti T (TCR).\nLoci per le catene Ig.\nI loci per le Ig nell'uomo sono tre, uno per le catene pesanti delle immunoglobuline (1.250 Kb), uno per le catene leggere di tipo \u03ba (1.820 Kb), uno per quelle di tipo \u03bb (1.050 Kb) divisi fra loro e collocati rispettivamente sul cromosoma 14, sul cromosoma 2 e sul cromosoma 22. In generale si pu\u00f2 dire che il locus per le catene pesanti delle Ig \u00e8 costituito a partire dall'estremit\u00e0 5' da segmenti V (preceduti da brevi segmenti L), da segmenti D, da segmenti J e da segmenti C mentre il locus delle catene leggere delle Ig \u00e8 simile ma non possiede segmenti D. Inframmezzate alle varie sequenze codificanti (L, V, D, J, C) vi sono sequenze non codificanti di lunghezza variabile nonch\u00e9 diverse sequenze enhancer, concentrate soprattutto all'inizio e alla fine dei segmenti C sia nel locus delle catene pesanti delle Ig sia in quelli delle catene leggere.\nSegmenti V.\nI segmenti genici V (\"Variable\") sono collocati all'estremit\u00e0 5' di ciascun locus delle Ig. Si contano circa 100 geni V nel locus delle catene pesanti delle Ig, 35 in quello delle catene leggere \u03ba e 30 in quello delle catene leggere \u03bb, ciascuno lungo mediamente 300 bp. Ciascun segmento V \u00e8 sempre preceduto da un breve esone L (\"Leader\") di 60-90 bp responsabile della codifica della parte N-terminale del futuro recettore. I vari segmenti V sono separati da sequenze di DNA non codificante. Generalmente l'N-terminale \u00e8 costituito da amminoacidi idrofobici che costituiscono la sequenza segnale leader la cui funzione \u00e8 interagire con altre proteine leganti tali sequenze per inviare la proteina dal ribosoma in cui \u00e8 stata sintetizzata sino al reticolo endoplasmatico rugoso, dove spesso va incontro a modifiche. Nel reticolo endoplasmatico rugoso delle peptidasi rimuovono le sequenze leader che quindi non fanno parte del recettore maturo. A monte di ciascun esone L \u00e8 presente un promotore da cui ha inizio la trascrizione sia del segmento L che del segmento V corrispondente. I segmenti genici V insieme ai segmenti D (se presenti) e J costituiscono la regione variabile delle catene pesanti e delle catene leggere delle Ig.\nSegmenti D e J.\nI segmenti genici D (\"Diversity\") sono collocati oltre i segmenti V e sono presenti solo nel locus per le catene pesanti delle Ig. Si contano 23 segmenti D.\nI segmenti genici J (\"Joining\") sono collocati a valle dei segmenti D nel locus delle catene pesanti delle Ig e a valle dei segmenti V nei loci delle catene leggere delle Ig. Si contano 6 segmenti J nel locus delle catene pesanti tutti vicini tra loro, 5 nel locus delle catene leggere di tipo \u03ba con una disposizione simile a quella degli stessi nelle catene pesanti e 4 a monte ciascuno dei segmenti C\u03bb nel locus delle catene leggere di tipo \u03bb. Ciascun segmento J \u00e8 lungo 30-50 bp.\nSegmenti C.\nI segmenti genici C (\"Constant\") sono collocati a valle dei segmenti J nel locus delle catene pesanti delle Ig e in quello delle catene leggere di tipo \u03ba mentre sono a valle di ciascun segmento J nelle catene leggere di tipo \u03bb. I segmenti C codificano per la regione costante delle catene pesanti e delle catene leggere Ig. Nel locus delle catene pesanti delle Ig vi sono 9 segmenti C corrispondenti ai 9 possibili sottotipi di anticorpi (IgA1, IgA2, IgD, IgG1, IgG2, IgG3, IgG4, IgE, IgM), nel locus delle catene leggere di tipo \u03ba ce n'\u00e8 1 e ve ne sono 4 nel locus delle catene leggere di tipo \u03bb. I geni C delle catene leggere sono composti da un solo esone, mentre ciascun segmento C delle catene pesanti \u00e8 composto da 5-6 esoni di cui 3-4 codificano la regione costante della catena pesante, uno codifica la regione trasmembrana e uno la coda citoplasmatica che costituisce il C-terminale del recettore. Un segmento C ha una lunghezza media simile a quella di un segmento V, entrambi si ripiegano nei domini Ig.\nRegioni ipervariabili.\nNegli anticorpi sono presenti delle regioni (3 per catena) ipervariabili, costituite cio\u00e8 da amminoacidi sempre diversi che determinano la specificit\u00e0 del legame con l'antigene. Dette anche \"regioni che determinano la complementarit\u00e0\" (o CDR) sono codificate all'interno del locus per le Ig. Le CDR1 e CDR2 sono codificate da un segmento presente in ogni gene V, mentre la CDR3 \u00e8 codificata dalle sequenze poste fra le regioni (tra V e J per le leggere, tra V e D e D e J per le pesanti) e dalle regioni stesse (J per le leggere, D e J per le pesanti).\nLoci per le catene del TCR.\nI loci codificanti per le quattro catene del TCR (\u03b1, \u03b2, \u03b3, \u03b4) sono tre e sono collocati rispettivamente sul cromosoma 7 (catene \u03b2 e \u03b3 con un locus per ciascuna lunghi 620 Kb e 200 Kb) e sul cromosoma 14 (catene \u03b1 e \u03b4 lungo 1.000 Kb). Nei loci per i geni del TCR la struttura \u00e8 simile a quella dei loci genici per le Ig, si riscontrano ancora una volta segmenti L, V, D, J e C, ma con una disposizione leggermente diversa. Le catene \u03b1 e \u03b3 non possiedono segmenti D a differenza di \u03b2 e \u03b4.\nSegmenti V.\nI segmenti genici V sono collocati all'estremit\u00e0 5' di ciascun locus per le catene del TCR. Ci sono 67 segmenti V per la catena \u03b2, 54 segmenti V per le catene \u03b1 e \u03b4 e 14 segmenti V per la catena \u03b4, tutti sono preceduti da una sequenza leader L come nei loci per le catene Ig e a monte di ciascuna sequenza leader c'\u00e8 un promotore. La regione variabile del TCR \u00e8 codificata da V, D (ove presente) e J come per le Ig.\nSegmenti D e J.\nI segmenti genici D sono presenti solo sulle catene \u03b2 e \u03b4. Esistono 2 segmenti D per la catena \u03b2 e 3 segmenti D per la catena \u03b4. I segmenti D della catena \u03b2 sono collocati a monte di ciascun segmento J mentre i segmenti D della catena \u03b4 sono tutti vicini fra loro e sono collocati a monte del segmento J che \u00e8 unico in questa catena.\nI segmenti genici J sono collocati a valle di ciascun segmento D nella catena \u03b2, a valle del blocco di segmenti D nella catena \u03b4, a monte dei segmenti C\u03b1 nella catena \u03b1 e dei segmenti C\u03b3 nella catena \u03b3. Esistono 61 segmenti J nella catena \u03b1, 2 nella catena \u03b2, uno solo nella catena \u03b4 e 2 nella catena \u03b3.\nSegmenti C.\nI segmenti genici C sono collocati a valle di ciascun segmento J nella catena \u03b2 e nella catena \u03b4 e a valle del blocco di segmenti J nella catena \u03b1 e nella catena \u03b3. I segmenti C e i segmenti V danno origine come nelle Ig a domini Ig. Con l'eccezione della catena \u03b4, che li ha a monte del primo segmento C, enhancer e silencer dei geni sono collocati all'estremit\u00e0 3' di ciascun locus.\nSequenze segnale della ricombinazione.\nLe sequenze segnale della ricombinazione (RSS, Recombination Signal Sequences) sono costituite da un \"eptamero\" (i 7 nucleotidi CACAGTG) e un \"nonamero\" (i 9 nucleotidi ACAAAAACC) separati da una \"sequenza spaziatrice\" che pu\u00f2 contenere o 12 o 23 bp. Il numero di basi dello spaziatore, 12 o 23, non \u00e8 casuale poich\u00e9 corrisponde ad uno o due giri dell'elica di DNA e ci\u00f2 permette agli enzimi di agire simultaneamente sia sull'eptamero che sul nonamero. Queste RSS sono presenti a monte o a valle dei segmenti V, D e J:\nRegola 12/23.\nLa regola 12/23 \u00e8 il principio che segue la ricombinazione V(D)J. La ricombinazione, infatti, \u00e8 possibile solo tra due segmenti fiancheggiati l'uno da uno spaziatore di 12 basi e l'altro di 23 basi. Nelle catene leggere dove la ricombinazione avviene fra V e J, le RSS a valle del segmento V sono spaziate da 12/23 bp, mentre quelle a monte di J da 23/12 bp in base al tipo di catena. Nelle catene pesanti, invece, le RSS a valle di V sono sempre spaziate da 23 bp cos\u00ec come quelle a monte di J. La ricombinazione VJ, infatti, non avviene poich\u00e9 devono prima riarrangiare D e J perch\u00e9 anche V venga unito.\nTipi di ricombinazione.\nQueste sequenze servono ad indicare il sito di taglio (tra l'eptamero e il segmento contenente i geni) in cui poi i due segmenti si uniranno.\nUna volta avvenuto il taglio a doppia elica, lo spezzone di DNA contenente le RSS viene rimosso sotto forma di anello (per i legame fra le sequenze segnale) e la conseguente unione dei segmenti (ricombinazione per delezione).\nLa ricombinazione avviene per delezione solo quando le RSS sono in direzione opposta (ad esempio segmento V - eptamero - nonamero - [...] - nonamero - eptamero segmento J) in questo modo, infatti il DNA viene piegato e le sequenze segnale si ritrovano a fianco nella stessa direzione.\nSe le RSS sono disposte nella stessa direzione (ad esempio segmento V - eptamero - nonamero - [...] - eptamero - nonamero - segmento J), avviene la ricombinazione per inversione dove il DNA viene invertito e avvicinato in modo tale che, come per la delezione prima del taglio, le RSS siano di fianco e disposte nello stesso orientamento. Il successivo taglio-incolla porta all'unione fra i due segmenti codificanti e delle due RSS tramite eptameri.\nMeccanismo.\nLa ricombinazione V(D)J avviene solo nei linfociti B e T bench\u00e9 tutte le cellule dell'organismo possiedano in configurazione germinativa i loci per le Ig e per il TCR sopra descritti. In queste cellule un segmento V, uno D e uno J scelti casualmente possono essere affiancati cos\u00ec da creare le regioni variabili di geni ricombinati che possono essere trascritti in mRNA che a loro volta codificano per i recettori dell'antigene. Le regioni costanti sono codificate dai segmenti C collocati accanto, ma a valle (senza sequenze di DNA non codificante interposte) del blocco V(D)J anche nei nuovi geni ricombinati. Le differenti combinazioni di segmenti V, D e J cui si aggiungono modificazioni successive come l'aggiunta o la rimozione di nucleotidi giustificano l'incredibile diversit\u00e0 dei recettori del repertorio linfocitario. La ricombinazione V(D)J non pu\u00f2 avvenire in cellule differenti dai linfociti anche perch\u00e9 nel processo sono coinvolti numerosi enzimi, alcuni dei quali sono presenti solo in questo tipo di cellule, altri invece sono presenti in tutte le cellule dove normalmente sono coinvolti nella riparazione del DNA e nella ricombinazione non omologa. La ricombinasi V(D)J dei linfociti (cio\u00e8 il tetramero Rag-1/Rag-2) agisce a livello di speciali sequenze segnale.\nLa ricombinazione V(D)J provoca l'avvicinamento di sequenze enhancer a valle del segmento V. Queste sequenze si vengono cos\u00ec a trovare adiacenti alle sequenze promotrici a monte, aumentando i livelli di trascrizione. Visto l'alto tasso di ricombinazioni pu\u00f2 succedere che geni di altri loci risentano di questa aumentata attivit\u00e0 provocando tumori dei linfociti B e T.\nDopo aver reso accessibili le zone dei cromosomi contenenti i loci alle componenti del processo, la ricombinazione ha inizio con il taglio nelle sequenze RSS. Seguono poi le modificazioni a livello dei nucleotidi per aumentare la diversificazione e l'unione delle estremit\u00e0 codificanti.\nTaglio.\nAffinch\u00e9 possa avvenire il taglio le regioni RSS devono essere avvicinante formando delle strutture ad anello (oppure l'inversione) che rimarranno stabili per tutto il processo. Avvengono quindi i tagli nella doppia elica fra gli eptameri e le regioni codificanti: le proteine deputate a questa azione sono chiamate Rag-1 e Rag-2. Queste due proteine sono codificate da geni specifici per i linfociti detti \"geni attivanti la ricombinazione 1 e 2'\" e si assemblano in un tetramero chiamate ricombinasi V(D)J. Delle due Rag-1 funge da endonucleasi di restrizione, mentre Rag-2 favorisce l'interazione con altri fattori importanti per la ricombinazione; insieme contribuiscono a tenere stabile la struttura ad anello.\nLa rottura a doppia filamento di Rag-1 genera due tronconi contenenti i geni posti l'uno di fronte all'altro e la struttura ad anello tronca. Quest'ultima rimane cos\u00ec, mentre nei due tronconi la terminazione 3' OH si lega alla terminazione dell'altro filamento generando una struttura a \"forcina\" (hairpin). Nel caso della ricombinazione ad inversione le RSS rimangono pi\u00f9 a valle nel DNA.\nAggiunta di nucleotidi.\nDopo il taglio \u00e8 il momento dell'aggiunta casuale di nucleotidi che aumenti la diversificazione. Per questo un enzima, \"Artemis\", apre le hairpin consentendo ad un altro enzima di modificare le basi alle terminazioni. L'aggiunta o rimozione di nucleotidi \u00e8 possibile perch\u00e9 Artemis nell'aprire le hairpin taglia in modo asimmetrico, per cui uno dei due tratti di DNA \u00e8 pi\u00f9 corto dell'altro e deve essere esteso con nucleotidi complementari a quelli del tratto pi\u00f9 lungo.I nucleotidi aggiunti o rimossi sono chiamati nucleotidi P e sono codificati da uno stampo. \u00c8 inoltre possibile l'aggiunta di altri nucleotidi, fino a 20, senza stampo, grazie all'azione della \"desossiribonucleotidil transferasi terminale\" (TdT, Terminal deoxynucleotidyl Transferase); tali nucleotidi sono detti nucleotidi N. L'azione della TdT \u00e8 rischiosa, perch\u00e9 pu\u00f2 introdurre un numero di nucleotidi non multiplo di 3 e quindi generare codoni di stop prematuri. L'azione di TdT \u00e8 comune in particolare nelle catene pesanti delle immunoglobuline e nella catena \u03b2 del TCR, regioni del recettore dell'antigene con il pi\u00f9 alto grado di diversificazione. Tale processo \u00e8 una ricombinazione per delezione.\nUnione.\nL'ultima tappa \u00e8 l'unione dei due filamenti che si ricongiungono attraverso il processo fisiologico di riparazione del DNA a doppio filamento. In particolare vengono usati Ku70 e Ku80 che ricongiungono le estremit\u00e0 e reclutano l'enzima DNA-PK in grado di riparare la doppia elica.\nScambio di classe.\nDurante il processo di attivazione dei linfociti B, vengono indotti scambi di classe degli anticorpi per aumentare la plasticit\u00e0 della risposta immunitaria dal momento che classi diverse svolgono al meglio funzioni effettrici diverse (vedi tabella). Lo scambio di classe delle catene pesanti avviene nei linfociti B presenti nei centri germinativi ad opera dei linfociti T follicolari e, in porzione minore, nei foci extrafollicolari.\nMeccanismo.\nIl processo \u00e8 noto come ricombinazione per scambio nella quale un esone V(D)J gi\u00e0 riarrangiato ricombina con la regione C di un gene pi\u00f9 a valle. Questo processo richiede le sequenze note come regioni di scambio presenti all'estremit\u00e0 5' di ogni gene C e precedute da un iniziatore della trascrizione chiamato \"esone I\" a sua volta preceduto da una sequenza promotrice.\nIl tutto prende inizio con CD40 e alcune citochine che attivano la trascrizione dell'esone I, della regione di scambio e dell'esone C del loci \u03bc e della classe interessata allo scambio. Si forma il cosiddetto \"trascritto germinativo\" (che non codifica per nessuna proteina) che si lega al filamento codificante del DNA generando un \"loop R\", cio\u00e8 un'ansa del filamento opposto (cio\u00e8 non codificante). In quest'ansa agisce l'enzima AID che catalizza la deaminazione delle citosine trasformandole in uracile. Un secondo enzima, l'uracil-N-glicosilasi, rimuove i residui di uracile lasciando regioni prive di basi azotate che vengono rimossi da un terzo enzima, \"ApeI\", generando dei tagli nel filamento. Questi tagli si ripercuotono anche nel filamento codificante. Le regioni di scambio dei due locus ora possono essere avvicinate ed unite tramite la riparazione delle rotture della doppia elica. L'esone V(D)J viene quindi portato in prossimit\u00e0 della C finale e il tutto viene trascritto e tradotto formando le Ig volute."}
{"id": "3829449", "revid": "889336", "url": "https://it.wikipedia.org/wiki?curid=3829449", "title": "L\u00e1szl\u00f3 V\u00e1gner", "text": "Ha diretto al Campionato mondiale di calcio 1998 le partite - e -, entrambe terminate 1-1. Nel corso della seconda gara annull\u00f2 un gol regolare segnato da Fran\u00e7ois Omam-Biyik e, per via di quel risultato, la Nazionale africana fu eliminata dal Mondiale, a vantaggio proprio del Cile.\nHa inoltre diretto la semifinale Ajax-, gara d'andata della Coppa dei Campioni 1995-1996, e la semifinale d'andata Lazio-Atletico Madrid durante la Coppa UEFA 1997-1998."}
{"id": "3829456", "revid": "100759941", "url": "https://it.wikipedia.org/wiki?curid=3829456", "title": "Terapia cognitivo comportamentale", "text": ""}
{"id": "3829462", "revid": "729019", "url": "https://it.wikipedia.org/wiki?curid=3829462", "title": "Taste Media", "text": "La Taste Media \u00e8 un'etichetta discografica che ha prodotto album di gruppi musicali come Muse e Shed Seven. I fondatori dell'azienda sono stati Safta Jaffery (ex direttore esecutivo di Decca Records e Magnet Records) e Dennis Smith, che forn\u00ec gli Samwills Studio (Cornovaglia) per le registrazioni dei dischi.\nDischi prodotti.\nLa Taste Media produsse i primi tre album studio dei Muse \"Showbiz\", \"Origin of Symmetry\" e \"Absolution\", prodotti inoltre dall'etichetta australiana Mushroom Records. Oltre ai Muse, la Taste Media ha prodotto \"One Life Fits All\" dei One Minute Silence, \"No Push Collide\" dei Serafin, l'album live dei Shed Seven \"Where Have You Been Tonight?\" e il singolo \"Why Can't I Be You?\", pubblicati nel 2003."}
{"id": "3829464", "revid": "76963", "url": "https://it.wikipedia.org/wiki?curid=3829464", "title": "Jean-Pierre Darroussin", "text": "Durante la sua lunga e ricca carriera cinematografica ha recitato in numerosi film distribuiti internazionalmente ed \u00e8 stato apprezzato dalla critica sia per il suo talento comico che per quello drammatico.\n\u00c8 stato candidato due volte al Premio C\u00e9sar come migliore attore, per le pellicole \"Le poulpe\" (1998) e \"Il mio amico giardiniere\" (2007), e per tre volte come migliore attore non protagonista, per i film \"Cuisine et d\u00e9pendances\" (1993), \"Aria di famiglia\" (1996) e \"Marius e Jeannette\" (1997), vincendo il premio per \"Aria di famiglia\"."}
{"id": "3829465", "revid": "125381799", "url": "https://it.wikipedia.org/wiki?curid=3829465", "title": "Tribunale del riesame", "text": "Il tribunale del riesame (originariamente denominato tribunale della libert\u00e0), nell'ordinamento giudiziario italiano, \u00e8 una sezione speciale di un tribunale ordinario con competenza di controllo esterno, non solo di legittimit\u00e0 ma anche di merito, sui provvedimenti restrittivi della libert\u00e0 personale emessi dal giudice per le indagini preliminari.\nIl Tribunale del riesame, competente a decidere in forma collegiale sulle ordinanze che dispongono una misura coercitiva, ha sede nel capoluogo del distretto di Corte d'appello, mentre un tempo aveva competenza territoriale il tribunale competente per il capoluogo della provincia in cui si trovava il giudice (ad esempio per Caserta il tribunale di Santa Maria Capua Vetere) contro la cui ordinanza di limitazione della libert\u00e0 personale (custodia cautelare in carcere, arresti domiciliari) l'imputato aveva chiesto il riesame. Tale ultima competenza territoriale \u00e8 rimasta, ai sensi dell'art. 324 Codice di procedura penale, per le richieste di riesame delle misure cautelari reali.\nLa richiesta, che pu\u00f2 riferirsi anche al sequestro di beni, pu\u00f2 essere fatta dall'imputato (ai sensi dell') entro dieci giorni dall'esecuzione o notificazione del provvedimento e i motivi di doglianza possono anche essere sviluppati il giorno dell'udienza che si svolge in camera di consiglio. Il difensore dell'imputato pu\u00f2 proporre la richiesta di riesame entro dieci giorni dalla notificazione dell'avviso di deposito dell'ordinanza che dispone la misura.\nIl tribunale, entro altri dieci giorni, se non dichiara l'inammissibilit\u00e0 della richiesta, annulla, riforma o conferma l'ordinanza."}
{"id": "3829472", "revid": "767487", "url": "https://it.wikipedia.org/wiki?curid=3829472", "title": "Platano dei Cento Bersaglieri", "text": "Il Platano dei Cento Bersaglieri \u00e8 un albero monumentale situato nel centro della localit\u00e0 Platano, frazione di Caprino Veronese.\n\u00c8 fatto risalire all'anno 1370, attualmente \u00e8 il pi\u00f9 grande platano d'Italia con un'altezza superiore ai 25 metri, una circonferenza di circa 15 ed una superficie della chioma di ben 300 metri.\n\u00c8 passato alla storia come il Platano dei cento Bersaglieri in quanto si vuole che nel 1937 durante le Grandi Manovre estive dell'Esercito Italiano si nascosero fra le sue fronde e nelle sue cavit\u00e0 una intera compagnia di cento Bersaglieri.\nPare anche che nell'inverno del 1944 le truppe Tedesche decisero di sfoltirlo, per paura che i Partigiani potessero tendere agguati su di esso."}
{"id": "3829473", "revid": "880789", "url": "https://it.wikipedia.org/wiki?curid=3829473", "title": "Tommaso Aldrovandini", "text": "Biografia.\nAllievo dello zio Mauro Aldrovandini, fu tra i pi\u00f9 celebri quadraturisti italiani. Attivo a Bologna, ma anche in Liguria, fu maestro di suo figlio Pompeo Aldrovandini."}
{"id": "3829476", "revid": "205250", "url": "https://it.wikipedia.org/wiki?curid=3829476", "title": "Pompeo Aldrovandini", "text": "Allievo del padre Tommaso Aldrovandini, fu attivo come decoratore in Italia (Bologna) e all'estero (Vienna, Praga)."}
{"id": "3829479", "revid": "1543377", "url": "https://it.wikipedia.org/wiki?curid=3829479", "title": "Otterano di Iona", "text": "Agiografia.\nSecondo la tradizione irlandese Odran serv\u00ec come abate di Meath e fond\u00f2 Lattreagh. Egli \u00e8 variamente descritto come compagno, fratello o figlio di Columba, e mor\u00ec poco dopo il suo arrivo a Iona.\nUna leggenda narra che la cappella che Columba voleva costruire nell'isola di Iona veniva distrutta ogni notte. Infine gli fu detto da una voce che non sarebbe mai stata completata fino a quando un uomo non fosse stato sepolto vivo sotto. Cos\u00ec Odran si fece seppellire vivo volentieri e la cappella pot\u00e9 essere finita. Ma un giorno Odran spinse la testa attraverso il muro e disse che non c'era l'inferno, come si supponeva, n\u00e9 il cielo di cui parlava la gente. Allarmato, Columba fece ricoprire Odran di terra e macerie in modo pi\u00f9 sicuro.\nCulto.\nDal Martirologio Romano alla data del 27 ottobre: \"Nell'isola di Iona in Scozia, sant'Otterano, monaco, che fu tra i primi discepoli di san Colomba\".\nLa chiesa pi\u00f9 antica rimanente a Iona \u00e8 dedicata a \"San Odhran\" e il cimitero circostante si chiama \"Reilig Odhr\u00e1in\" in sua memoria.\nSant'Odran fu scelto dai vichinghi come patrono della citt\u00e0 di Waterford nel 1096 e pi\u00f9 tardi divenne patrono della diocesi."}
{"id": "3829481", "revid": "767487", "url": "https://it.wikipedia.org/wiki?curid=3829481", "title": "J\u016bjin yuki Otoko", "text": ", conosciuto anche come \"Half Human\", \u00e8 un film del 1955 diretto da Ishir\u014d Honda e Kenneth G. Crane.\nPellicola tokusatsu distribuita in Giappone nel 1955 mentre negli Stati Uniti usc\u00ec nel 1958 in due versioni, in Giappone della durata di 94 minuti e negli USA di 63 minuti. Venne prodotta dallo stesso team di Godzilla: Ishir\u014d Honda, Eiji Tsuburaya e Tomoyuki Tanaka.0\nTrama.\nDegli escursionisti scoprono una gigantesca creatura simile ad uno Yeti (ovvero Snowman) sulle Alpi giapponesi. Una squadra di un circo tenta di catturare il mostro ma accidentalmente uccidono i suoi figli, Snowman si infuria e uccide gli uomini del circo, distrugge villaggi e rapisce una donna. Un escursionista insieme a un unico superstite di un villaggio. La ragazza nativa salva la donna attaccando Snowman, ma ambedue cadono dentro una fossa vulcanica."}
{"id": "3829483", "revid": "125031596", "url": "https://it.wikipedia.org/wiki?curid=3829483", "title": "Pasquale Al\u00e9cce", "text": " \nBiografia.\nPasquale Al\u00e9cce nasce in provincia di Reggio Calabria il 21 aprile 1887, \u00e8 figlio di Antonio Al\u00e9cce e Francesca Squillaci.\nSi laurea in chimica all'Universit\u00e0 di Messina, e fa presto ritorno a Motta San Giovanni dove lavora nella farmacia di paese e crea i suoi primi medicinali. I suoi farmaci iniziano a circolare nella zona e nei paesi vicini, fino ad arrivare nelle principali citt\u00e0 del sud Italia tra cui Messina, Catania, Cosenza, Reggio Calabria. All'inizio della sua carriera Al\u00e9cce si era dedicato alla ricerca di una cura per la scarlattina e le bronchiti, malattie per cui all'epoca si rischiava la morte visto che gli antibiotici non erano ancora presenti.\nSono gli anni in cui la farmaceutica inizia a servirsi della chimica e a utilizzare prodotti sintetici specificamente creati per una determinata terapia. Viene inventata l'aspirina, gli antisettici, gli anestetici e gli ipnotici. Cos\u00ec anche la farmacoterapia inizia ad avere bisogno di una organizzazione industriale. In questo contesto, nel 1915, Al\u00e9cce trasferisce a Roma la sua attivit\u00e0. Nel giugno 1918 fonda il suo laboratorio chimico-farmaceutico: l'Istituto farmacoterapico italiano. Il panorama del settore \u00e8 inizialmente dominato da aziende tedesche e svizzere, ma dopo la prima guerra mondiale sono abbastanza le realt\u00e0 italiane che iniziano a occuparsi di chimica farmaceutica. Sul finire degli anni Venti le prospettive migliorano in quanto il regime fascista, nell'ambito del tentativo di modernizzare l'economia italiana, mette in atto una politica di incentivi per le aziende nazionali. Ottenne notevole successo con il medicinale Cachet Fiat. Si apre per il business di Al\u00e9cci un periodo di crescita florida, soprattutto quando, dopo la seconda Guerra Mondiale, la Germania viene estromessa dal mercato farmaceutico italiano.\nMembro della Societ\u00e0 italiana di farmacologia, contribuisce alla costituzione dell'Istituto zooterapico italiano, di cui viene eletto consigliere delegato. Negli anni '50 divenne per questo Cavaliere del Lavoro. La sua attivit\u00e0 imprenditoriale \u00e8 stata incredibilmente differenziata, si \u00e8 occupato anche di agricoltura e bonifica.\nPer tale fervore di attivit\u00e0 ottenne la nomina a cavaliere del lavoro. Si occup\u00f2 molto attivamente anche di agricoltura, bonificando centinaia di ettari delle sue terre in Umbria\nIl 18 aprile 1918 fu iniziato in Massoneria nella Loggia \"Alto Adige\" di Roma, dipendente dal Grande Oriente d'Italia, e divent\u00f2 Maestro il 19 febbraio 1919."}
{"id": "3829484", "revid": "766079", "url": "https://it.wikipedia.org/wiki?curid=3829484", "title": "Battaglia di Wakefield", "text": "La battaglia di Wakefield ebbe luogo nella localit\u00e0 omonima nel West Yorkshire il 30 dicembre 1460. Fu uno dei maggiori scontri della Guerra delle due rose che vide contrapposto l'esercito del prigioniero Enrico VI d'Inghilterra e di sua moglie Margherita d'Angi\u00f2 insieme ai loro alleati contro quello yorkista guidato da Riccardo Plantageneto, III duca di York pretendente al trono.\nLa guerra dei cugini.\nIl Casato dei Lancaster si era insediato sul trono inglese sin dal 1399 quando era divenuto re Enrico di Bolingbroke, Duca di Lancaster, dopo che aveva deposto suo cugino, l'impopolare Riccardo II d'Inghilterra. Il regno di Enrico IV fu attraversato da diverse rivolte che nacquero dai dubbi che circolavano attorno al suo diritto di essere sul trono, se Riccardo II era stato infatti il figlio del defunto Edoardo il Principe Nero primogenito di Edoardo III d'Inghilterra, Enrico non era che il figlio del quartogenito Giovanni di Gand. In ogni caso alla morte gli successe il figlio Enrico V d'Inghilterra che riusc\u00ec a dare lustro e forza alla casa dei Lancaster conquistando parte della Francia e divenendo l'eroe della battaglia di Agincourt. Nel 1422 Enrico V mor\u00ec lasciando il trono al figlio Enrico VI d'Inghilterra di appena nove mesi, quando questi crebbe si dimostr\u00f2 un re inadatto ai tempi e mostr\u00f2 diversi segni di disturbi mentali che lo portarono a lunghi periodi in cui rimaneva totalmente assente. I reggenti che governarono durante la sua minore et\u00e0 non furono sempre concordi fra loro, specie riguardo alla conduzione della Guerra dei cent'anni e verso la fine del decennio del 1440 si divisero in due fazioni, una capitanata da Riccardo Plantageneto, III duca di York e l'altra invece guidata da Edmund Beaufort, II duca di Somerset (1406-22 maggio 1455), il primo partito pi\u00f9 propenso alla guerra ed il secondo alla pace.\nRiccardo Plantageneto non era comunque solo un uomo ricco, forse il pi\u00f9 ricco del paese, ma discendeva anch'egli da Edoardo III attraverso il suo terzogenito Lionello di Anversa, I duca di Clarence ed il suo quintogenito Edmondo di Langley e questo poteva far supporre che potesse avanzare delle, consistenti, pretese al trono. Il suo rivale invece apparteneva alla famiglia dei Beaufort che discendeva anch'essa da Giovanni di Gand anche se erano figli del suo matrimonio, dopo il quale vennero legittimati, con Katherine Swynford, una donna di bassa estrazione nobiliare che era stata a lungo la sua amante.\nRiccardo Plantageneto govern\u00f2 brevemente come Lord Protettore nel 1453 dopo il primo crollo mentale di Enrico VI, ma il re dopo qualche mese di riprese e Somerset torn\u00f2 a corte, in tale periodo era nato anche il suo primo figlio Edoardo di Lancaster che frustrava ulteriormente le aspirazioni regali del Plantageneto.\nEgli comunque non rest\u00f2 a guardare e nel 1455 raccolse i propri alleati, il figlio Richard Neville, XVI conte di Warwick ed il cognato Richard Neville, V conte di Salisbury e scaten\u00f2 la guerra nella Prima battaglia di St Albans nella quale perirono molti dei loro rivali.\nDopo la battaglia, vinta dagli York, il Plantageneto riafferm\u00f2 la propria lealt\u00e0 al re, ritorn\u00f2 ad essere Lord Protettore e venne anche nominato Lord luogotenente d'Irlanda.\nAd un passo dalla corona.\nA questi eventi segu\u00ec una pace precaria ed in seguito a falliti tentativi di riconciliazione le ostilit\u00e0 scoppiarono di nuovo nel 1459. Riccardo torn\u00f2 dall'Irlanda senza permesso e concentr\u00f2 un gran numero di uomini presso la sua fortezza a Ludlow nelle Marche gallesi. Dopo essere stato sconfitto nella battaglia di Ludford bridge del 12 ottobre il Plantageneto ripar\u00f2 nuovamente in Irlanda per chiedere il supporto del parlamento irlandese, mentre i suoi alleati e suo figlio Edoardo scapparono verso Calais di cui il conte di Warwick era Conestabile. I Lancaster provarono a mettere loro le mani addosso, ma senza successo, dall'Inghilterra li dichiararono \"attainder\", un'espressione del diritto penale che indicava la corruzione del sangue e traditori, a quel punto solo una riuscita invasione avrebbe potuto riportare agli York i loro titoli e le loro propriet\u00e0.\nLe coste meridionali inglesi furono pi\u00f9 volte razziate da gruppi di pirati assoldati dai Neville che nel 1460 invasero il sud del paese dove Warwick poteva contare su un discreto appoggio popolare ed infatti presto raggiunsero Londra. Da l\u00ec si mossero verso nord per incontrare l'esercito della regina e vinsero alla battaglia di Northampton del 10 luglio 1460, il re fu nuovamente catturato e portato nella capitale dove fu confinato nel palazzo del Vescovo di Londra, mentre i Neville nominavano se stessi ed i loro congiunti alle pi\u00f9 alte cariche dello stato. Il Plantageneto giunse a Londra da Chester in gran pompa, ma quando incontr\u00f2 il parlamento e chiese di essere incoronato fu accolto da un silenzio assordante. Forse persino i suoi alleati non erano pronti a un tale passo e cos\u00ec la Camera dei Lords stil\u00f2 il cosiddetto Act of Accord in base al quale Riccardo avrebbe governato come Lord Protettore, il giovane Edoardo di Lancaster veniva diseredato e cos\u00ec alla morte di Enrico VI egli avrebbe avuto il trono.\nIl posizionamento degli eserciti.\nAl tempo della battaglia di Northampton la regina e suo figlio si erano rifugiati a Coventry, da l\u00ec erano partiti, insieme a briganti e fuorilegge per lo Cheshire e di nuovo erano andati alla volta del Castello di Harlech dove si erano uniti al lancastriano, e fratellastro di Enrico, Jasper Tudor, conte di Pembroke (1431-dal 21 al 26 dicembre 1495) che stava reclutando un esercito nel Galles. Da l\u00ec Margherita part\u00ec di nuovo alla volta della Scozia dove ricevette, dalla regina consorte Maria di Gheldria, altra assistenza militare in cambio del ritiro degli inglesi da Berwick-upon-Tweed. Nello stesso momento i lancastriani si stavano radunando nel nord del paese ed alla fine tutte le truppe si radunarono presso Kingston upon Hull.\nAnche gli Yorkisti si andavano raccogliendo, il Plantageneto comunic\u00f2 al figlio Edward di raggiungerlo al nord e di lasciare il comando della capitale a Warwick ed insieme al primogenito arriv\u00f2 anche il figlio minore Edmund, conte di Rutland (17 maggio 1443-30 dicembre 1460). Alla fine i due schieramenti si erano appostati, i lancastriani erano quasi il doppio degli yorkisti che iniziarono la battaglia in netto svantaggio.\nPerch\u00e9 quel momento?\nIl 21 dicembre il Plantageneto arriv\u00f2 al Castello di Sandal presso Wakefield, mand\u00f2 alcune truppe in avanscoperta presso Pontefract, ma i lancastriani li respinsero, scrisse allora al figlio Edward per chiedere dei rinforzi, ma prima che questi potessero arrivare, il 30 dicembre cominci\u00f2 a dare battaglia.\nNon \u00e8 ancora chiaro come mai il duca scelse di non attendere le truppe di rinforzo, forse credendo che i lancastriani non fossero in schiacciante superiorit\u00e0 numerica ed essendo, magari, a corto di vettovaglie prefer\u00ec affrontare il nemico in campo aperto piuttosto che ingaggiare un lungo ed estenuante assedio. In questo potrebbe essere stato ingannato per il fatto che solo met\u00e0 dell'esercito di Lancaster avanz\u00f2 verso il castello passando per la pianura di \"Wakefield Green\" che si trovava fra il maniero ed il Calder (fiume), mentre la restante met\u00e0 rest\u00f2 nascosta fra gli alberi intorno.\nUn'altra ipotesi vuole che Riccardo sia stato ingannato dai Neville di Raby che avrebbero esposto falsi colori cos\u00ec da far intendere che Warwick stesse mandando dei rinforzi o che il loro capofamiglia Ralph Neville, II conte di Westmorland (1408-3 novembre 1484) si fosse finalmente deciso a sostenere la loro causa al pari dell'altro ramo Neville della famiglia. Un'altra ipotesi ancora vorrebbe che fosse stata concordata una data per la battaglia, il 6 gennaio, ma che non appena gli Yorkisti si spinsero verso l'esterno i Lancaster ne approfittarono per attaccarli a tradimento approfittando dell'effetto sorpresa, della loro inferiorit\u00e0 numerica e della carenza di vettovaglie. Ovviamente c'\u00e8 un'ultima spiegazione e cio\u00e8 che Riccardo avesse semplicemente deciso di dare il via alle danze.\nSia come sia l'esercito di York fu circondato e distrutto. Nella battaglia morirono parecchi soldati, ma non furono i soli a perdere la vita, Riccardo fu ucciso e cos\u00ec anche il conte di Salisbury ed il suo quartogenito Thomas ed il genero William Bonville, VI barone Harington.\nDopo.\nA seguito della battaglia le teste di Riccardo e del conte di Salisbury vennero appese alle mura di York, ma la sua morte non segn\u00f2 certo la fine della guerra o delle pretese yorkiste. In ogni caso i Lancasteriani riuscirono ad arrivare a Londra dove sconfissero Warwick, senza per\u00f2 riuscire a prendere la citt\u00e0 e, dopo aver vinto la Seconda battaglia di St.Albans riuscirono a recuperare il debole re Enrico. Nella battaglia di Mortimer's Cross il giovane figlio di Riccardo, Edoardo sconfisse i Lancastriani e fu proclamato, meno di un mese dopo, Edoardo IV d'Inghilterra. Il conte di Warwick avendo perso il proprio potere sul re vide sfumare la possibilit\u00e0 di avere per s\u00e9 il trono e si dedic\u00f2 alla causa dei figli di Riccardo con un certo successo."}
{"id": "3829485", "revid": "46122358", "url": "https://it.wikipedia.org/wiki?curid=3829485", "title": "Odran di Iona", "text": ""}
{"id": "3829488", "revid": "121658", "url": "https://it.wikipedia.org/wiki?curid=3829488", "title": "Dexy's Midnight Runners", "text": ""}
{"id": "3829494", "revid": "762947", "url": "https://it.wikipedia.org/wiki?curid=3829494", "title": "Alfred Alessandrescu", "text": "Biografia.\nHa frequentato il Conservatorio di Bucarest e si \u00e8 perfezionato alla \"Schola Cantorum\" di Parigi.\nIl 20 dicembre 1915 ha debuttato come direttore d'orchestra presso la Filarmonica di Bucarest.\nDal 1926 al 1940 ha lavorato come direttore d'orchestra presso la Filarmonica, dal 1919 al 1945 come pianista di musica da camera, e dal 1921 al 1955 come direttore d'orchestra del Teatro dell'Opera rumena di Bucarest.\nDal 1932 al 1934, \u00e8 stato professore di teoria e solfeggio e di armonia, presso il Conservatorio di Bucarest, mentre dal 1933 al 1955 ha lavorato come direttore artistico e direttore permanente della \"Bucarest Radio Symphony Orchestra\".\nHa tenuto numerose trasmissioni radiofoniche, concerti, conferenze e convegni.\nHa diretto oltre 1500 tra opere, operette e balletti."}
{"id": "3829499", "revid": "1543377", "url": "https://it.wikipedia.org/wiki?curid=3829499", "title": "Distretto di Jangas", "text": "Il distretto di Jangas \u00e8 un distretto del Per\u00f9 nella provincia di Huaraz (regione di Ancash) con 4.403 abitanti al censimento 2007 dei quali 1.764 urbani e 2.639 rurali.\n\u00c8 stato istituito il 2 gennaio 1857.\nIl distretto di Jangas sorge in una zona altoandina a 2.750 metri di altitudine nel cuore delle Ande, fra la cordigliera Blanca e la cordigliera Negra. Lo spettacolo delle cime innevate (dai 6.000 metri in su) \u00e8 mozzafiato quando il cielo \u00e8 limpido ma lo spettacolo pi\u00f9 commovente sono i campesinos chini sulla terra in perenne lotta per strappare il necessario per sopravvivere.\nIl contesto sociale.\nDal 1980 sono presenti i volontari dell'Operazione Mato Grosso. Negli anni i progetti si sono amplificati, avviando scuole di intaglio del legno, falegnameria, tessitura, scuole per professori di religione. Le scuole-famiglia si sono migliorate soprattutto nella scultura su marmo, dando vita a una cooperativa di scultori, per sostenere le tradizioni locali offrendo al contempo serie opportunit\u00e0 occupazionali ai ragazzi della zona.\nLa Parrocchia di Jangas sta allestendo un ricovero per anziani in difficolt\u00e0, dove vengono offerti i servizi basici, quali l'igiene personale, i pasti e il dormire su comodi letti.\nParroco di questa Parrocchia \u00e8 il salesiano don Ernesto Sirani, affiancato dal sacerdote dell'Operazione Mato Grosso don Mario Fedeli, nei 30 villaggi che fanno parte della Parrocchia di Jangas da anni \u00e8 nato l'Oratorio delle Ande che raccoglie pi\u00f9 di 1.500 bambini.\n\u00c9 a questi umili indios andini di origine quechua, che l'OMG guarda con commozione seguendo le 30 comunit\u00e0 sparse sulla Cordigliera. Oggi anche sulla Sierra peruviana sono arrivate le novit\u00e0 tecnologiche: la televisione, il telefono, Internet, il cellulare e tutti i mezzi di comunicazione che esercitano un grande fascino sulle giovani menti. La religione passa in secondo ordine e tanti ragazzi vivono come se Dio non esistesse.\nMolti giovani emigrano, finendo a vivere una vita di povert\u00e0 economica e spirituale nei centri urbani.\nMolti sono i volontari italiani e peruviani che a vario titolo portano avanti le mansioni pi\u00f9 disparate.\nNote"}
{"id": "3829501", "revid": "12582", "url": "https://it.wikipedia.org/wiki?curid=3829501", "title": "Landrigga", "text": ""}
{"id": "3829504", "revid": "74801", "url": "https://it.wikipedia.org/wiki?curid=3829504", "title": "Philippe d'Alegambe", "text": "Insegnante universitario a Graz e a Roma, continu\u00f2 l'opera del Ribadeneira."}
{"id": "3829505", "revid": "1543377", "url": "https://it.wikipedia.org/wiki?curid=3829505", "title": "Distretto di La Libertad", "text": "Il distretto di La Libertad \u00e8 un distretto del Per\u00f9 nella provincia di Huaraz (regione di Ancash) con 1.280 abitanti al censimento 2007 dei quali 340 urbani e 940 rurali.\n\u00c8 stato istituito il 11 novembre 1907 ed il capoluogo \u00e8 Cajamarquilla."}
{"id": "3829511", "revid": "599013", "url": "https://it.wikipedia.org/wiki?curid=3829511", "title": "Teet Allas", "text": "Caratteristiche tecniche.\nTerzino destro, Allas pu\u00f2 giocare anche come difensore centrale."}
{"id": "3829512", "revid": "1543377", "url": "https://it.wikipedia.org/wiki?curid=3829512", "title": "Distretto di Olleros (Ancash)", "text": "Il distretto di Olleros \u00e8 un distretto del Per\u00f9 nella provincia di Huaraz (regione di Ancash) con 2.581 abitanti al censimento 2007 dei quali 1.392 urbani e 1.189 rurali.\n\u00c8 stato istituito il 16 ottobre 1933."}
{"id": "3829513", "revid": "120929990", "url": "https://it.wikipedia.org/wiki?curid=3829513", "title": "Lagard\u00e8re (film)", "text": "Lagard\u00e8re \u00e8 un film per la televisione del 2003 diretto da Henri Helman. Si tratta di una trasposizione del romanzo di Paul F\u00e9val, \"Le Bossu\".\nTrama.\nParigi, 1718. Henri Lagard\u00e8re \u00e8 un trovatello che \u00e8 stato allevato da due maestri d'arme e mastri spadai, Cocardasse e Passepoil. Un giorno viene salvato dal duca Philippe di Nevers, impareggiabile spadaccino. Il duca ama la bella In\u00e8s di Caylus e vorrebbe sposarla, ma il vecchio marchese \u00e8 ostile a causa di una vecchia diatriba tra le due famiglie. Philippe si confida con suo cugino, e grande amico, il Principe Philippe di Gonzaga, che in realt\u00e0 lo odia e vuole a sua volta sposare In\u00e8s.\nQualche mese dopo Lagard\u00e8re incontra nuovamente Nevers, e questa volta riesce a farsi prendere a servizio. In\u00e8s d\u00e0 alla luce una bambina e Philippe decide di portarla al sicuro nel suo palazzo.\nPhilippe di Gonzaga incarica il subdolo servitore Peyrolles di reclutare quindici uomini d'arme e tendergli un agguato. Due dei quindici, ignari dell'identit\u00e0 della vittima, sono Cocardasse e Passepoil che prima di partire si confidano con Lagard\u00e8re il quale, dopo aver letto la lettera di In\u00e8s capisce che l'obbiettivo dell'imboscata \u00e8 proprio il duca e corre in suo aiuto. Cocardasse e Passepoil, accortisi che stanno per attaccare un padre con il suo bambino hanno dei rimorsi e portano in salvo il pargolo. Mentre stanno combattendo Philippe viene colpito alle spalle da un uomo mascherato che Lagard\u00e8re riesce per\u00f2 a marchiare trafiggendogli una mano con il pugnale.\nNevers, in fin di vita, gli svela il segreto della micidiale \"botta di Nevers\" e gli fa promettere di vendicarlo.\nGonzaga uccide nel sonno il malato marchese di Caylus e fa credere che sia il mandante dell'omicidio, e che l'esecutore materiale sia proprio Lagard\u00e8re. Questo \u00e8 costretto a rifugiarsi con la piccola Aurore e una nutrice in Spagna, nelle campagne vicino a Toledo, assumendo l'identit\u00e0 di mastro Louis, fabbricante di spade.\nDopo dieci anni si vede la piccola e capricciosa Aurore che vive con la nutrice Jeanne, mentre Lagard\u00e8re compie continui viaggi per vendere le spade, viaggi dove in realt\u00e0 cerca e uccide uno dopo l'altro gli assassini di Nevers, cercando sempre quello con la mano marchiata.\nA diciassette anni della morte del padre, Aurore \u00e8 una ragazza irrequieta che non vuole sottostare al volere del \"padrino\" Lagard\u00e8re. Jeanne li lascia per sposarsi col mugnaio del paese e Lagard\u00e8re, dovendo partire alla ricerca del penultimo uomo, chiama Passepoil per accudire Aurore. Questo per\u00f2, dopo aver bevuto un bicchiere di troppo, si lascia sfuggire il nome del padre di Aurore e come \u00e8 morto, lei quindi si reca dal console francese per avere spiegazioni. Viene per\u00f2 ascoltata da una spia di Peyrolles, che invia un gruppo armato che li assalta e credendo di aver ucciso Aurore e Lagard\u00e8re, porta a Gonzaga il medaglione recuperato.\nPassepoil e Aurore invece si salvano e lei parte nella notte alla volta di Parigi. Lagard\u00e8re rientra da Venezia, l'ultimo sicario da eliminare rimane dunque l'attuale capitano della polizia di Parigi. Appresa la notizia parte con Passepoil. Aurore nel frattempo raggiunge Cocardasse e scopre l'identit\u00e0 della madre, ma prima che possa parlarle il principe Gonzaga, usando il medaglione, fa fingere ad una prostituta di essere la ritrovata Aurore, al fine di ottenere in sposa In\u00e8s.\nLagard\u00e8re ritrova Aurore e decide di infiltrarsi, travestito da gobbo, come consigliere di Gonzaga, per scoprire il suo ruolo nella vicenda. Qui, durante una partita a carte, vede la cicatrice sulla mano e capisce che il misterioso assassino \u00e8 proprio Gonzaga.\nAnne, la dama di compagnia di In\u00e8s, scopre che la presunta Aurore \u00e8 in realt\u00e0 Flore, una prostituta, ma viene uccisa da Peyrolles prima di riuscire a rivelarlo alla sua padrona.\nLagard\u00e8re uccide il capo della polizia, poi riesce a sfuggire a Peyrolles che, umiliato e rinnegato da Gonzaga, si impicca.\nIl gobbo rassicura In\u00e8s dicendole che al ballo dell'indomani le ridoner\u00e0 Aurore e smascherer\u00e0 il vero colpevole; viene per\u00f2 ascoltato da Gonzaga che lo fa catturare e una volta identificato ne chiede la condanna a morte.\nIl giorno dopo, all'esecuzione nel cortile della Bastiglia, il Reggente ascolta le ultime parole del condannato. Lagard\u00e8re accusa Gonzaga, In\u00e8s presenta la vera Aurore, con tanto di medaglione e certificato di battesimo. Gonzaga tenta la fuga ma viene inseguito da Lagard\u00e8re che dopo uno strenuante duello sui bastioni della Bastiglia lo uccide con la botta di Nevers.\nIl reggente vorrebbe nominarlo Duca di Nevers, ma Lagard\u00e8re rifiuta dicendo che il duca era uno solo, viene quindi nominato Cavaliere di Lagard\u00e8re.\nLe disavventure sono finite, Aurore ha ritrovato sua madre e questa ha trovato un nuovo amore, Lagard\u00e8re."}
{"id": "3829516", "revid": "287204", "url": "https://it.wikipedia.org/wiki?curid=3829516", "title": "Victor Sotomayor", "text": ""}
{"id": "3829519", "revid": "107759948", "url": "https://it.wikipedia.org/wiki?curid=3829519", "title": "Francisco Javier Alegre", "text": "Biografia.\nFrancisco Javier Alegre nacque a Veracruz, nel Vicereame della Nuova Spagna il 12 novembre 1729. Studi\u00f2 filosofia presso il \"Colegio de San Ignacio\" a Puebla, e successivamente diritto canonico e civile a Citt\u00e0 del Messico e teologia ad Angel\u00f3polis. Il 19 marzo 1747 entr\u00f2 nel noviziato della Compagnia di Ges\u00f9 a Tepotzotl\u00e1n. Impar\u00f2 l'italiano, il greco, l'ebraico e il nahuatl. Si dedic\u00f2 con particolare cura ed impegno allo studio della teologia, della storia, della matematica e soprattutto della letteratura classica.\nTerminati gli studi insegn\u00f2 grammatica e umanit\u00e0 Citt\u00e0 del Messico e a Veracruz, e retorica e filosofia a L'Avana; fu professore di diritto canonico presso la \"Real y Pontificia Universidad de M\u00e9rida\" in Yucat\u00e1n dal 1760 al 1763. A M\u00e9rida fece la sua professione solenne (quarto voto) nel 1763. Nel 1764, fu richiamato a Citt\u00e0 del Messico, presso il Colegio de San Ildefonso per unirsi al gruppo di studiosi incaricato della riforma degli studi. Fu incaricato di scrivere la \"Historia de la provincia de la Compa\u00f1\u00eda de Jes\u00fas de Nueva Espa\u00f1a\", iniziata nel diciassettesimo secolo da Francisco de Florencia (1620\u20131695). \nDopo l'espulsione della Compagnia di Ges\u00f9 dalla Nuova Spagna nel 1767, i suoi scritti furono confiscati. Come gli altri suoi compagni gesuiti, Francisco Javier Alegre fu arrestato (con l'accusa di alto tradimento nei confronti del re) ed esiliato nello Stato Pontificio; Visse a Bologna, dove scrisse la maggior parte delle sue opere.\nAlegre mor\u00ec di apoplessia nei pressi di Bologna il 16 agosto 1788. Alcune delle sue opere rimasero inedite alla sua morte.\nOpere.\nA Bologna Alegre riscrisse la sua \"Historia de la Compa\u00f1\u00eda de Jes\u00fas en Nueva Espa\u00f1a\", nella forma di compendio. L'opera fu pubblicata a Citt\u00e0 del Messico fra il 1841 e il 1842. Alegre scrisse anche 18 libri, pubblicati insieme con il titolo \"Instituciones teol\u00f3gicas\".\nLe sue opere letterarie includono l\"'Alexandrias\", breve poema epico sulla conquista di Tiro da parte di Alessandro Magno (1775) e un'ecloga latina intitolata \"Nysus\". Pubblic\u00f2 anche una traduzione latina dell'Iliade a Bologna nel 1776 e, in una nuova edizione riveduta, a Roma nel 1788. Tradusse in spagnolo i primi tre canti de \"L'Art po\u00e9tique\" di Nicolas Boileau.\nFu autore anche di varie opere pi\u00f9 brevi, principalmente traduzioni di classici. Oltre all'Iliade, Alegre tradusse in latino la Batracomiomachia (\"Homeri Batrachomyomachia latinis carminibus expressa, nonnullis additis\", Citt\u00e0 del Messico, 1789), e in spagnolo vari frammenti oraziani.\nLa sua opera pi\u00f9 nota \u00e8 la \"Historia de la Provincia de la Compa\u00f1\u00eda de Jes\u00fas de Nueva Espa\u00f1a\" (a cura di Carlos Mar\u00eda Bustamante, Citt\u00e0 del Messico, 1841). Sebbene composta in un'epoca in cui la Compagnia di Ges\u00f9 era perseguitata nelle colonie spagnole, il tono di questa preziosa opera, indispensabile per lo studio della storia coloniale del Messico e di molte delle trib\u00f9 indiane, \u00e8, secondo la Catholic Encyclopedia \"dignitoso e privo di ostilit\u00e0 contro la Spagna e gli spagnoli\".\nAlegre pubblic\u00f2 anche una \"Carta geogr\u00e1fica del hemisferio mexicano\", che introdusse in Europa molte informazioni sulla Nuova Spagna precedentemente sconosciute agli studiosi europei.\nNel 1889 Joaqu\u00edn Garc\u00eda Icazbaleta pubblic\u00f2 le sue opere liriche con il titolo \"Op\u00fasculos in\u00e9ditos latinos y castellanos del P. Francisco Xavier Alegre\" (\"Trattati latini e spagnoli inediti di Padre Francisco Xavier Alegre\"). Il suo stile latino era puro e classico, vicino a quello dei teologi rinascimentali."}
{"id": "3829530", "revid": "1543377", "url": "https://it.wikipedia.org/wiki?curid=3829530", "title": "Ivo d'Allegri", "text": "Biografia.\nEra figlio di Jacques de Tourzel, barone di Al\u00e8gre, consigliere e ciambellano del re, e di Gabrielle de Lastic. Yves stesso fu consigliere e ciambellano di Carlo V d'Angi\u00f2, il quale gli diede il 10 dicembre 1481, la \"sua nave di San Michele\" e mille \u00e9cus per compiere un viaggio verso Santiago de Compostela. Pass\u00f2 intorno al 1483 al servizio della corona di Francia.\nYves viene descritto dai suoi contemporanei come un uomo simpatico, scherzoso, brioso e coraggioso, con barba e capelli castani tendenti al rosso.\nPrima invasione del regno di Napoli (1494-1495).\nNel 1494 prese parte alla prima delle cosiddette guerre d'Italia, durante la quale Carlo VIII re di Francia, allora alleato del duca di Bari (poi di Milano) Ludovico il Moro, si gett\u00f2 nell'impresa poi rivelatasi fallimentare del regno di Napoli, guidando le proprie truppe contro il re Alfonso II d'Aragona.\nIn quest'occasione Yves comand\u00f2 l'avanguardia dell'esercito di Gilberto di Borbone, che arriv\u00f2 rapidamente a Viterbo dove cattur\u00f2 Giulia Farnese, giovane amante di Papa Alessandro VI, e madonna Adriana de Mila, le quali stavano tornando a Roma. Le due furono trattate molto gentilmente ed in seguito rilasciate dietro il pagamento di un riscatto.\nDopo la conquista (e successiva perdita) del regno di Napoli e il ritorno del re Carlo VIII in Francia, Yves fu nominato governatore della Basilicata. Alleato del proprio fratello Fran\u00e7ois de Tourzel d'All\u00e8gre, Signore di Pr\u00e9cy, per ordine di B\u00e9rault Stuart d'Aubigny sconfisse e nella battaglia di Seminara il giovane re di Napoli Ferrandino d'Aragona e Gonzalvo Fernandez de Cordoba il 28 giugno 1495 e li respinse dalla Calabria. \nQuando la citt\u00e0 di Napoli fu bloccata via mare e il conte Gilberto di Montpensier, allora vicer\u00e9 di Napoli, assediato, Yves si precipit\u00f2 sul luogo, dove fece \"meraviglie delle armi\" sotto le mura e per le strade della citt\u00e0 per reprimere l'insurrezione.\nConsigliere e ciambellano del re, fu nominato capitano dei Cento Gentiluomini della Casa Reale il 5 marzo 1495. Si rese nel 1500.\nInvasione del Ducato di Milano (1499-1500).\nNel giugno 1499, nel corso della seconda guerra d'Italia, Yves segu\u00ec l'esercito francese inviato da Luigi XII contro Ludovico il Moro e comandato dal famoso condottiero Gian Giacomo Trivulzio, al fine di conquistare il ducato di Milano che re Luigi rivendicava come proprio. In questa occasione Yves guid\u00f2 un gruppo di duecento uomini d'armi.\nSul finire del medesimo anno, comandante delle truppe francesi in Romagna alla testa di 300 lance e 4000 svizzeri, Yves si un\u00ec alle truppe di Cesare Borgia, figlio del pontefice Alessandro VI, nella sua campagna contro Imola e Forl\u00ec in Romagna e prese parte alla cattura di Caterina Sforza che fu tenuta prigioniera, a sua insaputa, in Castel Sant'Angelo a Roma.\nYves fu poi il principale fautore della sua liberazione e arriv\u00f2 a minacciare lo stesso pontefice di attaccare Roma col proprio esercito stanziato a Viterbo se Caterina Sforza non fosse stata rilasciata, sostenendo che il patto fosse stato violato, in quanto la donna era prigioniera del re di Francia e non di Cesare Borgia. Papa Alessandro VI, che aveva bisogno di un'alleanza con la Francia, fu costretto a cedere alla richiesta e rilasci\u00f2 la prigioniera il 26 luglio 1501. Questo episodio dai contorni cavallereschi valse poi a rafforzare la fama di gentiluomo del barone Yves.\nGli fu in seguito dato il comando di trecento lance e duemila uomini per operare in Romagna, dove conquist\u00f2 le citt\u00e0 di Pesaro, Rimini, Russi, Brisighella e altre. Nel febbraio del 1500 lasci\u00f2 l'assedio di Pesaro per tornare rapidamente a Novara, dove Ludovico il Moro era nel frattempo passato al contrattacco, infine, riconquistata Milano, torn\u00f2 nel luglio del 1500 al servizio di Cesare Borgia per rispettare gli accordi franco-pontificati.\nSeconda guerra per Napoli.\nNel marzo del 1501 lasci\u00f2 il servizio del Borgia e marci\u00f2 di nuovo sotto la bandiera francese fino al regno di Napoli, partecipando alla seconda impresa di Napoli contro le truppe spagnole di Gonzalo Fern\u00e1ndez de C\u00f3rdoba. Nel 1503 prese parte alla seconda battaglia di Seminara, nella quale fu sconfitto il condottiero B\u00e9rault Stuart d'Aubigny.\nComand\u00f2 la retroguardia con 400 cavalieri nella battaglia di Cerignola il 28 aprile 1503, sotto il comando del vicer\u00e9 Luigi d'Armagnac, duca di Nemours. Nonostante il consiglio di Yves, sostenuto altrettanto dal famoso cavaliere Pierre Terrail de Bayard e dai comandanti principali, Nemours si impegn\u00f2 in combattimento su terreni sfavorevoli e venne ucciso nel corso dello scontro, accelerando la perdita del regno di Napoli. Come risultato di questa sconfitta, Yves d'Al\u00e8gre prese il comando dell'intero esercito e dovette guidare una difficile ritirata, in un paese in insurrezione, per rifugiarsi a Gaeta, da dove respinse due assalti di Gonzalvo de Cordoba con brillanti successi prima di concludere una resa onorevole nel 1504.\nCaduto in disgrazia al suo ritorno in Francia, Yves fu comunque richiamato in servizio nel 1507 a seguito della ribellione di Genova, dove fu massacrata la guarnigione francese. Dotato di un corpo di gentiluomini ben montati e tremila fanti, consegn\u00f2 la citt\u00e0 di Monaco, cos\u00ec come le piazze di Mentone, Roccabruna e Porto Maurizio. Compiuta questa missione, Yves conquist\u00f2 Savona, di cui venne nominato governatore, prima di distinguersi per la presa di Genova e per la difesa di Bologna.\nIl 14 maggio 1509 Yves comand\u00f2 insieme a Pierre Terrail de Bayard l'avanguardia francese nella battaglia di Agnadello e si dimostr\u00f2, secondo uno storico contemporaneo, \"molto cavalleresco\". \nNel febbraio 1512, agli ordini del giovane comandante Gaston de Foix, si spost\u00f2 nella localit\u00e0 di Brescia, occupata dai veneziani. Prese quindi il comando della retroguardia nella battaglia di Ravenna l'11 aprile, dove, alla testa di una cavalleria di 400 gendarmi, assicur\u00f2 la vittoria francese con magnifiche e ripetute cariche che dislocarono la fanteria spagnola. Tuttavia, straziato dal dolore alla vista della morte di uno dei propri figli, signore di Viverols, il quale era appena stato ucciso al fianco di Gaston de Foix, Yves si precipit\u00f2 nella mischia da solo e mor\u00ec in battaglia. Il suo corpo fu portato in Francia e sepolto presso la tomba dei suoi antenati nella cappella di Al\u00e8gre.\nDiscendenza.\nNel 1474 spos\u00f2 Jeanne de Chabannes, figlia di Geoffroy de Chabannes, signore di Charlus e La Palisse, e Charlotte de Prie, sorella del maresciallo Jacques II di Chabannes de La Palice. Da questa unione nacquero:"}
{"id": "3829543", "revid": "729019", "url": "https://it.wikipedia.org/wiki?curid=3829543", "title": "Yves d'Al\u00e8gre", "text": "Prese parte alle guerre di Fiandra e dimostr\u00f2 valore e coraggio nell'assedio di Nimega (1702) e nella difesa di Bonn (1703).\nCatturato (1705) dalle truppe inglesi, fu imprigionato e rilasciato nove anni pi\u00f9 tardi.\nDal 1714 fu maresciallo di Francia."}
{"id": "3829546", "revid": "666668", "url": "https://it.wikipedia.org/wiki?curid=3829546", "title": "Riconoscimenti accessori al campionato mondiale di calcio a 5", "text": "Al termine di ogni edizione del campionato mondiale di calcio a 5 vengono assegnati alcuni premi ai migliori calciatori e squadre a seconda di specifiche categorie.\nAttualmente sono previsti sei premi:\nScarpa d'oro.\nLa Scarpa d'oro (\"Scarpa d'oro adidas\" per ragioni di sponsorizzazione, in inglese \"adidas Golden Shoe Award\" o anche \"Golden Boot\", in francese \"Distinction Soulier d'Or adidas\", in spagnolo \"Bota de oro de adidas\", in tedesco \"Goldener Schuh von adidas\") viene assegnata al miglior marcatore di ogni fase finale dei Mondiali.\nUn gruppo tecnico di studio della FIFA ha deciso che in caso di parit\u00e0 venga preso in considerazione il numero di assist per determinare il vincitore. In caso di ulteriore pareggio si controlla il giocatore con il minor numero di minuti giocati e quindi con la migliore media realizzativa.\nIl premio viene consegnato dal 1989.\nPallone d'oro.\nIl Pallone d'oro dei Mondiali (\"Pallone d'oro adidas\" per ragioni di sponsorizzazione, in inglese \"adidas Golden Ball\", in francese \"Ballon d'Or adidas\", in spagnolo \"Bal\u00f3n de oro de adidas\", in tedesco \"Goldener Ball von adidas\") viene assegnato al miglior giocatore di ogni edizione della Coppa del Mondo. Il comitato tecnico della FIFA stila una corta lista di candidati dove dei rappresentanti dei \"media\" voteranno il vincitore. Il secondo e terzo classificato in base al numero di voti ricevono rispettivamente il \"Pallone d'argento\" e il \"Pallone di bronzo\".\nIl premio viene assegnato dall'FIFA Futsal World Championship 1989.\nGuanto d'oro.\nIl Guanto d'oro (in inglese \"Golden Glove Award\", in francese \"Prix gant d'or\", in spagnolo \"Premio Guante de oro\", in tedesco \"Torwarthandschuh goldener troph\u00e4e\") \u00e8 attribuito al miglior portiere di ogni fase finale dei mondiali.\nIl gruppo tecnico di studio della FIFA seleziona il miglior portiere in base alle sue prestazioni durante tutto il torneo. Il portiere che viene onorato di questo trofeo \u00e8 inoltre eleggibile come miglior giocatore assoluto.\nQuesto premio \u00e8 stato assegnato per la prima volta nel 2008.\nTrofeo FIFA Fair Play.\nIl Trofeo FIFA Fair Play (in inglese \"FIFA Fair Play Award\", in francese \"Distinction Fair-play de la FIFA\", in spagnolo \"Premio Fair Play de la FIFA\", in tedesco \"FIFA-Fairplay-Preis\") \u00e8 basato sulla valutazione della condotta delle squadre dentro e fuori dal terreno di gioco da parte del Gruppo di Studio Tecnico FIFA. Solo le squadre che accedono al secondo turno posso ambire a questo riconoscimento. Ai vincitori vengono consegnati il trofeo FIFA Fair Play, un diploma, una medaglia per ogni giocatore e dirigente e un assegno di 50.000 $ da utilizzare per l'acquisto di equipaggiamento sportivo per lo sviluppo del settore giovanile.\nIl premio viene assegnato dall'1989."}
{"id": "3829551", "revid": "767487", "url": "https://it.wikipedia.org/wiki?curid=3829551", "title": "Point Blank (film 2010)", "text": "Point Blank (\"\u00c0 bout portant\") \u00e8 un film del 2010 diretto da Fred Cavay\u00e9 e interpretato da Gilles Lellouche, Roschdy Zem, G\u00e9rard Lanvin e Elena Anaya.\nTrama.\nUna vita tranquilla per Samuel e Nadia, sua moglie. Lui sta studiando per diventare infermiere e sono in attesa del primo figlio. Tutto cambia quando Nadia viene rapita davanti agli occhi di Samuel, che viene ferito nel tentativo di fermare il rapitore. Una telefonata lo avverte che ha solo tre ore di tempo per portare fuori dall'ospedale Hugo Sartet, un uomo sotto sorveglianza della polizia. Se Samuel vorr\u00e0 rivedere sua moglie, dovr\u00e0 agire in fretta e con freddezza, trovandosi invischiato in intrighi pericolosi anche all'interno delle diverse sezioni di polizia che indagano su Sartet.\nDistribuzione.\n\u00c8 stato presentato in anteprima in Francia il 4 novembre 2010 e poi distribuito il 1\u00ba dicembre. In USA \u00e8 uscito nelle sale cinematografiche il 29 luglio 2011.\nAccoglienza.\nIncassi.\nDurante il primo fine settimana di programmazione la pellicola ha incassato in Francia 2.054.271 dollari.\nIl film ha incassato complessivamente la cifra di 9.230.157 dollari, di cui 7.872.079 in Francia e 1.358.078 nel resto del mondo.\nRemake.\nNel 2019 viene girato un remake americano del film distribuito da Netflix, diretto da Joe Lynch, con Anthony Mackie e Frank Grillo come protagonisti."}
{"id": "3829554", "revid": "547034", "url": "https://it.wikipedia.org/wiki?curid=3829554", "title": "Arapgir", "text": "Arapgir o Arapkir (armeno:\u0531\u0580\u0561\u0562\u056f\u056b\u0580), conosciuta come Arabraces durante il periodo ottomano, \u00e8 una citt\u00e0 e un distretto della provincia di Malatya, in Turchia.\n\u00c8 situata nei pressi del luogo in cui confluiscono il fiume Kara (detto \"Eufrate occidentale\") ed il fiume Murat (detto \"Eufrate orientale\"), a formare il fiume Eufrate.\nLa citt\u00e0 moderna \u00e8 stata costruita nella met\u00e0 del XIX secolo ed a circa tre chilometri a nord-est di essa vi \u00e8 la citt\u00e0 vecchia, ora chiamata Eski\u015fehir (\"vecchia citt\u00e0\" in Turco).\nStoria.\nLa storia della citt\u00e0 risale all'852 a.C.. La vecchia Arapgir fu fondata da Seneqerim, l'ultimo sovrano del regno Armeno di Vaspurakan, nel 1021.\nRimase sotto controllo armeno e fu vassallo dell'Impero bizantino fino al 1070, quando i Selgiuchidi la conquistarono.\nLa citt\u00e0 cadde poi in mano ottomana nel XIV secolo, entrando a far parte della Provincia di Mamuret-el-Aziz.\nLa citt\u00e0 era famosa per le coltivazioni di uva e per i gelsi.\nArapgir fu teatro durante gli anni 30 del XIX secolo di un'importante crescita industriale in campo tessile, tanto che nel 1836 circa 1000 telai tessevano filati di cotone inglesi e, nel 1907, i telai erano circa 1200. La citt\u00e0 crebbe fino a diventare il maggior centro della provincia.\nPopolazione.\nSecondo uno studio dell'Universit\u00e0 di Cambridge, Arapgir nel 1880 aveva 4.800 case musulmane e 1.200 case armene, per una popolazione totale di circa 29.000 persone. Secondo uno studio dell'Universit\u00e0 Tecnica del Medio Oriente la popolazione nel 1911 era di circa 20.000 unit\u00e0, di cui oltre la met\u00e0 cristiani armeni ed il resto erano musulmani.\nLa produzione tessile sub\u00ec una battuta d'arresto nel 1895 a causa dei Massacri Hamidiani, ma torn\u00f2 ai livelli precedenti un anno dopo. La popolazione armena della citt\u00e0 nel 1915 contava 33.000 persone.\nA seguito del genocidio di quell'anno, la maggior parte della popolazione armena di Arapgir fu uccisa o fugg\u00ec nel paese d'origine. Nel 1922 gli ultimi 800 armeni di Arapgir si stabilirono nella Repubblica Socialista Sovietica Armena.\nGli armeni sfuggiti al genocidio provenienti da Arapgir si fermarono in gran parte nella capitale Erevan, nel distretto di Arabkir.\nI luoghi.\nPrima del 1915 Arapgir contava 7 chiese armene apostoliche: Surp Astvadzadzin, da non confondere con la cattedrale Grigor Lusavorich, Surp Kevork, Surp Hagob, Surp Nsha, Surp Pilibos Arakel e Surp Sarkis. Vi furono anche una chiesa cattolica, Surp Prgich, ed una chiesa protestante, Cu\u011fran. Vi erano inoltre pi\u00f9 di dieci scuole in citt\u00e0.\nPoco \u00e8 rimasto del periodo pre-bellico, ma si possono trovare ancora alcune case di origine armena.\nLa citt\u00e0 ospita anche i resti di un castello, alcune moschee selgiuchide, un vecchio cimitero e miniere d'argento."}
{"id": "3829567", "revid": "1005847", "url": "https://it.wikipedia.org/wiki?curid=3829567", "title": "Unione di Rinascita Repubblicana", "text": ""}
{"id": "3829574", "revid": "729019", "url": "https://it.wikipedia.org/wiki?curid=3829574", "title": "Stazione di \u014cnuma-K\u014den", "text": "La \u00e8 una stazione ferroviaria nel comune di Nanae, in Hokkaid\u014d, sulla linea principale Hakodate. Si trova a 28\u00a0km dal capolinea sud, la stazione di Hakodate.\nStruttura della stazione.\nLa stazione dispone di un singolo binario passante, utilizzato in entrambe le direzioni.\nLa struttura \u00e8 dotata di personale, e biglietti per le linee ferroviarie JR sono in vendita dalle 8.30 alle 15.45."}
{"id": "3829585", "revid": "300067", "url": "https://it.wikipedia.org/wiki?curid=3829585", "title": "Antonio dos Reis Carneiro", "text": "\u00c8 stato Presidente della FIBA dal 1960 al 1968; in precedenza (1948-1952) ne era stato Vice Presidente. Ha guidato il Comitato Olimpico Brasiliano dal 1951.\nFu tra i co-fondatori e Presidente della Federazione cestistica del Brasile.\nLa FIBA gli ha intitolato il trofeo assegnato al vincitore della Coppa Intercontinentale 1975, 1977 e 1979."}
{"id": "3829588", "revid": "84184", "url": "https://it.wikipedia.org/wiki?curid=3829588", "title": "Jablonski", "text": ""}
{"id": "3829589", "revid": "339392", "url": "https://it.wikipedia.org/wiki?curid=3829589", "title": "Utensilnord Named", "text": ""}
{"id": "3829591", "revid": "287204", "url": "https://it.wikipedia.org/wiki?curid=3829591", "title": "La figlia del capitano (film)", "text": ""}
{"id": "3829594", "revid": "110157", "url": "https://it.wikipedia.org/wiki?curid=3829594", "title": "Pirita (distretto)", "text": "Pirita \u00e8 un distretto periferico ad est di Tallinn, ha una superficie di 18,70 km\u00b2, ed una popolazione di 18 495 (al 1\u00ba agosto 2017) abitanti. Il toponimo deriva fiume omonimo che lo attraversa e che sfocia nella Baia di Tallinn.\nComposizione del distretto.\n\u00c8 il distretto meno popolato e pi\u00f9 tranquillo di Tallinn, per lo pi\u00f9 costituito da piccole villette tranquille, abitate quasi esclusivamente da estoni, tra il verde della foresta.\nLa spiaggia di Pirita \u00e8 la pi\u00f9 estesa di Tallinn.\nA Pirita si trova il Convento di Santa Brigida.\nIl distretto \u00e8 noto per aver ospitato le competizioni veliche delle Olimpiadi del 1980, presso il Pirita yachting centre, costruito appositamente per l'avvenimento."}
{"id": "3829595", "revid": "1005847", "url": "https://it.wikipedia.org/wiki?curid=3829595", "title": "Distretto di Pampas", "text": ""}
{"id": "3829597", "revid": "314905", "url": "https://it.wikipedia.org/wiki?curid=3829597", "title": "Nicomede (santo)", "text": ""}
{"id": "3829598", "revid": "6923", "url": "https://it.wikipedia.org/wiki?curid=3829598", "title": "Giochi panarabi", "text": "I Giochi panarabi sono una manifestazione sportiva multidisciplinare a cui partecipano le nazioni del mondo arabo. I giochi sono organizzati dall'Unione dei Comitati Nazionali Olimpici Arabi e si sono disputati per la prima volta ad Alessandria, in Egitto, nel 1953. Nonostante numerose difficolt\u00e0 organizzative ed economiche, l'evento si \u00e8 svolto quasi sempre con cadenza quadriennale; le donne sono state ammesse a partecipare a partire dal 1985, mentre dal 2004 sono stati introdotti alcuni sport paralimpici.\nStoria.\nI Giochi panarabi nacquero per idea del primo segretario della Lega Araba Abdul Rahman Hassan Azzam: nel 1947 Azzam present\u00f2 un memorandum nel quale proponeva un torneo multisportivo, che avrebbe dovuto coinvolgere tutti i paesi arabi. Il segretario sosteneva infatti che lo sport era il modo migliore per costruire nei giovani l'identit\u00e0 araba ed eliminare tra loro le differenze: le gare quindi, che prevedevano anche sport propri della tradizione araba, dovevano svolgersi ogni anno, in una citt\u00e0 diversa. Tuttavia questa idea rimase per qualche anno sulla carta, fino al 1953, quando Ahmed El Demerdash Touny, un egiziano, membro del Comitato Olimpico Internazionale, riusc\u00ec a convincere le parti interessate, che dei Giochi disputati da atleti arabi, sarebbero stati un ottimo strumento per la riscoperta dell'identit\u00e0 araba. Fu cos\u00ec che lo stesso anno vennero organizzati i primi Giochi, in Egitto, al quale parteciparono otto nazioni. Dopo quattro edizioni con cadenza quadriennale, anche per difficolt\u00e0 economiche, fino al 1992, i Giochi furono organizzati solamente due volte. Dal 1992 invece si svolgono regolarmente con cadenza per lo pi\u00f9 quadriennale."}
{"id": "3829600", "revid": "300067", "url": "https://it.wikipedia.org/wiki?curid=3829600", "title": "Jos\u00e9 Cl\u00e1udio dos Reis", "text": "Ha ricoperto l'incarico di Presidente della Panamerican Basketball Confederation (oggi FIBA Americas) dal 1997 al 1999.\n\u00c8 stato capo-delegazione della nazionale di pallacanestro del Brasile in occasione di sei manifestazioni dei Giochi olimpici (dal 1968 al 1988) e tre dei Mondiali.\nHa fatto parte del FIBA Central Board per quasi trent'anni, dal 1970 al 1999."}
{"id": "3829604", "revid": "767487", "url": "https://it.wikipedia.org/wiki?curid=3829604", "title": "Ivan \u010ceren\u010dikov", "text": "Caratteristiche tecniche.\n\u00c8 un difensore centrale."}
{"id": "3829612", "revid": "314905", "url": "https://it.wikipedia.org/wiki?curid=3829612", "title": "Santa Zita", "text": ""}
{"id": "3829615", "revid": "1543377", "url": "https://it.wikipedia.org/wiki?curid=3829615", "title": "Distretto di Pampas Grande", "text": "Il distretto di Pampas Grande \u00e8 un distretto del Per\u00f9 nella provincia di Huaraz (regione di Ancash) con 1.310 abitanti al censimento 2007 dei quali 412 urbani e 898 rurali.\n\u00c8 stato istituito fin dall'indipendenza del Per\u00f9."}
{"id": "3829621", "revid": "1543377", "url": "https://it.wikipedia.org/wiki?curid=3829621", "title": "Distretto di Pariacoto", "text": "Il distretto di Pariacoto \u00e8 un distretto del Per\u00f9 nella provincia di Huaraz (regione di Ancash) con 4.386 abitanti al censimento 2007 dei quali 1.280 urbani e 3.106 rurali.\n\u00c8 stato istituito il 2 gennaio 1857."}
{"id": "3829622", "revid": "47767", "url": "https://it.wikipedia.org/wiki?curid=3829622", "title": "Sant'Eufrosino", "text": ""}
{"id": "3829624", "revid": "339392", "url": "https://it.wikipedia.org/wiki?curid=3829624", "title": "Sant'Adriano Martire", "text": ""}
{"id": "3829625", "revid": "314905", "url": "https://it.wikipedia.org/wiki?curid=3829625", "title": "Sant'Agapio di Cesarea", "text": ""}
{"id": "3829629", "revid": "1543377", "url": "https://it.wikipedia.org/wiki?curid=3829629", "title": "Distretto di Pira", "text": "Il distretto di Pira \u00e8 un distretto del Per\u00f9 nella provincia di Huaraz (regione di Ancash) con 3.853 abitanti al censimento 2007 dei quali 510 urbani e 3.343 rurali.\n\u00c8 stato istituito il 19 novembre 1917."}
{"id": "3829630", "revid": "648716", "url": "https://it.wikipedia.org/wiki?curid=3829630", "title": "Marian Koz\u0142owski", "text": "\u00c8 stato Presidente della Federazione cestistica della Polonia in due periodi: 1957-1969 e 1980-1984. Ha diretto la Standing Conference of Europe, oggi denominata FIBA Europe, dal 1982 al 1990.\nGiornalista del quotidiano polacco \"Expressu Wieczornego\", \u00e8 stato autore di numerosi libri sulla pallacanestro tra i quali \"A Concise Dictionary of American Basketball\" e \"English for Basketball Players, Coaches, Referees, Followers and Fans\" pubblicati rispettivamente dalla FIBA e dalla Federazione polacca."}
{"id": "3829632", "revid": "1543377", "url": "https://it.wikipedia.org/wiki?curid=3829632", "title": "Distretto di Tarica", "text": "Il distretto di Tarica \u00e8 un distretto del Per\u00f9 nella provincia di Huaraz (regione di Ancash) con 5.394 abitanti al censimento 2007 dei quali 1.520 urbani e 3.874 rurali.\n\u00c8 stato istituito il 2 febbraio 1956."}
{"id": "3829636", "revid": "119323370", "url": "https://it.wikipedia.org/wiki?curid=3829636", "title": "Canale Oder-Sprea", "text": "Il canale Oder-Sprea (), \u00e8 un'opera idraulica aritificiale nella parte orientale della Germania. Esso collega il fiume Dahme, a Schm\u00f6ckwitz nel sud-est della periferia di Berlino, con il fiume Oder, a Eisenh\u00fcttenstadt. Esso fornisce un importante collegamento navigabile commerciale tra Berlino e l'Oder, e quindi la Polonia.\nIl canale ha pi\u00f9 collegamenti al fiume Sprea. Per un tratto di circa vicino F\u00fcrstenwalde il canale utilizza il fiume come parte del suo percorso, e c'\u00e8 un collegamento navigabile il fiume a monte di questa sezione, anche se questo \u00e8 relativamente poco profondo viene generalmente utilizzato solo per il diporto. Tuttavia, il principale collegamento avviene tramite il fiume Dahme, che si unisce al fiume Sprea a K\u00f6penick, a est del centro di Berlino."}
{"id": "3829637", "revid": "1498232", "url": "https://it.wikipedia.org/wiki?curid=3829637", "title": "Canon EOS D2000", "text": "La Canon EOS D2000 (marchiata anche Kodak Professional DCS 520) \u00e8 una reflex SLR da 2 megapixel sviluppata da Kodak sul corpo di una Canon EOS-1N. \u00c8 stata messa in commercio nel marzo del 1998 sul mercato giapponese al costo di 1.980.000 yen. La Canon D2000 ha suscitato molti entusiasmi come prima vera reflex digitale usabile ed \u00e8 stata seguita qualche mese dopo dalla Canon EOS D6000 (o anche Kodak DCS 560) da 6 megapixel.\nCome il suo predecessore, la EOS DCS3, la D2000 utilizza un corpo EOS-1N con un dorso digitale Kodak. Il dorso digitale \u00e8 stato completamente riprogettato per essere meglio integrato con il corpo ed \u00e8 dotato di un sensore CCD APS-C con maggiore risoluzione, un secondo slot per schede PCMCIA, un'interfaccia con porta fire-wire IEEE 1394 che sostituisce quella SCSI ed uno schermo colorato per visualizzare le immagini scattate, una caratteristica che mancava nella DCS3 e nella superiore DCS1. Altri miglioramenti includono una velocit\u00e0 di scatto massima di 3,5 foto al secondo ed una batteria ricaricabile sostituibile.\nLa D2000 \u00e8 stata l'ultima fotocamera marchiata Kodak/Canon, \u00e8 stata venduta da Kodak fino alla fine del 2001., Successivamente, nello stesso anno, la Canon lancia la EOS-1D, prima SRL digitale professionale prodotta interamente da Canon."}
{"id": "3829639", "revid": "729019", "url": "https://it.wikipedia.org/wiki?curid=3829639", "title": "Stazione di M3 Parkway", "text": "La stazione di M3 Parkway \u00e8 una stazione ferroviaria che fornisce servizio nella contea di Meath, Irlanda. Fu aperta il 3 settembre 2010. Attualmente la linea che vi passa \u00e8 il Western Commuter della Dublin Suburban Rail. Dal 2015 passer\u00e0 anche la linea 2 della Dublin Area Rapid Transit. Adiacente vi \u00e8 un parcheggio da 1200 posti. Nel 2005 il governo irlandese annunci\u00f2 che, come parte del piano \"Transport 21\", la ferrovia Dublino\u2013Navan sarebbe stata riaperta per treni passeggeri in due fasi, la prima iniziante il 3 settembre 2010. La linea in questione fu chiusa nel 1963.\nA differenza per\u00f2 della stazione precedente, quella di Dunboyne, quella di M3 fu costruita ex novo e non sulla base di strutture preesistenti."}
{"id": "3829640", "revid": "1543377", "url": "https://it.wikipedia.org/wiki?curid=3829640", "title": "Distretto di Huaraz", "text": "Il distretto di Huaraz \u00e8 un distretto del Per\u00f9 nella provincia di Huaraz (regione di Ancash) con 56.186 abitanti al censimento 2007 dei quali 50.377 urbani e 5.809 rurali.\n\u00c8 stato istituito fin dall'indipendenza del Per\u00f9."}
{"id": "3829646", "revid": "768068", "url": "https://it.wikipedia.org/wiki?curid=3829646", "title": "Piramide di Ahmose", "text": "La piramide di Ahmose venne fatta edificare da Ahmose, sovrano egizio fondatore della XVIII dinastia, ad Abido, come cenotafio per s\u00e9.\nDescrizione.\nCronologicamente \u00e8 l'ultima piramide regale costruita in Egitto.\nVenne realizzata con sabbia e detriti litici: solo la consueta copertura in pietra calcarea conferiva una qualche stabilit\u00e0 alla struttura.\nAveva una base quadrata di 52,5 metri, pari a 100 cubiti, ed un'altezza di circa 40 metri; doveva quindi apparire piuttosto \"ripida\", con un angolo di inclinazione di 60\u00b0. Allo stato attuale, di essa non rimane che un poggio di detriti alto una decina di metri.\nL'edificio venne esplorato per la prima volta nel 1899 da Arthur Mace e Charles Trick Currelly. Nel 1993 Stephen P. Harvey condusse consistenti scavi archeologici nella zona circostante la piramide.\nA riprova del fatto che si tratta di un cenotafio, non venne realizzata alcuna camera funeraria; nell'area circostante per\u00f2 vennero edificati alcuni templi ed un'altra piccola piramide con tempio funerario \u2013 anch'essa un cenotafio \u2013 dedicata alla nonna di Ahmose, la regina Tetisheri."}
{"id": "3829649", "revid": "203752", "url": "https://it.wikipedia.org/wiki?curid=3829649", "title": "Peugeot Talbot Sport", "text": ""}
{"id": "3829650", "revid": "300067", "url": "https://it.wikipedia.org/wiki?curid=3829650", "title": "George Killian", "text": "Carriera.\n\u00c8 stato presidente della \"National Junior College Athletic Association\" (NJCAA) dal 1967 al 1969; successivamente, dal 1969 al 2004, ne \u00e8 divenuto direttore esecutivo.\nNel quinquennio 1976-1980 ha presieduto la USA Basketball. Vicepresidente (1979-1983) e successivamente presidente (1983-1987) e tesoriere (dal 1987) della FIBA Americas, ha presieduto la FIBA dal 1980 al 1988.\nNel 1989 \u00e8 stato insignito del \"John Bunn Award\".\nNel 2007 ha aperto ufficialmente la XXIII Universiade invernale, organizzata a Torino."}
{"id": "3829655", "revid": "599013", "url": "https://it.wikipedia.org/wiki?curid=3829655", "title": "\u0160amil' Lachijalov", "text": "Caratteristiche tecniche.\nDestrorso, \u00e8 un alieno seconda punta che pu\u00f2 svariare su tutto il fronte offensivo: pu\u00f2 essere utilizzato sia come trequartista sia come unica punta."}
{"id": "3829656", "revid": "188323", "url": "https://it.wikipedia.org/wiki?curid=3829656", "title": "Connessione seriale", "text": ""}
{"id": "3829657", "revid": "31638", "url": "https://it.wikipedia.org/wiki?curid=3829657", "title": "Lezione", "text": "La lezione (dal latino \"lect\u012do\", \"-\u014dnis\", \"lettura\") \u00e8 un particolare tipo di attivit\u00e0 didattica, che si svolge in un segmento determinato di tempo e di spazio (reale o virtuale). Come ogni attivit\u00e0 didattica, rinvia ad un insegnamento: in particolare, essa ha tradizionalmente forma orale ed \u00e8 volta a esporre ad un uditorio di uno o pi\u00f9 discenti informazioni e conoscenze riguardo a un particolare soggetto.\nLa lezione propriamente detta \u00e8 quella impartita nel metodo pedagogico da un insegnante di una scuola o universit\u00e0 ai propri studenti. Le lezioni sono usate per trasmettere informazioni critiche, storia, retroscena, teorie scientifiche, equazioni, e via dicendo. Solitamente, il docente star\u00e0 di fronte a una platea di ascoltatori e proporr\u00e0 informazioni pertinenti al soggetto della lezione, avvalendosi, se del caso, di particolari supporti e strumenti come lavagne tradizionali o elettroniche, proiettori, schermi televisivi e altri oggetti.\nStoria.\nL'insegnamento in forma di lezione origina probabilmente al periodo a cavallo fra V e IV secolo a.C., quando lezioni erano tenute all'Accademia di Atene, fondata da Platone, e in seguito al Liceo fondato da Aristotele. La forma moderna di lezione \u00e8 per\u00f2 erede soprattutto della forma che la lezione assunse nel monachesimo altomedievale in Europa, quando si leggevano e si commentavano vari testi, in particolare quelli dei Padri della Chiesa, e successivamente con la Scolastica (XII secolo), quando la lezione si fonda sulla \"quaestio\". In questa forma, secondo il punto di vista della pedagogia moderna, la lezione tendeva soprattutto ad evidenziare il momento dell'apprendimento passivo da parte del discente, mentre a partire dal XVIII secolo la didattica verr\u00e0 sottoposta a revisione e tender\u00e0 ad accentuare la creativit\u00e0 dello studente nell'elaborazione del proprio piano didattico.\nAccezioni diverse e corrispondenza con altre lingue.\nA parte l'uso nel linguaggio figurato (\"ora ti do una bella lezione\"), il termine nella lingua italiana \u00e8 abbastanza generico, ovvero pu\u00f2 assumere accezioni diverse. Stessa situazione si riscontra nella lingua francese con il termine . In entrambe le lingue anche una conferenza, una esposizione accademica o una presentazione scientifica possono anche essere definiti come lezione. La lingua inglese \u00e8 invece pi\u00f9 specifica. Nel caso di lezione pedagogica si usa il termine , per le altre accezioni si preferisce il termine . Nel concetto anglosassone anche un discorso politico, un sermone religioso o addirittura una presentazione commerciale possono essere simili nella forma a una . "}
{"id": "3829670", "revid": "188323", "url": "https://it.wikipedia.org/wiki?curid=3829670", "title": "Collegamento a infrarossi", "text": ""}
{"id": "3829672", "revid": "729019", "url": "https://it.wikipedia.org/wiki?curid=3829672", "title": "Stazione di Dunboyne", "text": "La stazione di Dunboyne \u00e8 una stazione ferroviaria che fornisce servizio a Dunboyne, Meath, Irlanda. Fu riaperta il 2 settembre 2010. Attualmente le linee che vi passano sono il Western Commuter della Dublin Suburban Rail, la linea 1 della Dublin Area Rapid Transit.\nLa stazione in origine fu aperta nell'agosto 1862 sulla ferrovia che collegava Clonsilla a Navan, ma chiuse nel gennaio del 1947. Da quel momento nessun treno-passeggeri arriv\u00f2 pi\u00f9 in citt\u00e0 e la stazione fu trasformata in una residenza privata.\nNel 2005 il governo irlandese annunci\u00f2 che, come parte del piano \"Transport 21\", la ferrovia Dublino\u2013Navan sarebbe stata riaperta per treni passeggeri in due fasi e la realizzazione della stazione di Dunboyne riguard\u00f2 la prima. Sar\u00e0 realizzato un parcheggio da 300 macchine in modo che la struttura diventi un parcheggio di interscambio per i pendolari diretti a Dublino."}
{"id": "3829673", "revid": "767487", "url": "https://it.wikipedia.org/wiki?curid=3829673", "title": "Maicel Malone-Wallace", "text": "In carriera \u00e8 stata campionessa sia olimpica che mondiale della staffetta 4\u00d7400 metri."}
{"id": "3829674", "revid": "188323", "url": "https://it.wikipedia.org/wiki?curid=3829674", "title": "Connettivit\u00e0 telefonica", "text": ""}
{"id": "3829675", "revid": "298229", "url": "https://it.wikipedia.org/wiki?curid=3829675", "title": "Maicel Malone", "text": ""}
{"id": "3829677", "revid": "188323", "url": "https://it.wikipedia.org/wiki?curid=3829677", "title": "Fogli elettronici", "text": ""}
{"id": "3829678", "revid": "253269", "url": "https://it.wikipedia.org/wiki?curid=3829678", "title": "Joseph Bottoms", "text": "Ha vinto il Golden Globe nel 1975 come miglior promessa maschile dell'anno per il film \"Il ragazzo del mare\". \u00c8 principalmente noto per la sua apparizione nella miniserie televisiva \"Olocausto\" (1978) e nel film di fantascienza \"The Black Hole - Il buco nero\" (1979), prodotto dalla Walt Disney Productions.\nBiografia.\nBottoms \u00e8 il secondo figlio dello scultore James \"Bud\" Bottoms e di Betty Chapman. \u00c8 il fratello degli attori Timothy Bottoms, Sam Bottoms e Ben Bottoms. Ha fatto il suo debutto sul grande schermo nel film televisivo della ABC \"Trouble Comes To Town\". Un anno dopo ha interpretato il ruolo di Robin Lee Graham nel film \"Il ragazzo del mare\" (1974), la storia di un marinaio adolescente che viaggia per il mondo. Per questo ruolo, Bottoms ha vinto il Golden Globe come miglior promessa maschile dell'anno.\nNella mini-serie \"Olocausto\" (1978) ha interpretato il ruolo di Rudi Weiss, un ebreo tedesco che sfugge alla prigionia. La serie \u00e8 stata ben accolta, vincendo il premio Primetime Emmy. Un anno dopo ha recitato in \"The Black Hole - Il buco nero\" (1979), un film di fantascienza che ha incassato pi\u00f9 di 35 milioni di dollari al box office USA. Nel 1981 ha debuttato a Broadway in \"Fifth of July\".\nNel 1984 ha recitato al fianco di Kirstie Alley nel B-movie televisivo \"Blind Date\". Tra il 1985 e il 1987 \u00e8 nel casto della soap opera \"Santa Barbara\", trasmessa anche in Italia il 3 aprile 1989. Nel 1990 ha partecipato ad alcune puntate come ospite nella serie televisiva canadese \"Street Legal\", mentre nel 1991 ha impersonato Cal Winters (secondo attore ad impersonare il personaggio) nella soap opera \"Il tempo della nostra vita\".\nLa sua ultima apparizione sullo schermo risale al 1999 nella serie TV \"V.I.P.\". Da allora ha aperto e dirige una galleria d'arte a Santa Barbara, la Bottoms Art Gallery, che ospita anche sculture di suo padre."}
{"id": "3829681", "revid": "1318658", "url": "https://it.wikipedia.org/wiki?curid=3829681", "title": "Monte Cavallo (Prealpi Bellunesi)", "text": "Il monte Cavallo (o \"Cimon del Cavallo\") \u00e8 una montagna delle Prealpi bellunesi che raggiunge i 2.251 m s.l.m., appartenente al gruppo del Monte Cavallo-Col Nudo (posto poco pi\u00f9 a nord), appartenente a sua volta alla catena Cavallo-Visentin: posto alle spalle del Friuli Occidentale, si erge sulla pianura veneto-friulana sottostante in modo imponente, con una prominenza che supera i 350 metri, rendendolo ben visibile sia da Venezia che dalla costa Adriatica nelle giornate limpide.\nDescrizione.\nGeografia.\n\u00c8 un massiccio vasto e articolato, composto di varie cime tra le quali si interpongono creste e forcelle; partendo da nord-est e descrivendo un arco antiorario si riconoscono il \"Cimon dei Furlani\" (2.183 m s.l.m.), che attraverso \"Forcella dei Furlani\" porta a \"cima Manera\" (la vetta pi\u00f9 alta del gruppo, 2.251 m s.l.m.), da cui si scorge chiaramente il rifugio Semenza, in \"val di Piera\", sul versante tambrese della montagna. Quindi a sud la cresta descrive la forcella del Cavallo, compresa tra la Manera e il \"Cimon di Palantina\" (2.162 m s.l.m.), dalla quale si divide uno spallone in direzione dell'Alpago e di Casera Palantina (sud-est) e una cresta, che scandita dalla Forcella Colombera porta al monte Colombera (2066\u00a0m s.l.m.).\nDal Colombera o si segue l'alta via dei Rondoi fino all'ultima cima, monte Tremol (2007 m s.l.m.), o si scende alla Forcella di Palantina Alta e, pi\u00f9 in basso, a Forcella \"La Palantina\". Tra il monte Tremol e la Forcella \"La Palantina\", in Val di' Sass, si trova l'impianto pi\u00f9 alto del polo sciistico del Piancavallo gestito della societ\u00e0 pararegionale Promotour e il modernissimo rifugio Val di Sass che \u00e8 anche la stazione d'arrivo della seggiovia \"Tremol 2\". Ad ovest in territorio veneto orientale \u00e8 posto l'Altopiano del Cansiglio.\nGeologia e paleontologia.\nIl primo insediamento mai riconosciuto nella zona risale alla fine dell'ultima era glaciale, quando tutto il massiccio era ricoperto da 100-200 m di ghiaccio, se si esclude Col delle Laste: con lo scioglimento dei ghiacci si diffusero dei sedimenti tipo Loess, cui corrisponde il deposito preistorico del Piancavallo, uno degli insediamenti pi\u00f9 antichi del Friuli Occidentale. Questo sulla base di reperti venuti alla luce durante i lavori per l'insediamento sciistico negli anni settanta.\nA questi rinvenimenti segu\u00ec una spedizione dell'istituto di geologia e paleontologia dell'Universit\u00e0 di Ferrara che tra il '72 e il '73 avvi\u00f2 ricerche sistematiche per cercare eventuali insediamenti umani, concentrandosi nelle aree pianeggianti (ritenute favorevoli ad un insediamento umano): queste ricerche portarono alla luce manufatti litici preistorici, carboni, pezzi di ocra, manufatti e ceramica. Tutti questi portano a pensare ad un insediamento del Paleolitico superiore (40'000-10'000 anni fa) probabilmente stagionale, utilizzato ripetutamente per la caccia. \nAltri reperti (si pensa) dell'Et\u00e0 del bronzo, sono stati rinvenuti lungo le pendici sudorientali del monte Sa\u00f9c, a circa 1\u00a0km dalla Casera Sa\u00f9c, a quota 900 metri s.l.m.\nConsorzio Pro Loco Meduna-Livenza\nStoria.\nPrima di attirare l'attenzione degli alpinisti della zona, il Piancavallo era una zona popolata da boscaioli, caseranti e cacciatori. Il primo rifugio fu il Policreti, inaugurato il 2 agosto 1925, che in origine era una casera della famiglia Policreti di Aviano messa a disposizione del CAI di Pordenone nel novembre 1924. La costruzione, convertita a rifugio alpino, si trovava al Col delle Lastre, zona Collalto. Durante la seconda guerra mondiale il ricovero \u00e8 stato bruciato dai tedeschi il giorno 9 settembre 1944.\nIl punto di riferimento per gli escursionisti dal post guerra fu il rifugio Piancavallo, costruito sull'altipiano a partire dal 1948 ad opera dal CAI (con il supporto di vari sostenitori), la costruzione fu ultimata nel '56 anche grazie alla realizzazione in quegli anni della carrabile che raggiungeva fin la castaldia e che facilit\u00f2 non poco i lavori. \nFu ceduto a Promotur dopo lo sviluppo del polo turistico negli anni ottanta ed \u00e8 l'attuale \"Sport Hotel\".\nToponimo e leggende.\nIl nome non nasce come parrebbe immediato per richiamare l'omonimo animale, piuttosto deriva dal celtico \"Keap-al\" (cima alta), dal momento che si tratta di una montagna ben osservabile dalla maggior parte della pianura friulana, la quale ha evidentemente suggestionato da sempre le popolazioni residenti nella pianura.\nAlpinismo e sport.\nCome si accennava il monte cavallo fu conquistato per la prima volta nel 1726 da due botanici: Giovanni Girolamo Zannichelli e Domenico Pietro Stefanelli. Dalle cronache si legge come questi si siano avviati prima ad Aviano, quindi in sella a muli si portarono in una casera alle pendici della montagna, dove passarono del tempo a cercare specie vegetali ed esplorare la zona. \nL'ascesa viene descritta come per luoghi scoscesi, spesso a carponi, passando \"dalla parte esterna del monte\", per giungere dopo (scrivono) 7 miglia in vetta. In ogni caso la cronaca dell'ascensione rimane incentrata sull'aspetto botanico, senza considerare un aspetto (quello alpinistico) ancora non contemplato all'epoca.\nAlta via dei Rondoi.\nNel 1969 la sottosezione di Aviano del CAI di Pordenone ha voluto dotare le sue montagne di un percorso che, seguendo il filo di cresta, collega tutte le cinque cime principali del gruppo del Cavallo. Si tratta di un percorso altamente panoramico ma che richiede una certa attenzione per una serie di passaggi esposti e di pendii erbosi che possono rilevarsi molto pericolosi e scivolosi. Il senso antiorario del percorso \u00e8 consigliato, per evitare di percorrere i tratti pi\u00f9 delicati in discesa. \nIl nome si riferisce ai rondoni, una specie molto comune in questi luoghi. \nIl percorso \u00e8 assolutamente privo di punti acqua, ed \u00e8 sconsigliato in presenza di neve (giugno-ottobre il periodo migliore).\nScialpinismo.\nTutto il gruppo montagnoso si presta notevolmente alla pratica dello scialpinismo, ma le prime testimonianze sono recenti, anche perch\u00e9 questo \u00e8 un metodo decisamente moderno di affrontare la montagna invernale, ben diverso dalle avventure dei pochissimi che un tempo con materiali approssimativi riuscivano cos\u00ec a frequentare questo ambiente seppur ricoperto abbondantemente di neve.\nLa prima testimonianza di questa attivit\u00e0 risulta da un articolo apparso sulla rassegna triveneta \"Le Alpi Venete\" nel 1969 ad opera di Sergio Fradeloni e Silviano Zucchiatti con la descrizione di alcuni itinerari.\nLa prima trattazione sistematica \u00e8 di 33 itinerari pubblicati sempre da Sergio Fradeloni in Guida \"Dolomiti Orientali - Vol.II\" di A. e C. Berti (1982) fra i volumi della collana CAI - TCI \"Guida dei Monti d'Italia\". La raccolta senz'altro pi\u00f9 completa \u00e8 pubblicata nel 1986 sempre ad opera di S.Fradeloni, U.Baccini e Mauro de Benedet e raccoglie 50 diversi itinerari.\nNell'ultimo anno la larga diffusione dello scialpinismo agonistico ha portato allo sviluppo (grazie alla disponibilit\u00e0 dell'ente Promotour) di percorsi dedicati agli scialpinisti che assicurano una via di risalita sicura a chi ha bisogno di allenarsi o semplicemente a chi preferisce vivere in modo pi\u00f9 ecologico e naturale l'ambiente invernale, pur non discostandosi dagli impianti artificiali.\nSkyrunning.\nDal 2007 il gruppo sportivo Montanaia Racing sta organizzando e promuovendo una competizione di Skyrunning denominata Skyrace del Monte Cavallo che porta ogni anno circa 250 atleti a descrivere il periplo del gruppo montuoso con partenza ed arrivo a Piancavallo: il percorso discende verso la sorgente del Tornidor per poi risalire tutta la Val Grande fino all'omonima forcella, lambendo la parte alta della val Sperlonga si porta cos\u00ec sotto Cima Last\u00e9 fino al rifugio Semenza; da l\u00ec una lunga discesa porta fino in Alpago a Pian delle Laste. Il percorso continua con la risalita fino in forcella Palatina bassa, quindi attraverso il monte Tremol fino in Val Sughet sul sentiero Gerometta, che riconduce con una tecnica discesa a Piancavallo.\nLa competizione ha visto una progressiva crescita negli anni, fino ad essere inclusa in circuiti prestigiosi quali le Italian Sky Series o La Sportiva Gore-Tex Mountain Running Cup."}
{"id": "3829682", "revid": "1543377", "url": "https://it.wikipedia.org/wiki?curid=3829682", "title": "Distretto di Cochapeti", "text": "Il distretto di Cochapeti \u00e8 un distretto del Per\u00f9 nella provincia di Huarmey (regione di Ancash) con 879 abitanti al censimento 2007 dei quali 255 urbani e 624 rurali.\n\u00c8 stato istituito il 5 marzo 1936."}
{"id": "3829690", "revid": "767487", "url": "https://it.wikipedia.org/wiki?curid=3829690", "title": "Willard Greim", "text": "Ha guidato la AAU dal 1944 al 1947 ed \u00e8 stato Presidente della FIBA dal 1948 al 1960."}
{"id": "3829695", "revid": "6923", "url": "https://it.wikipedia.org/wiki?curid=3829695", "title": "Fortunato Pasqualino", "text": "Biografia.\nFortunato Pasqualino nasce l'8 novembre 1923 a Butera (Caltanissetta). Nel 1932 si trasferisce con la famiglia a Caltagirone e sar\u00e0 presto costretto ad abbandonare la scuola per lavorare negli aranceti. Dopo aver trascorso oltre cinque anni lavorando nei campi, riprende gli studi da privatista completando in pochi anni le medie e il liceo classico, per poi essere chiamato alle armi durante la seconda guerra mondiale, nel 1942.\nTerminata la sconfortante esperienza della guerra, nel 1947 si iscrive alla Facolt\u00e0 di Filosofia presso l'Universit\u00e0 degli studi di Catania, e nel 1948 presenta il saggio \"A proposito della storia come linguaggio\" al XV Congresso Nazionale di Filosofia a Messina. Durante gli anni universitari incontra Carlo Carretto, presidente della Giovent\u00f9 Italiana di Azione Cattolica, che nel 1949 lo invita a seguirlo a Roma. Successivamente si reca anche a Bologna per circa un anno, dove frequenta la comunit\u00e0 religiosa di laici di cui fa capo Giuseppe Dossetti, ed infine per un breve periodo a Firenze dove entrer\u00e0 in contatto con Giorgio La Pira. Nel 1951 consegue la laurea in Filosofia a pieni voti e si trasferisce in Sardegna, dove insegna Filosofia, Pedagogia, e Psicologia presso gli Istituti Magistrali Vescovili di Ales e San Gavino; qui conosce il giovane scrittore Antonio Puddu di cui diventer\u00e0 grande amico. Nel 1953 esordisce come autore di saggistica filosofica con la pubblicazione della tesi di laurea \"La necessit\u00e0 di esprimersi e la vita come linguaggio\" che sar\u00e0 seguita da \"Educazione e linguaggio\" (1957) ed altri saggi di filosofia del linguaggio.\nNel 1955 si trasferisce definitivamente a Roma, dove lavorer\u00e0 in RAI per oltre trent'anni come ideatore e conduttore di programmi radiofonici e televisivi (tra cui \"Quando un bambino si ammala\", \"Boomerang\", \"La Terra Promessa\", \"Si...Ma\", \"Apriti Sabato\", \"Sapere\", \"Il tono della convivenza\") ed intraprender\u00e0 un'estesa attivit\u00e0 di collaborazione giornalistica con numerosi quotidiani e periodici (tra cui \"Avvenire\", \"L'Osservatore Romano\", \"Famiglia Cristiana\", \"La Sicilia\", \"La Stampa\", \"Il Corriere della Sera\", \"Il Tempo\", \"Oggi\", \"Epoca\", \"Il Giorno)\" e riviste culturali (tra cui \"Studi Cattolici\", \"La Fiera Letteraria\", \"Dialogo\", \"Il dramma\", \"Il Caff\u00e8\", \"Messaggero di Sant'Antonio\", \"Jesus, \"Davide, Humanitas, Nostro Tempo). Dalla lunga collaborazione con Studi Cattolici nascer\u00e0 un'amicizia con il suo direttore Cesare Cavalleri, caratterizzata da suggestivi carteggi poi pubblicati sulla rivista. Viene chiamato ad insegnare Filosofia dello Spettacolo presso l'Universit\u00e0 Pro Deo (l'attuale Luiss) e a dare lezioni di sociologia sturziana presso il Centro Italiano di Studi Politici alla Camilluccia.\nNel 1963 pubblica il romanzo autobiografico \"Mio Padre Adamo\", che riscuote notevole successo di pubblico e critica e vince il Premio Campiello - Selezione Giuria dei Letterati Ispirato al periodo trascorso lavorando nelle campagne \u00e8 il romanzo \"La Bistenta\", edito da Rizzoli nel 1964 e poi ripubblicato successivamente con il titolo \"Il Ragazzo delle Cinque Isole\" nel 1971. Il saggio filosofico \"Diario di un Metafisico\" (1964) piacque tanto a Paolo VI e verr\u00e0 rilanciato da Rusconi che lo pubblicher\u00e0 nel 1981 con il titolo \"I segni dell'anima\". Sposatosi nel 1966 con la statunitense Barbara Olson, da cui avr\u00e0 quattro figli, Pasqualino effettuer\u00e0 molti viaggi negli Stati Uniti che saranno di ispirazione per i suoi libri \"America Baccante\" (1968) e \"Caro buon Dio\" (1970).\nNel 1969 Pasqualino, insieme al fratello Pino, fonda la compagnia \"Teatro Minimo di Pupi Siciliani\" (successivamente chiamato e meglio conosciuto come \"Teatro di Pupi Siciliani dei Fratelli Pasqualino\"). I pupi siciliani erano stati una forte passione della sua infanzia che era stata interrotta bruscamente dalla madre al sopraggiungere precoce dell'et\u00e0 del lavoro. La compagnia esordisce nel 1969 con lo spettacolo \"Trionfo, passione e morte del cavaliere della Mancia\" (Don Chisciotte), trasmesso dalla RAI l'anno successivo per la regia di Paolo Gazzara. Avvalendosi dei testi teatrali scritti appositamente da Pasqualino, la compagnia svolger\u00e0 la sua attivit\u00e0 per trent'anni in una sede stabile a Roma nel quartiere Trastevere e parteciper\u00e0 a numerose tourn\u00e9e in Italia e all'estero. Il volume \"Teatro con i Pupi Siciliani\" (1980) raccoglie e pubblica, per la prima volta nella tradizione del teatro dei pupi, i testi degli spettacoli.\nIn ambito cinematografico, Pasqualino svolge attivit\u00e0 di consulenza per Roberto Rossellini per lo sceneggiato televisivo \"Atti degli Apostoli\" del 1969. Insieme ad Ermanno Olmi, scrive il soggetto e la sceneggiatura del film \"Durante l'estate\", presentato alla 32\u00aa Mostra Internazionale d'Arte Cinematografica di Venezia nel 1971. Nel 1973, narra in diretta per Rai Uno la prima ostensione televisiva della Sindone di Torino, introdotta da una rara apparizione televisiva di Paolo VI e seguita con grande partecipazione in diversi paesi europei.\nIl romanzo \"Il Giorno che fui Ges\u00f9\", del 1977, verr\u00e0 ripubblicato in numerose edizioni e tradotto in inglese nel 1999 (con il titolo \"The Little Jesus of Sicily\"). Nel 1978 Pasqualino vince il Premio Ennio Flaiano per l'opera teatrale \"Socrate baccante\" pubblicata ne \"La danza del filosofo\" (1992) e scrive la sceneggiatura per il film \"Turi e i paladini\" diretto da Angelo D'Alessandro, scelto per rappresentare il cinema italiano al Festival internazionale del cinema di Berlino del 1980. Nel 1994 presta la propria consulenza per la realizzazione del film televisivo \"\" di Ermanno Olmi, andato in onda su Rai Uno. Nel 1999 \u00e8 uno degli scrittori europei chiamati dal Consiglio d'Europa per comporre un testo ad espressione dei valori della cultura europea che \u00e8 stato inciso sul Ponte d'Europa a Strasburgo.\nIl suo ultimo libro, \"Chiunque tu sia. Con Ges\u00f9 a passo d'asino\" (2005) ripercorre con piglio investigativo la vita di Ges\u00f9 \u201cin umilt\u00e0 a passo d'asino\u201d facendone affiorare, con dirompente realismo, la dimensione pi\u00f9 propriamente umana."}
{"id": "3829699", "revid": "339392", "url": "https://it.wikipedia.org/wiki?curid=3829699", "title": "Gratuito Patrocinio", "text": ""}
{"id": "3829702", "revid": "119388528", "url": "https://it.wikipedia.org/wiki?curid=3829702", "title": "Strade in Islanda", "text": "Di seguito \u00e8 riportato l'elenco delle strade principali in Islanda con il loro numero identificativo. Vengono classificate in:\nLe principali strade di montagna portano i simboli sia delle strade principali che delle strade rurali. Strade che sono in classificazioni differenti a seconda del tratto in esame, sono classificate in funzione della sezione pi\u00f9 lunga o pi\u00f9 importante.\nStrade di montagna.\nLe strade in questa categoria sono caratterizzate dal prefisso \"F\", che deriva dalla parola \"Fjallvegir\", cio\u00e8 \"strada di montagna\" in lingua islandese. Il transito su queste strade \u00e8 riservato a veicoli da fuoristrada."}
{"id": "3829703", "revid": "1543377", "url": "https://it.wikipedia.org/wiki?curid=3829703", "title": "Distretto di Yuracmarca", "text": "Il distretto di Yuracmarca \u00e8 un distretto del Per\u00f9 nella provincia di Huaylas (regione di Ancash) con 1.835 abitanti al censimento 2007 dei quali 487 urbani e 1.348 rurali.\n\u00c8 stato istituito il 9 maggio 1923.\nLocalit\u00e0.\nIl distretto \u00e8 formato dalle seguenti localit\u00e0:"}
{"id": "3829711", "revid": "15756", "url": "https://it.wikipedia.org/wiki?curid=3829711", "title": "Personaggi di Pretty Little Liars", "text": "Questa voce contiene un elenco dei personaggi presenti nella serie televisiva Pretty Little Liars.\nPersonaggi principali.\nAria Marie Montgomery.\n(Stagioni 1-7), interpretata da Lucy Hale e doppiata da Letizia Ciampa.Aria rappresenta l'anima alternativa ed artistica del gruppo di amiche, ma dopo la scomparsa di Alison si trasferir\u00e0 per un anno sabbatico. Tornata a Rosewood dall'Islanda, si sentir\u00e0 come un'estranea nella sua stessa citt\u00e0, rimanendo sorpresa dai numerosi cambiamenti avvenuti. Aria Marie serba ancora rancore nei confronti del padre per aver tradito sua madre con una sua studentessa, Meredith. \u00c8 grazie a lei che il vecchio gruppo riesce a ricostituirsi, ma purtroppo tutti nascondono un segreto che non si pu\u00f2 confessare neanche alle amiche. Si innamora di Ezra Fitz, un suo professore, conosciuto in un pub poco prima dell'inizio della scuola. Poi vive un breve flirt con Jason, il fratello di Alison, che non comprometter\u00e0, tuttavia, la sua storia con Ezra, resa pubblica alla fine della seconda stagione, con la disapprovazione e la rabbia dei genitori di Aria. Nell'ultima puntata della terza stagione, per\u00f2, Aria chiuder\u00e0 la relazione con Ezra, per poi tornarci insieme a met\u00e0 della quarta stagione. Successivamente Aria scopre che Ezra stava scrivendo un libro sulla storia di Alison e che l'ha usata solo per ottenere informazioni. Schifata, lascia Ezra, il quale, nel frattempo, perde il proprio lavoro di insegnante. Tuttavia, si rimettono di nuovo insieme dopo che, a New York, Ezra si fa ferire da \"A\" per proteggere le ragazze. Nella quinta stagione, Aria uccide Shana Fring (membro dell'A team) dopo che questa ha tentato di fare del male alle amiche in un teatro di New York. Per ottenere informazioni su Bethany Young, Aria inizia a fare del volontariato al Radley Sanitarium. Qui fa la conoscenza di Big Shonda, amica di Bethany, dalla quale scopre che la Young e la madre di Alison si conoscevano. Convinta di doversi allontanare da Alison, le ragazze sono convinte che l'ex amica sia la misteriosa \"A\". Tuttavia, Mona viene uccisa da BigA prima di poter rivelare la sua teoria. Nel finale della quinta stagione, Aria verr\u00e0 rapita con le amiche e rinchiusa nella prigione sotterranea di BigA, dalla quale riuscir\u00e0 a scappare, traumatizzata, all'inizio della sesta stagione. Uscita dalle grinfie di \"A\", Aria tenta di scaricare la propria paura su Andrew Campbell accusandolo di essere \"A\". Successivamente, si dedica all'hobby della fotografia e far\u00e0 amicizia con un ragazzo di nome Clark. Nella seconda parte della settima stagione, passati cinque anni, lei ricomincia la sua relazione con Ezra, arrivando addirittura alla proposta di matrimonio. In seguito per\u00f2 si scopre che Nicole Gordon, ex promessa sposa di Ezra, scomparsa durante una spedizione, in realt\u00e0 \u00e8 viva. Nonostante la volont\u00e0 di Nicole di continuare la storia con Ezra, quest'ultimo non pensa nemmeno per un secondo di lasciare Aria. Alla fine della settima stagione Aria scopre di non poter aver figli e per questo non vuole sposarsi. Ezra per\u00f2 le fa capire che ci sono altri modi per avere una famiglia, cos\u00ec finalmente si sposano e Aria confida alle amiche che non appena torneranno dalla luna di miele, lei ed Ezra, si recheranno in un'agenzia per le adozioni.\nSpencer Hastings.\n(Stagioni 1-7), interpretata da Troian Bellisario e doppiata da Letizia Scifoni.Spencer \u00e8 una ragazza ambiziosa, competitiva ed intelligente, l'unica del gruppo in grado di tener testa ad Alison. Dopo la scomparsa di quest'ultima, diventa di fatto la leader del gruppo di amiche. Durante la prima stagione bacia il ragazzo di sua sorella Melissa, Wren Kingston. Per questo motivo, i due si lasceranno. In seguito, si scopre che tempo prima aveva baciato anche il marito di Melissa, ovvero Ian Thomas, il quale aveva avuto una breve relazione con Alison. Dalla fine della prima stagione ha una relazione con Toby Cavanaugh. Nella terza stagione viene rinchiusa al Radley, poich\u00e9 viene ritrovata in mezzo al bosco sporca di sangue, convinta di aver trovato il cadavere di Toby. Inoltre era entrata a far parte del A-team come infiltrata per scoprire l'identit\u00e0 di BigA e controllare Toby. Il giorno della scomparsa di Alison, sotto l'effetto di droga, litiga con l'amica, poich\u00e9 Alison vuole raccontare a Melissa di averla vista mentre baciava Ian. La lite si fa pi\u00f9 accesa e Spencer cerca quasi di uccidere Alison con una pala. Alison scopre per\u00f2 le pillole e la perdona. Durante la quinta stagione, i suoi genitori si separano, mentre Melissa si trasferisce a Londra con Wren. Sempre nella stessa stagione, viene arrestata per l'omicidio di Bethany Young, ma, tempo dopo sar\u00e0 poi rilasciata su cauzione. Nel finale della quinta stagione, sar\u00e0 rapita con le altre ragazze da BigA e verr\u00e0 rinchiusa nella sua casa-prigione sotterranea chiamata \"DollHouse\", dove sar\u00e0 torturata e costretta a veder soffrire le sue amiche. Un mese dopo, per\u00f2, riusciranno a scappare. Dopo questa terribile esperienza Spencer afferma di conoscere il nome di A: Charles. Nella sesta stagione, stressata e traumatizzata dall'esperienza nella DollHouse, diventer\u00e0 ancora dipendente dalle droghe, ma grazie a preziosi consigli riesce ad uscirne. Nella seconda parte della sesta stagione Spencer ha una relazione con Caleb Rivers, ex fidanzato di Hanna Marin; ma a causa del ritorno di fiamma tra Hanna e Caleb si lasciano.\nNel summer finale della settima stagione scopriamo che \u00e8 sorella biologica di Charles/Charlotte ed \u00e8 figlia di Mary Drake, ed \u00e8 stata adottata dagli Hastings. Poi Spencer intraprende una relazione con il detective Furey, ma durer\u00e0 poco visto che lui si deve occupare del caso della morte di Elliot Rollins/Archer Dunhill nel quale lei \u00e8 fin troppo coinvolta.\nInoltre nella settima stagione si scopre che ha una sorella gemella, Alex Drake, che la rinchiude, insieme ad Ezra, nei sotterranei della casa costruita per lei da Toby. Grazie alle sue capacit\u00e0 e all'arrivo delle amiche, sia lei che Ezra, riescono a fuggire e Alex viene presa. Alla fine riprende la relazione con Toby, ragazzo del quale \u00e8 sempre stata innamorata.\nHanna Marin.\n(Stagioni 1-7), interpretata da Ashley Benson e doppiata da Gemma DonatiDa cicciottella compatita dalle amiche e snobbata da tutti, a reginetta del ballo, Hanna riesce sempre ad ottenere quello che vuole, nonostante la sua situazione familiare non sia delle migliori. Nonostante il carattere da \"diva\" appassionata di moda, Hanna non \u00e8 affatto una ragazza superficiale, anzi prova sentimenti molto profondi per le persone a cui vuol bene. Inizialmente fidanzata con Sean, diventer\u00e0 popolare grazie alla nuova amica, Mona Vanderwaal, con la quale inizier\u00e0 a rubare nei negozi. Nella prima stagione viene investita in macchina da \"A\". Conosce Caleb, un ragazzo nuovo appena arrivato in citt\u00e0, con il quale instaura una relazione duratura e profonda. Sempre in questa stagione, dovr\u00e0 affrontare i problemi finanziari della madre a causa del divorzio. Nelle stagioni successive, instaura una forte amicizia con Lucas. Quando scoprir\u00e0 che Mona \u00e8 \"A\", rimarr\u00e0 sconvolta e scoppier\u00e0 a piangere. Nelle stagioni successive si finger\u00e0 per breve tempo Red Coat in modo da far confessare a Spencer la sua adesione all'A Team. Nella quarta stagione, la madre di Hanna viene arrestata per l'omicidio del detective Darren Wilden, rischiando la pena di morte. Tuttavia, dopo mesi di carcere, Mona, nel tentativo di tornare amica di Hanna, si prede la colpa dell'omicidio. Sempre nella quarta stagione ha una breve relazione con Travis, il ragazzo che l'ha aiutata a scagionare la madre dall'omicidio di Wilden. Si lasciano dopo che Hanna comprende di essere ancora innamorata di Caleb, ritornato da Ravenswood e sconvolta dall'esperienza sovrannaturale vissuta. Dopo il ritorno di Alison, nella quinta stagione, decide di cambiare look per non somigliare a lei. Capisce per\u00f2 di non potersi fidare della ragazza e insieme alle altre se ne allontaner\u00e0. A met\u00e0 della quinta stagione, Mona verr\u00e0 uccisa da BigA in maniera cruenta; Hanna, disperata, si sente in colpa per aver dubitato di lei. Insieme ad Alison, verr\u00e0 incastrata per l'omicidio di Mona. Durante il trasferimento verso un nuovo carcere, viene rapita insieme ad Aria, Spencer ed Emily da BigA e rinchiusa nella sua casa-prigione chiamata DollHouse. Dopo un mese di prigionia e torture violentissime, Hanna, le amiche e Mona (che si scopre essere viva), riescono a scappare. Tornata in societ\u00e0, Hanna distrugge la propria camera e rafforza il rapporto con Caleb. Inoltre, cerca di difendere Mona dalle grinfie della sua ex amica Lesli Stone. Dopo la scoperta di A, Hanna si trasferir\u00e0 a New York per studiare insieme a Caleb. Nella settima stagione lei si riavvicina a Caleb, nonostante lui fosse ancora con Spencer; sar\u00e0 proprio lei la causa della rottura. Infine si sposa con Caleb in segreto e a fine stagione scopre di essere incinta.\nEmily Fields.\n(Stagioni 1-7), interpretata da Shay Mitchell e doppiata da Chiara Gioncardi.Emily, nuotatrice dal carattere dolce, timido e sensibile, era la persona pi\u00f9 vicino a Alison prima della sua scomparsa, ed era anche innamorata di lei. All'inizio della prima stagione, scopre di essere lesbica quando si innamora della nuova vicina di casa, Maya St Germain. Non \u00e8 facile ammettere la propria natura, ma Emily viene ben accettata dalla famiglia e dagli amici, anche se inizialmente la madre si mostrer\u00e0 contraria alla sua omosessualit\u00e0. Sempre in questo periodo fa amicizia anche con Toby, il fratellastro di Jenna Marshall, anche se lei e le sue amiche, in un primo momento, manifestarono nei suoi confronti una certa diffidenza. Nel frattempo Maya viene beccata dalla madre con della droga, ed viene inviata in un centro di Rehab. Tornata a Rosewood, Maya scapper\u00e0 di nuovo. Dopo aver scoperto che Mona \u00e8 A, Emily viene accolta dalla madre in lacrime che annuncia il ritrovamento del cadavere di Maya. Nella terza stagione, Emily \u00e8 ancora sconvolta per la morte di Maya, ma poi inizia ad avere una relazione con la sua compagna di squadra di nuoto, Paige McCullers. A causa di un incidente Emily non pu\u00f2 pi\u00f9 continuare a nuotare. Emily lascia Paige perch\u00e9 non riesce pi\u00f9 a fidarsi di lei, dato che quest'ultima aveva confessato alla polizia che Alison \u00e8 ancora viva. Nella quinta stagione Emily prova ancora sentimenti per Alison, ma poich\u00e9 la ragazza nasconde ancora dei segreti decide di lasciarla e si rimette con Paige. Dopo essere scappata dalla DollHouse di A, Emily stringe un forte legame con Sara Harvey, una ragazza che era tenuta prigioniera da A insieme a lei. Nella settima stagione lavora al Radley e inizia a frequentare una pasticcera che per\u00f2 lascer\u00e0 a causa dei troppi segreti che deve nasconderle. In seguito le viene offerto un posto come allenatrice di nuoto nel suo vecchio liceo, posto che viene offerto anche a Paige, che ritorna temporaneamente a Rosewood. Dopo un ritorno di fiamma tra le due, Paige parte per un lavoro in una prestigiosa universit\u00e0. Emily si riavviciner\u00e0 ad Alison e non appena scopre che quest'ultima \u00e8 incinta decide di aiutarla. Poi si scopre che il bambino che porta in grembo Alison in realt\u00e0 \u00e8 di Emily, infatti Eliott Rollins ha fatto impiantare gli ovuli di Emily in Alison. Dopo la nascita delle bambine, Lily e Grace, Alison fa la proposta ad Emily e lei accetta.\n- A - Mona Vanderwaal - Charlotte DiLaurentis - Alex Drake.\nInterpretata da Janel Parrish (stagioni 1-2) e Vanessa Ray (stagioni 3-6) \u00e8 l'antagonista principale della serie. Appare come una figura misteriosa, solitamente con addosso completi neri; minaccia le protagoniste inviando loro dei messaggi anonimi, firmati appunto -A. La prima A colpisce le ragazze usando i loro punti deboli e svelando i loro segreti pi\u00f9 profondi. La seconda, invece riduce i messaggi minatori ma passa ai dati di fatto mettendo pi\u00f9 volte a rischio la vita delle ragazze. La terza A si firma come A.D e ci\u00f2 fa pensare si tratti di Elliot Rollins, il cui vero nome \u00e8 Archer Dunhill, ma essendo morto a causa di Hanna \u00e8 molto improbabile che si tratti di lui, anche se niente \u00e8 mai come sembra. Si scoprir\u00e0 che A.D. non \u00e8 altri che Alex Drake, gemella di Spencer.\nEzra \"Fitz\"Fitzgerald.\n(Stagioni 1-7), interpretato da Ian Harding e doppiato da Francesco Venditti.\nEzra Fitz \u00e8 un ragazzo di 25 anni di famiglia ricca e benestante che si trasferisce a Rosewood poich\u00e9 ottiene il lavoro di insegnante di letteratura presso la scuola superiore della cittadina. Nei primi giorni di settembre del 2009, conosce in un pub, Aria Montgomery innamorandosi di lei e baciandola poco dopo. Tuttavia, iniziata la scuola, Aria capisce che l'uomo \u00e8 un suo insegnante e che questo complica notevolmente la loro relazione. Nella seconda stagione, Ezra confessa ai genitori di Aria della loro relazione, scatenando l'ira di Ella e Byron che vogliono denunciarlo. Tuttavia, mentre la madre sembra, dopo un po', accettare la storia, il padre far\u00e0 di tutto per cacciare Ezra da Rosewood. Nel finale della quarta stagione, Ezra sembra essere A, ma in realt\u00e0 sta semplicemente spiando le ragazze da anni per poter scrivere un romanzo Thriller e scoprire l'identit\u00e0 del killer per proteggere Aria. La ragazza, sentendosi usata, lascia l'uomo. Tuttavia, nel fatal finale, quando Shana si rivela essere uno degli A, Ezra corre a New York e, nel tentativo di proteggere le ragazze, viene ferito allo stomaco. Ripresosi e tornato a Rosewood, Ezra si rimette con Aria. Nel finale della quinta stagione, aiuta Caleb e Alison a cercare le ragazze, rapite da A e condotte nella DollHouse. Ezra e Aria a un certo punto si lasciano, Ezra conosce Nicole, amica di Emily, si fidanzano partendo per la Thailandia per un'operazione umanitaria. Nel frattempo la scomparsa di Nicole induce le nostre protagoniste a ipotizzare che sia morta. Dopo 5 anni in cui le Liars sono state lontane da Rosewood, queste tornano. Si presenta cos\u00ec un'occasione che riavviciner\u00e0 Aria ed Ezra, ovvero la scrittura di un libro. Cos\u00ec Ezra e Aria si fidanzano nuovamente e Ezra le fa proposta di matrimonio, alla quale Aria decide di accettare. Quasi contemporaneamente per\u00f2 Nicole viene ritrovata creando delle complicazioni nella loro relazione. Nonostante questo Ezra non intende lasciare Aria, e, dopo aver spiegato la situazione a Nicole, torna da Aria. Il giorno prima delle nozze per\u00f2 viene rapito da Alex Drake, sorella gemella di Spencer. Alex ha anche rapito Spencer rinchiudendoli nella casa costruita da Toby. Fortunatamente i due riescono a fuggire, cos\u00ec lui ed Aria finalmente si sposano. A fine stagione si scopre che lui ed Aria hanno deciso di adottare un bambino.\nMona Vanderwaal.\n(Stagioni 1-7), interpretata da Janel Parrish e doppiata da Joy Saltarelli. Amica di Hanna, da subito, dopo la scomparsa di Alison, ha sempre covato un grandissimo rancore per Alison, che la prendeva in giro chiamandola \"Mona la perdente\". Nella seconda stagione aiuter\u00e0 Emily a rientrare nella squadra di nuoto iniziando a ricevere messaggi da A. Nel finale della seconda serie si scopre essere lei A. Mona, successivamente, ritenuta pazza, viene rinchiusa al Radley Sanitarium: qui viene visitata da qualcuno che indossa un cappotto rosso, che si presume le rubi il ruolo di A diventando cos\u00ec la seconda A. Si allea con Toby, che voleva proteggere Spencer e scoprire la verit\u00e0 sulla morte della madre, e successivamente anche con Spencer. Mona aveva lo scopo di scoprire chi fosse la seconda A, ma la sua indagine fallisce, venendo rinchiusa con le ragazze in una baita che viene incendiata. Viene salvata dal Cappotto Rosso, convinta che quella figura fosse Alison. Nella quinta stagione, in seguito al ritorno di Alison, cerca di creare un gruppo per contrastarla reclutando tutte le persone che un tempo erano state ferite e prese in giro da lei; tuttavia Alison riesce a portare tutti dalla sua parte. Mona si allea con le ragazze, stanche dalle bugie di Alison, e, insieme a Spencer, scopre che Alison conosceva Bethany Young. Ma, nel momento in cui pensa di aver vinto contro Alison, Mona viene uccisa da A. Si scopre poi che in realt\u00e0 Mona aveva un piano: fare finta di morire per far credere ad A di essere dalla sua parte, in modo tale da smascherarlo. Si scopre poi nel season finale della quinta stagione che non \u00e8 mai morta, ma A, scoprendo il suo piano, l'ha rapita per tenerla rinchiusa nella sua casa delle bambole, obbligandola a fare finta di essere Alison. Nella sesta stagione, si scopre che Mona sta coprendo l'amica Lesli Stone, la quale \u00e8 stata compagna di stanza di Bethany Young al Radley.\nAlison Lauren DiLaurentis.\n(Stagioni 1-7), interpretata da Sasha Pieterse e doppiata da Valentina Favazza.\u00c8 passato un anno dalla sua scomparsa, ma Alison \u00e8 pi\u00f9 che mai presente nella vita dalle sue amiche. I messaggi di A rivelano segreti di cui solo Alison era a conoscenza ed \u00e8 proprio questo che porta le sue amiche a credere che sia ancora viva. Alison era perseguitata da qualcuno, per cui, allo scopo di scoprire l'identit\u00e0 del suo stalker inodossava una parrucca nera fingendosi essere una ragazza di nome Vivian Darkbloom. Nel primo episodio della terza stagione, la sua salma viene trafugata e gli oggetti contenuti in essa spediti alle ragazze da A. Nella puntata finale che chiude la terza stagione, si scopre che, probabilmente, \u00e8 ancora viva, ma resta ancora da scoprire se sia lei la ragazza misteriosa dal cappotto rosso probabilmente a capo dell'A-Team. Nel Summer Finale della quarta stagione si scopre che esistono due Red Coat e che quella buona \u00e8 Alison (aiutata da CeCe). Alison cerca di aiutare le amiche, mentre l'altro \u00e8 BigA. Nel tredicesimo episodio della quarta stagione, le ragazze parlano con Alison, la quale confessa di voler tornare a casa e di avere paura di qualcuno. Viene ritrovata dalle amiche a New York e racconta quello che \u00e8 successo la notte della sua scomparsa: dopo aver incontrato Ian, Ezra, aver litigato con Spencer, poi incontrato Jenna e Garrett, e infine Byron, torna a casa credendo di aver sconfitto il desiderio omicida di A. Tuttavia, l'assassino la colpisce alla testa con una pietra sotto gli occhi della madre Jessica, la quale la seppellisce per proteggere A; la ragazza era per\u00f2 ancora viva. Viene salvata da Carla Grunwald, una sensitiva di Ravenswood. Mentre la Grunwald la stava portando in ospedale, Alison fugge e incontra Mona. Questa la port\u00f2 in un motel convincendola che la cosa migliore da fare era fuggire e fingersi morta. Due anni dopo, Alison decide di tornare a Rosewood raccontando alla polizia di essere stata rapita e di essere scappata dal suo rapitore. Nel Fatal Finale della quinta stagione, Alison si sottopone alla macchina della verit\u00e0 incastrando Spencer per l'omicidio di Bethany; inoltre rimane quasi compiaciuta alla notizia della morte di Mona Vanderwaal, per cui verr\u00e0 dichiarata colpevole, arrestata e rinchiusa in carcere. Dopo che la polizia di Rosewood viene a conoscenza del rapimento delle liars e della finta morte di Mona, anch'essa rapita da A, Alison viene scagionata, ed insieme a Ezra, Caleb e Toby si impegna per liberare le sue amiche. Nella sesta stagione scopre di avere un altro fratello, Charles, il quale si rivela essere BigA, ed \u00e8, inoltre, \u00e8 la prima a scoprirne l'identit\u00e0 durante il ballo di fine anno. Poi per\u00f2 scoprir\u00e0 che Charles \u00e8 Cece Drake, ovvero sua sorella, Charlotte Drake. Nella settima stagione scopre di essere incinta. All'inizio \u00e8 convinta che sia di Archer Dunhill, ma successivamente scoprir\u00e0 che A.D. ha rubato gli ovuli che Emily aveva donato e li ha impiantati dentro di lei mentre era al Welby. Alison confessa i suoi sentimenti per Emily, dopo essere stata incoraggiata da Paige, e le due iniziano una relazione. Un anno dopo Alison ed Emily hanno due gemelline, e Alison chieder\u00e0 ad Emily di sposarla, e lei accetter\u00e0.\nCaleb Rivers.\n(Stagioni 1-7), interpretato da Tyler Blackburn e doppiato da Daniele Raffaeli.\nCaleb Rivers \u00e8 un nuovo ragazzo appena trasferitosi a Rosewood. Ragazzo di strada e apparentemente sbandato, comincer\u00e0 sin da subito a mostrare interesse verso Hanna. Caleb \u00e8 un bravo esperto di informatica e per questo verr\u00e0 assunto da Emily al fine di hackerare il cellulare di Hanna, in modo da poter comunicare con Maya mentre questa \u00e8 in Rehab. Hanna inizia a stringere un forte interesse per il ragazzo e prega Lucas di offrirgli un riparo. Successivamente, Hanna e Caleb si baciano e, accampati nel bosco, perdono la verginit\u00e0. Inizialmente Caleb non sembra essere molto simpatico alla madre di Hanna, tuttavia si guadagna la sua fiducia. Verso la fine della stagione, Hanna scopre che Caleb era stato assunto da Jenna e l'aveva solo usata per cercare una chiave per la cieca. Hanna lascia Caleb ma poco dopo si rimetteranno insieme. Nella terza stagione, Caleb salver\u00e0 Emily quando sar\u00e0 minacciata da Nate St Germain, assassino di Maya, nella torre del faro. Inoltre, Hanna aiuta Caleb a farlo ritrovare con suo padre. Quando nella quarta stagione la madre di Hanna sar\u00e0 arrestata per omicidio, Caleb protegger\u00e0 la ragazza e veglier\u00e0 su di lei. Nel finale della quinta stagione si mobilita per cercare le ragazze rapite da A insieme ad Ezra, Toby ed Alison. Una volta liberate le ragazze, Caleb promette ad Hanna di starle pi\u00f9 vicino. Nella sesta stagione dopo un breve distacco fra i due, Caleb decide di cercare lavoro e casa a new york per poter vivere in tranquillit\u00e0 con Hanna.\nToby Tobias Cavanaugh.\n(Stagioni 1-7), interpretato da Keegan Allen e doppiato da Alessio Nissolino.Toby Cavanaugh \u00e8 il fratellastro di Jenna Marshall. Minacciato da Alison si prende la colpa per l'incidente che ha reso cieca sua sorella, per cui passer\u00e0 un anno in riformatorio. Tornato a scuola, cerca di avvicinarsi a Emily, con la quale scopre di avere molte cose in comune, ma la situazione si complica quando tenta di rivelarle la verit\u00e0 sul suo coinvolgimento nei fatti dell'estate scorsa e, frainteso, Emily scappa ferendosi alla testa. Dalle quattro ragazze viene accusato di aver ucciso Alison DiLaurentis, accuse che cadono per insufficienza di prove. Verso la fine della prima stagione si lega sentimentalmente al suo tutor in francese, Spencer. Nel dodicesimo episodio della terza stagione, si scopre che Toby era entrato nell'A Team, ma solo per scoprire l'identit\u00e0 di A e per proteggere dall'interno, sia Spencer che le sue amiche. Inoltre inizia ad indagare sulla morte della madre, paziente al Radley, scoprendo che un altro paziente era insieme a lei il giorno in cui sua madre si butt\u00f2 da una finestra. Verso la fine della terza stagione, Spencer crede di aver trovato nel bosco il cadavere di Toby, ma in realt\u00e0 \u00e8 una trappola di A, in quanto il ragazzo sta bene ed \u00e8 vivo. Nella quinta stagione, Toby diventa un poliziotto e questo causer\u00e0 non poche tensioni con Spencer. Sar\u00e0 molto contento di riabbracciare la ragazza quando questa riesce a fuggire dalla DollHouse di A.\nJenna Marshall.\n(Stagioni 1-5, 7), interpretata da Tammin Sursok e doppiata da Giulia Catania.\u00c8 sorellastra e coetanea di Toby Cavanaugh. Ha perso la vista in un incidente causato da Alison, Aria, Spencer, Hanna ed Emily, le quali hanno gettato un petardo nel suo garage causando un incendio che l'ha accecata. In passato, ha obbligato suo fratello ad intraprendere una relazione sessuale clandestina, conclusa dopo che Alison la scopre. Ha avuto una travagliata storia con l'agente di polizia Garrett Reynolds, condividendo con lui un segreto sulla notte della scomparsa di Alison, e ha avuto una relazione con Noel Khan. Alla fine della seconda stagione, si sottopone ad un intervento per recuperare la vista, fingendo, per\u00f2, che l'operazione non sia andata a buon fine, nonostante l'abbia riacquistata. Viene scoperta dalle ragazze e cercher\u00e0 di convincerle a non rendere pubblica la notizia, temendo per la sua incolumit\u00e0. Sar\u00e0 lei stessa a rivelare di aver riacquistato la vista. Sembra avere una relazione con Shana e insieme a lei aiuta il detective Wilden, precedentemente investito da Ashley Marin (la madre di Hanna), a riprendersi. Nella quarta stagione riperder\u00e0 la vista. Dopo la morte di Shana a New York, Jenna fa amicizia con Sidney Driscoll, una ragazza fisicamente molto simile a lei. Decider\u00e0 poi di diventare amica di Alison, in quanto non vuole ripetere l'errore fatto in precedenza, rifiutando la sua amicizia.\nPersonaggi legati a Spencer Hastings.\nNella settima stagione si scopre essere padre anche di Alex Drake, sorella gemella di Spencer, entrambe avute da Mary Drake.\nMadre biologica di Spencer e di Charlotte. Viene rinchiusa al Radley, dove da alla luce due figlie. Nella settima stagione si scopre essere la madre biologica di Spencer.\nSorella di Spencer da parte della madre.\nGemella di Spencer, assume l'identit\u00e0 di A.D. per vendicarsi della morte della sorellastra Charlotte."}
{"id": "3829721", "revid": "131358", "url": "https://it.wikipedia.org/wiki?curid=3829721", "title": "Bogdan Dotchev", "text": ""}
{"id": "3829738", "revid": "599013", "url": "https://it.wikipedia.org/wiki?curid=3829738", "title": "Ibra K\u00e9b\u00e9", "text": "Caratteristiche tecniche.\nTerzino sinistro, pu\u00f2 svolgere anche il ruolo di difensore centrale o quello di mediano.\nCarriera.\nHa giocato per buona parte della sua carriera in Russia.Si \u00e8 ritirato nel 2015."}
{"id": "3829749", "revid": "767487", "url": "https://it.wikipedia.org/wiki?curid=3829749", "title": "Od\u0159epsy", "text": "Od\u0159epsy \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829751", "revid": "287204", "url": "https://it.wikipedia.org/wiki?curid=3829751", "title": "Odrepsy", "text": ""}
{"id": "3829753", "revid": "767487", "url": "https://it.wikipedia.org/wiki?curid=3829753", "title": "Ok\u0159\u00ednek", "text": "Ok\u0159\u00ednek \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829754", "revid": "287204", "url": "https://it.wikipedia.org/wiki?curid=3829754", "title": "Okrinek", "text": ""}
{"id": "3829757", "revid": "729019", "url": "https://it.wikipedia.org/wiki?curid=3829757", "title": "Isola Roti", "text": "L'isola Roti (\"Pulau Rote\" in indonesiano) \u00e8 un'isola dell'Indonesia.\nGeografia.\nL'isola Roti appartiene alla provincia di Nusa Tenggara Orientale che occupa la parte pi\u00f9 orientale delle Piccole Isole della Sonda. Le coste raggiungono una lunghezza totale di circa 291\u00a0km e con una superficie di 1.226\u00a0km\u00b2 l'isola si colloca al 285\u00ba posto tra isole pi\u00f9 grandi del mondo.\n Roti si trova tra il mare di Savu a nord e il mar di Timor a sud. Dista 170\u00a0km dalla costa australiana e 170\u00a0km dalle isole Ashmore e Cartier. A ovest dell'isola si trovano la pi\u00f9 piccola Savu e l'isola Sumba. A soli 14\u00a0km a sud si trova infine la disabitata isola Dana che \u00e8 la pi\u00f9 meridionale dell'intera nazione. Il centro principale di Roti \u00e8 la citt\u00e0 di Baa."}
{"id": "3829762", "revid": "287204", "url": "https://it.wikipedia.org/wiki?curid=3829762", "title": "Opo\u010dnice", "text": "Opo\u010dnice \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829763", "revid": "287204", "url": "https://it.wikipedia.org/wiki?curid=3829763", "title": "Opocnice", "text": ""}
{"id": "3829767", "revid": "2091899", "url": "https://it.wikipedia.org/wiki?curid=3829767", "title": "Julien Dupr\u00e9", "text": "Fu uno dei principali esponenti del realismo francese nel XIX secolo.\nIl suo lavoro, insieme a quello di Breton e Millet, esercit\u00f2 una grande influenza sullo sviluppo della tematica agraria del realismo socialista, in particolare in Unione Sovietica e nella Repubblica popolare cinese.\nBiografia.\nFiglio del gioielliere Jean Dupr\u00e9 e di Pauline Bouillie, ha iniziato la sua vita adulta come impiegato in un negozio di merletti prima di entrare nel negozio di gioielli della sua famiglia.\nIl 2 gennaio del 1870 la dittatura di Napoleone III, divenne una monarchia costituzionale. Otto mesi dopo, il 19 luglio, la Francia dichiara guerra alla Prussia e inizia la guerra franco-prussiana (1870-1871). Tra il 9 e il 18 settembre, le truppe prussiane circondano la capitale francese. Con l'assedio di Parigi, i Dupr\u00e9 furono costretti a chiudere la bottega e Julien inizi\u00f2 a frequentare i corsi serali alla Scuola di Arti Decorative. Attraverso queste classi ha avuto accesso a L'\u00c9cole des Beaux-Arts.\nA l'Ecole studi\u00f2 con Isidore Pils (1813 - 1875) e Henri Lehmann (1814 - 1882).\nRealismo rurale.\nA met\u00e0 del 1870 viaggi\u00f2 in Piccardia, e divenne un allievo del pittore naturalista del genere rurale, Laug\u00e9e D\u00e9sir\u00e9-Fran\u00e7ois (1823 - 1896), di cui avrebbe sposato la figlia, Marie Francoise Eleonore, nel 1876, l'anno in cui espose il suo primo dipinto al Salone di Parigi.\nSi stabilirono per lungo tempo al numero 20 sul Boulevard Flandrin, nel XVI settore di Parigi, ma era solito lasciare spesso il suo studio per dipingere la natura all'aperto, in campagna.\nAccuratissimo osservatore del paesaggio e della vita dei contadini nella campagna della Normandia e della Bretagna, come Jean-Fran\u00e7ois Millet, William-Adolphe Bouguereau e Jules Breton, Dupr\u00e9 fu uno dei migliori pittori di animali del suo tempo.\n\u00c8 ancora oggi molto conosciuto negli Stati Uniti d'America, anche pi\u00f9 che in Europa, infatti molti dei suoi dipinti si trovano in musei americani. Espose al Salone di Parigi regolarmente fino alla sua morte e ricevette la medaglia d'oro all'Esposizione Universale di Parigi del 1889 e la Legion d'onore nel 1892."}
{"id": "3829770", "revid": "1305772", "url": "https://it.wikipedia.org/wiki?curid=3829770", "title": "Opolany", "text": "Opolany \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829773", "revid": "7336", "url": "https://it.wikipedia.org/wiki?curid=3829773", "title": "Maraca", "text": ""}
{"id": "3829791", "revid": "1305772", "url": "https://it.wikipedia.org/wiki?curid=3829791", "title": "Ose\u010dek", "text": "Ose\u010dek \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829792", "revid": "287204", "url": "https://it.wikipedia.org/wiki?curid=3829792", "title": "Osecek", "text": ""}
{"id": "3829798", "revid": "300067", "url": "https://it.wikipedia.org/wiki?curid=3829798", "title": "Anselmo L\u00f3pez", "text": "Carriera.\nMilit\u00f2 nell'Espa\u00f1ol di Barcellona, con cui vinse il titolo di campione di Catalogna nel 1932. Allener\u00e0 poi la squadra nel 1940-1941. Tra il 1947 ed il 1950 ha allenato la nazionale spagnola; in precedenza aveva guidato il Real Madrid.\nHa presieduto la Federazione cestistica della Spagna (FEB) dal 1966 al 1971 ed \u00e8 stato Segretario Generale del Comitato Olimpico spagnolo dal 1971 al 1986. \u00c8 stato a capo della delegazione spagnola in occasione di quattro edizioni dei Giochi olimpici (dal 1968 al 1980).\nAnselmo L\u00f3pez \u00e8 considerato il \"Padre del minibasket\", avendolo lanciato in Spagna all'inizio degli anni sessanta."}
{"id": "3829800", "revid": "287204", "url": "https://it.wikipedia.org/wiki?curid=3829800", "title": "Anselmo Lopez", "text": ""}
{"id": "3829801", "revid": "1305772", "url": "https://it.wikipedia.org/wiki?curid=3829801", "title": "Osko\u0159\u00ednek", "text": "Osko\u0159\u00ednek \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829803", "revid": "287204", "url": "https://it.wikipedia.org/wiki?curid=3829803", "title": "Oskorinek", "text": ""}
{"id": "3829808", "revid": "228587", "url": "https://it.wikipedia.org/wiki?curid=3829808", "title": "Point Blank", "text": ""}
{"id": "3829814", "revid": "339392", "url": "https://it.wikipedia.org/wiki?curid=3829814", "title": "Aleksands Semionov", "text": ""}
{"id": "3829815", "revid": "110157", "url": "https://it.wikipedia.org/wiki?curid=3829815", "title": "Ostr\u00e1", "text": "Ostr\u00e1 \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829816", "revid": "697352", "url": "https://it.wikipedia.org/wiki?curid=3829816", "title": "Aleksandr Michajlovi\u010d Sem\u00ebnov", "text": "Biografia.\nAleksandr Michajlovi\u010d Sem\u00ebnov nacque il 18 febbraio 1922 presso Tor\u017eok, in Russia. Nel 1940 si diplom\u00f2 nella scuola d'arte di Leningrado. Nel 1941, dopo l'attacco della Germania nazista, combatt\u00e9 nell'Armata Rossa, partecipando alla difesa di Leningrado e in tutte le successive campagne della \u00abGrande Guerra Patriottica\u00bb.\nDal 1954 partecip\u00f2 alle mostre degli artisti di Leningrado. Nel 1957 divenne membro dell'Unione degli Artisti di Leningrado e dipinse paesaggi, ritratti, dipinti di genere, schizzi dal vero. \u00c8 meglio conosciuto per i suoi paesaggi di Leningrado, cos\u00ec come delle antiche citt\u00e0 russe Tor\u017eok, Rostov Velikij, Staraja Ladoga, Jaroslavl' e altre.\nNel 1970 partecip\u00f2 a mostre di arte contemporanea sovietica in Giappone; negli anni Ottanta espose in Francia, in Gran Bretagna, negli Stati Uniti, in Italia, in Norvegia, in Germania e in altri paesi.\nAleksandr Sem\u00ebnov mor\u00ec il 23 giugno 1984, a 63 anni, nel villaggio di Dajmi\u0161\u010de, presso Leningrado, dove lavor\u00f2 negli ultimi anni della sua vita. Le sue opere si trovano in musei d'arte e in numerose collezioni private russe, europee, americane e giapponesi."}
{"id": "3829823", "revid": "767487", "url": "https://it.wikipedia.org/wiki?curid=3829823", "title": "P\u00e1tek", "text": "P\u00e1tek \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829825", "revid": "287204", "url": "https://it.wikipedia.org/wiki?curid=3829825", "title": "Patek", "text": ""}
{"id": "3829833", "revid": "729019", "url": "https://it.wikipedia.org/wiki?curid=3829833", "title": "Stazione di Clonsilla", "text": "La stazione di Clonsilla \u00e8 una stazione ferroviaria che fornisce servizio a Clonsilla, contea di Dublino, Irlanda. Fu aperta il 1\u00ba settembre 1848. Attualmente le linee che vi passano sono il Western Commuter della Dublin Suburban Rail e la linea 1 della Dublin Area Rapid Transit.\nCaratteristiche.\nSu trova sulla linea di treni pendolari che collegano Dublino a Longford. Il passaggio a livello \u00e8 azionato dalla cabina in cui sono gestiti anche i semafori e gli scambi. La stazione \u00e8 una delle quattro del Western Commuter che sono diventate subito parte della linea dalla sua creazione nel 1981. Le altre sono quelle di Ashtown, Leixlip Louisa Bridge e Maynooth. La stazione fu chiuso al traffico di merci il 17 giugno 1963. Il ponte pedonale della stazione fu trasportato qui da Listowel, non appena fu chiusa la linea e in seguito la stazione del comune in questione. Nel 2000 la stazione fu rinnovata: venne realizzata una nuova costruzione e allungate le banchine."}
{"id": "3829838", "revid": "228587", "url": "https://it.wikipedia.org/wiki?curid=3829838", "title": "Ayla Kell", "text": " \u00c8 conosciuta soprattutto per il ruolo di Payson Keeler in \"Make It or Break It - Giovani campionesse\".\nDurante l'infanzia Kell ha studiato balletto ed ha danzato con l'American Ballet Theatre al Kodak Theatre di Hollywood nei panni di Greta in \"Lo schiaccianoci\". All'et\u00e0 di quindici anni si \u00e8 diplomata presso la Royal Academy of Dance ed ha gareggiato per lo Youth America Grand Prix a New York. Kell \u00e8 inoltre comparsa in numerose campagne pubblicitarie internazionali per la Disney, Sony, Mattel, e Pringles.\nOltre alla danza ed alla recitazione, Ayla Kell \u00e8 una pasticciera certificata."}
{"id": "3829851", "revid": "767487", "url": "https://it.wikipedia.org/wiki?curid=3829851", "title": "The Pixar Story", "text": "The Pixar Story \u00e8 un documentario del 2007 diretto da Leslie Iwerks.\nIl documentario basato sulla storia della Pixar Animation Studios e racconta, attraverso le interviste con i protagonisti delle vicende, la nascita della compagnia, le vicende personali dei suoi fondatori, tra cui il travagliato percorso lavorativo di John Lasseter e la realizzazione del sogno di creare il primo lungometraggio interamente animato al computer, \"Toy Story - Il mondo dei giocattoli\".\nIn Italia il documentario \u00e8 stato incluso nelle edizioni home-video di Wall-E, e in seguito trasmesso in prima TV in seconda serata su Rai 1 il 2 gennaio 2012.\nVicende.\nAll'inizio degli anni ottanta il gruppo che poi avrebbe costituito i Pixar Animation Studios era in realt\u00e0 la divisione computer della LucasFilm. All'epoca la realizzazione di animazioni grafiche era difficile e molto costosa, oltre a richiedere tempi lunghissimi, vista la scarsa velocit\u00e0 dei computer. I cortometraggi in computer grafica si riducevano a semplici dimostrazioni tecnologiche, nella maggior parte dei casi si trattava di loghi animati.\nLa svolta avvenne quando il gruppo della LucasFilm contatt\u00f2 un ex animatore della Disney, John Lasseter, proponendogli di realizzare una vera e propria animazione in computer grafica. Lasseter aveva gi\u00e0 acquisito esperienza con quella tecnica alla Disney, pur non essendo un esperto di computer n\u00e9 di informatica, e il suo obiettivo a lungo termine era la realizzazione di un lungometraggio animato interamente in CGI. Nel realizzare dei personaggi animati si trov\u00f2 di fronte ad un grosso problema: si potevano utilizzare soltanto semplici forme geometriche (cilindri, sfere...), che non gli consentivano di dare al corpo dei personaggi la flessibilit\u00e0 che avrebbe dato loro la maggior parte dell'espressivit\u00e0. Sottopose il problema ai tecnici della Pixar, che in risposta crearono la \"forma a goccia\". Questo oggetto era costituito da una semisfera rivolta verso il basso, sovrastata ad una certa distanza da una semisfera molto pi\u00f9 piccola. Si lasciava al computer il compito di riempire lo spazio vuoto. In questo modo, muovendo le due semisfere l'una rispetto all'altra, l'oggetto si piegava. Lasseter utilizz\u00f2 questa forma per realizzare il corpo di un ibrido e le zampe di un calabrone. Nacque cos\u00ec nel 1984 \"The Adventures of Andr\u00e9 and Wally B.\".\nOltre ad essere il primo cortometraggio in CGI ad avere una vera e propria trama e dei personaggi, \"The Adventures of Andr\u00e9 and Wally B.\" introduceva anche delle importanti innovazioni tecniche. Comparivano infatti per la prima volta il sistema a particelle (che consentiva di animare migliaia di piccoli oggetti contemporaneamente, qui fu utilizzato per le foglie) e la scia di movimento (che faceva s\u00ec che gli oggetti che si muovevano velocemente si sfocassero seguendo il movimento). Presentato al SIGGRAPH del 1984 il corto ebbe un grandissimo successo. In seguito alla fama ottenuta, la computer division della LucasFilm fu acquistata da Steve Jobs, diventando la Pixar.\nTuttavia non si trattava ancora di uno studio di animazione, in quanto lo scopo principale dell'azienda era vendere hardware, e i cortometraggi animati avevano lo scopo di pubblicizzare i computer mostrando le prestazioni che potevano raggiungere, oltre che essere un mezzo per lo sviluppo di nuovi software. Nel 1986 Lasseter, ispirandosi alla lampada appoggiata sulla sua scrivania (una struttura piuttosto semplice), crea il personaggio di Luxo. Ne modifica poi le proporzioni, per creare una lampada \"bambina\", \"Luxo Junior\", che sar\u00e0 il protagonista del cortometraggio omonimo, oltre a diventare successivamente il logo della Pixar. In \"Luxo Junior\" le due lampade, genitore e figlio, sono animate in una scena di vita quotidiana. Dal punto di vista tecnico \u00e8 notevole l'algoritmo usato per le ombreggiature, con le lampade che sono esse stesse la fonte della luce che le illumina. I dettagli tecnici passarono per\u00f2 in secondo piano al SIGGRAPH di fronte all'incredibile umanit\u00e0 impressa nelle lampade dall'animatore.\n\u00c8 dell'anno successivo \"Il sogno di Red\", in cui i tecnici della Pixar si impegnano nella realizzazione di una scena di pioggia e della prima figura \"antropomorfa\" realizzata in CGI (un clown). Dal punto di vista dell'animazione, Lasseter inserisce un notevole pathos, realizzando un finale triste.\nMa quello che forse \u00e8 il pi\u00f9 importante cortometraggio realizzato dalla Pixar \u00e8 \"Tin Toy\" del 1988, che fu il primo cortometraggio in CGI a vincere il premio Oscar. In questo cortometraggio compare per la prima volta una figura umana, un bambino, che terrorizza i giocattoli, che sono dotati di una volont\u00e0 propria e scappano a nascondersi. Il cortometraggio \u00e8 importante anche perch\u00e9 contiene in embrione l'idea da cui nascer\u00e0 \"Toy Story - Il mondo dei giocattoli\".\nIn questo periodo Steve Jobs effettua una riorganizzazione dell'azienda, eliminando la parte hardware e concentrandosi totalmente sull'animazione. Nascono ufficialmente i Pixar Animation Studios. L'ultimo cortometraggio realizzato da Lasseter come regista \u00e8 \"Knick Knack\" del 1989. Realizzato con forme semplici e geometriche e senza figure umane, contiene diverse innovazioni tecniche, soprattutto nel fluttuare della neve all'interno della sfera.\nNell'ambito del suo obiettivo di realizzare un lungometraggio animato in CGI il gruppo della Pixar incominci\u00f2 a dedicarsi alla televisione, realizzando pubblicit\u00e0 e altre sequenze. L'obiettivo intermedio era quello di realizzare uno speciale per la TV di mezz'ora.\nNel frattempo, la Disney aveva tentato pi\u00f9 volte di firmare un contratto con Lasseter, che per\u00f2 aveva sempre rifiutato. Gli propose a questo punto un posto come direttore di un lungometraggio animato, proponendogli cos\u00ec di realizzare il suo obiettivo iniziale. Lasseter rifiut\u00f2 ancora, ma sugger\u00ec alla Disney di realizzare il lungometraggio con la Pixar. La Disney accett\u00f2 il suggerimento e propose alla Pixar un accordo, affermando che, se erano in grado di realizzare una sequenza animata di mezz'ora, erano in grado di realizzarne una di un'ora e mezza. Lasseter e il gruppo della Pixar abbandonarono quindi momentaneamente i cortometraggi per dedicarsi alla realizzazione di \"Toy Story\", che usc\u00ec nel 1995.\nLa Pixar riprese la realizzazione di cortometraggi nel 1997 con \"Il gioco di Geri\", che vinse l'Oscar come miglior cortometraggio animato. Da allora, continua ininterrotta la produzione di cortometraggi animati, anche allo scopo di far emergere nuovi talenti e di sviluppare ulteriori innovazioni tecniche.\nFino dal primo \"Toy Story\", tutti i lungometraggi della Pixar sono realizzati in collaborazione con la Walt Disney Pictures. Le compagnie, come parte dell'accordo per la realizzazione di \"Toy Story\" avevano siglato un contratto da 10 anni e 5 film, nei quali si dividevano i costi di produzione ed i profitti, con la Disney che riceveva il 12,5% del reddito ed i diritti del film (compresi quelli per il merchandising). L'accordo si rivel\u00f2 molto fruttuoso per entrambe le aziende, ed i lungometraggi della Pixar ottennero molto pi\u00f9 successo di quelli d'animazione propri della Disney.\nI primi cinque lungometraggi della Pixar incassarono pi\u00f9 di 2,5 miliardi di dollari, rendendola, film dopo film, la casa di produzione con il maggior successo di tutti i tempi. Nel 1999, il CEO della Disney, Michael Eisner, e quello della Pixar, Steve Jobs entrarono in contrasto a causa del fatto che la prima aveva considerato \"Toy Story 2\" fuori dall'accordo dei cinque film in quanto inizialmente previsto come film direct-to-video.\nAll'inizio del 2004 ci fu un tentativo di rinnovo del patto. Per il nuovo affare, la Pixar avrebbe voluto pagare solamente per la distribuzione, senza la divisione dei profitti e dei diritti commerciali. L'offerta non fu accettata e la Pixar rifiut\u00f2 ogni altra concessione. La Disney, forte del fatto di detenere i diritti sui personaggi di tutti i film fino ad allora prodotti e quelli di creare i rispettivi seguiti, anche senza il coinvolgimento della Pixar, mise in piedi lo studio di animazione al computer Circle 7 Animation, con l'intento di produrre film e serie televisive con i personaggi Pixar. La mossa, tuttavia, si rivel\u00f2 controproducente quando Eisner lasci\u00f2 la Disney nell'ottobre 2005. Nel 2006 la Disney acquist\u00f2 con un'operazione da 7,4 miliardi di dollari (contro i 10 milioni pagati da Jobs nel 1986) la Pixar, diventando cos\u00ec il pi\u00f9 grande studio d'animazione del mondo. Steve Jobs entr\u00f2 nel consiglio di amministrazione della Disney, mentre Lasseter e Ed Catmull erano ora a capo del reparto animazione. Il rimpiazzo di Eisner Robert Iger affid\u00f2 le sorti dello studio a Lasseter e Catmull, che fecero chiudere lo studio e tutti i progetti in via di sviluppo."}
{"id": "3829857", "revid": "300067", "url": "https://it.wikipedia.org/wiki?curid=3829857", "title": "Luis Mart\u00edn (cestista)", "text": "\u00c8 considerato uno dei massimi esperti di storia della pallacanestro. Ritiratosi come cestista nel 1940, \u00e8 divenuto dirigente della Federazione cestistica dell'Argentina gi\u00e0 dagli anni quaranta.\nHa fatto parte della Commissione Tecnica della FIBA dal 1949; ebbe un ruolo importante nell'organizzazione del primo Mondiale di pallacanestro nel 1950 a Buenos Aires.\nHa diretto l'Instituto Nacional del Deporte in Argentina per oltre venti anni."}
{"id": "3829860", "revid": "287204", "url": "https://it.wikipedia.org/wiki?curid=3829860", "title": "P\u00edskov\u00e1 Lhota (Nymburk)", "text": "P\u00edskov\u00e1 Lhota \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829862", "revid": "629354", "url": "https://it.wikipedia.org/wiki?curid=3829862", "title": "Giuseppina Carraro", "text": ""}
{"id": "3829864", "revid": "287204", "url": "https://it.wikipedia.org/wiki?curid=3829864", "title": "Luis Mart\u00edn", "text": ""}
{"id": "3829865", "revid": "729019", "url": "https://it.wikipedia.org/wiki?curid=3829865", "title": "Stazione di Hansfield", "text": "La stazione di Hansfield \u00e8 una stazione ferroviaria che fornisce servizio a Blanchardstown, contea di Dublino, Irlanda. Fu aperta nel 2011. Attualmente le linee che vi passano sono il Western Commuter della Dublin Suburban Rail e la linea 1 della Dublin Area Rapid Transit (anche se questa in misura ridotta, e in aggiunta senza fermarsi sempre nella stazione in questione). Far\u00e0 parte anche della ferrovia Dublino\u2013Navan. La costruzione della ferrovia dovrebbe portare anche ad investimenti per costruire un totale di 3000 case nuove. La linea ferroviaria passante per la stazione fu aperta nel settembre 2010, ma Hansfield rimase ancora chiusa, salvo essere aperta nel 2011, visto che l'accesso stradale alla fermata ferroviaria non era ancora completo."}
{"id": "3829867", "revid": "767487", "url": "https://it.wikipedia.org/wiki?curid=3829867", "title": "Prick Up - L'importanza di essere Joe", "text": "Prick Up - l'importanza di essere Joe (\"Prick Up Your Ears\") \u00e8 un film del 1987 diretto da Stephen Frears.\nLa pellicola \u00e8 basata sulla breve vita del drammaturgo inglese Joe Orton.\nTrama.\n9 agosto 1967. In un monolocale nei sobborghi di Londra, la polizia trova il corpo col cranio fracassato di Joe Orton, celebre commediografo, e quello del suo amante Kenneth Halliwell.\nDieci anni pi\u00f9 tardi John Lahr, uno studioso statunitense, si incontra con Peggy Ramsey, l'agente di Orton, la sorella di quest'ultimo ed il cognato, per pubblicare i suoi diari. Attraverso queste testimonianze, il film rivive in flashback le vicende dei due. Il diciottenne Joe conosce Kenneth nel 1951 all'Accademia d'Arte Drammatica, con il quale nasce un amore fino a decidere di convivere. Kenneth inizia a scrivere dei racconti che per\u00f2 vengono rifiutati dagli editori. La svolta avviene dieci anni dopo quando i due vengono imprigionati per aver scritto frasi sconce su alcuni libri di una biblioteca.\nIn prigione, Joe, lontano da Kenneth, scrive un radiodramma che invia alla BBC. \u00c8 l'inizio di una folgorante carriera. Contemporaneamente la convivenza comincia ad entrare in crisi. Kenneth si sente frustrato nel suo ruolo secondario, di vera casalinga esclusa, rispetto ad un personaggio pubblico, dal comportamento sessista. A nulla vale un viaggio a Tangeri organizzato da Joe per una riconciliazione. Tornati in patria il loro rapporto \u00e8 sempre pi\u00f9 critico. Intuendo la separazione ormai prossima, Kenneth gli fracassa la testa mentre sta dormendo e poi si suicida. Le spoglie dei due saranno cremate e le ceneri mischiate insieme.\nCuriosit\u00e0.\nL'abitazione di scena, dove si consuma il drammatico epilogo, \u00e8 la stessa dove vissero i personaggi reali."}
{"id": "3829870", "revid": "287204", "url": "https://it.wikipedia.org/wiki?curid=3829870", "title": "Ibra Kebe", "text": ""}
{"id": "3829871", "revid": "1543377", "url": "https://it.wikipedia.org/wiki?curid=3829871", "title": "Andrew Lih", "text": "Biografia.\nLih ha lavorato come ingegnere di software per i Bell Laboratories dal 1990 al 1993. Nel 1994 ha fondato la Mediabridge Infosystems e nello stesso anno ha ottenuto una laurea magistrale in informatica presso la Columbia University. Dal 1995 al 2000, Lih ha prestato servizio come professore aggiunto di giornalismo alla Columbia e come direttore della tecnologia per il loro Center for New Media. Nel 2000 ha fondato il Columbia's Interactive Design Lab, una collaborazione con la Scuola delle Arti dell'Universit\u00e0 per esplorare il design interattivo nell'ambito della fiction e non, inclusi pubblicit\u00e0, notizie, documentari e film.\nIn seguito, Lih prest\u00f2 servizio presso il Journalism and Media Studies Centre dell'Universit\u00e0 di Hong Kong in qualit\u00e0 di assistente professore e direttore della tecnologia.\nSi trasfer\u00ec a Pechino, dove rimase fino al 2009. Attualmente vive a Los Angeles.\nAttivit\u00e0 connesse a Wikipedia.\nLih \u00e8 un contributore veterano di Wikipedia. Nel 2009 pubblic\u00f2 il libro \"La rivoluzione di Wikipedia. Come un gruppo di illustri sconosciuti ha creato la pi\u00f9 grande enciclopedia del mondo\". In qualit\u00e0 di esperto di Wikipedia, molte sue interviste sono apparse in diverse pubblicazioni, tra cui \"Salon.com\" e il blog \"Freakonomics \"del \"The New York Times\"."}
{"id": "3829873", "revid": "71433", "url": "https://it.wikipedia.org/wiki?curid=3829873", "title": "Radioactive", "text": ""}
{"id": "3829877", "revid": "292162", "url": "https://it.wikipedia.org/wiki?curid=3829877", "title": "Censor", "text": ""}
{"id": "3829878", "revid": "287204", "url": "https://it.wikipedia.org/wiki?curid=3829878", "title": "P\u00edsty", "text": "P\u00edsty \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829879", "revid": "287204", "url": "https://it.wikipedia.org/wiki?curid=3829879", "title": "Pisty", "text": ""}
{"id": "3829881", "revid": "287204", "url": "https://it.wikipedia.org/wiki?curid=3829881", "title": "Jef aerosol", "text": ""}
{"id": "3829882", "revid": "76963", "url": "https://it.wikipedia.org/wiki?curid=3829882", "title": "Veronica Alicino", "text": "\u00c8 sposata con il regista Tim Hill dal 1997.\nAttrice dal 1991 e ha lavorato soprattutto in commedie."}
{"id": "3829883", "revid": "486946", "url": "https://it.wikipedia.org/wiki?curid=3829883", "title": "Ufficio affari riservati", "text": ""}
{"id": "3829885", "revid": "287204", "url": "https://it.wikipedia.org/wiki?curid=3829885", "title": "Radioactive (singolo)", "text": ""}
{"id": "3829889", "revid": "6923", "url": "https://it.wikipedia.org/wiki?curid=3829889", "title": "Late Night with David Letterman", "text": "Il Late Night with David Letterman \u00e8 stato un talk show statunitense trasmesso in terza serata dall'emittente NBC. Era presentato e prodotto (mediante la sua casa di produzione, la Worldwide Pants Incorporated) da David Letterman, coadiuvato dal musicista Paul Shaffer.\nLa trasmissione ha debuttato il 1\u00ba febbraio 1982 sulla NBC, e dal 1993, col cambiamento di rete di David Letterman, si chiama \"Late Show with David Letterman\".\nStoria.\nLa decisione di Letterman di lasciare l'emittente NBC sembra che sia stata scaturita dalla scelta del network di far condurre il \"The Tonight Show\" a Jay Leno, come successore di Johnny Carson. Letterman, Carson e molti altri presumevano che tutti gli anni di servizio alla NBC fossero sufficienti a Letterman per diventare il nuovo conduttore del \"The Tonight Show\", ma all'ultimo momento, la NBC scelse Leno, con l'idea che avrebbe avuto pi\u00f9 successo.\nMolti, tuttora, si riferiscono erroneamente al programma di Letterman come il \"Late Night\", anche se in realt\u00e0 \u00e8 \"Late Show\". Il \"Late Night\" infatti esiste ancora e va in onda sulla NBC in terza serata.\nQuando Letterman \u00e8 passato alla CBS, cominciando il \"Late Show\", port\u00f2 con s\u00e9 molte gag e sketch. Per evitare problemi legali e non infrangere la legge sul copyright ha per\u00f2 dovuto cambiare i vari titoli e nomi delle gag e delle rubriche, dato che la NBC sosteneva che ci\u00f2 che aveva fatto al \"Late Night\" era \"propriet\u00e0 intellettuale\" dell'emittente. La \"Viewer Mail\" della NBC divent\u00f2 la \"CBS Mailbag\"; Larry \"Bud\" Melman inizi\u00f2 ad usare il suo vero nome, Calvert DeForest; la band di Paul Shaffer che sulla NBC si chiamava \"World's Most Dangerous Band\" divenne \"The CBS Orchestra\", una frecciatina diretta alla NBC. La \"Top Ten List\", peculiarit\u00e0 del programma, venne ribattezzata \"Late Show Top Ten List\" anche se negli anni hanno riutilizzato il suo nome originario."}
{"id": "3829890", "revid": "287204", "url": "https://it.wikipedia.org/wiki?curid=3829890", "title": "Podmoky (Boemia centrale)", "text": "Podmoky \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829894", "revid": "101175", "url": "https://it.wikipedia.org/wiki?curid=3829894", "title": "FTR moto", "text": ""}
{"id": "3829897", "revid": "767487", "url": "https://it.wikipedia.org/wiki?curid=3829897", "title": "Gran Premio Industria e Artigianato 2006", "text": "Il Gran Premio Industria e Artigianato 2006, trentesima edizione della corsa e valida come evento dell'UCI Europe Tour 2006 categoria 1.1, si svolse il 29 aprile 2006 su un percorso totale di 200\u00a0km. Fu vinto dall'italiano Damiano Cunego che termin\u00f2 la gara in 4h50'06\", alla media di 41,365 \u00a0km/h.\nPartenza con 124 ciclisti, dei quali 53 portarono a termine il percorso."}
{"id": "3829898", "revid": "731511", "url": "https://it.wikipedia.org/wiki?curid=3829898", "title": "Nikolaj Efimovi\u010d Timkov", "text": "Biografia.\nNikolaj Timkov nacque il 12 agosto 1912 a Rostov sul Don. Dal 1927 al 1931 studi\u00f2 nel Liceo Artistico di Rostov-sul-Don e dal 1933 nel dipartimento di pittura dell'Accademia di Belle Arti di Leningrado, dove ebbe per insegnanti I. Brodskij, A. Rylov, M. Bernstein, V. Serov, A. Ljubimov. Si diplom\u00f2 nel 1939 presentando il dipinto \"Giorno di riposo in citt\u00e0\".\nDopo il diploma prest\u00f2 servizio militare nella flotta del Baltico, congedandosi nel 1946. Durante la \u00abGrande Guerra Patriottica\u00bb Timkov fu tra i difensori di Leningrado. Nel 1943 era gi\u00e0 stato accettato nell'Unione degli Artisti sovietici di Leningrado dove nel 1947 tenne la sua prima mostra. Tenne altre mostre nel 1957, nel 1964, nel 1975, nel 1982 e nel 1993 a Mosca, a Leningrado, a Rostov-sul-Don e in altre citt\u00e0 dell'Unione Sovietica. Nel 1987 ha ricevuto il titolo onorifico di \u00abArtista premiato di Russia\u00bb.\nDall'inizio del 1960 Timkov trascorse ogni estate nel borgo di Valentinovka, nella regione di Tver, dove compose la maggior parte dei dipinti e molti schizzi, mentre in inverno lavorava nella bottega di Leningrado. Con le sue opere degli anni Sessanta e Settanta Timkov viene considerato tra i grandi maestri della pittura di paesaggio. Le sue opere sono conservate nel Museo Russo di San Pietroburgo, in altri importanti musei russi e in collezioni private in Russia e all'estero.\nAnche dopo la sua morte, il suo lavoro ha ottenuto riconoscimenti e suscitato grande interesse dall'estero. Gli sono stati dedicati due libri, pubblicati negli Stati Uniti, e si sono tenute mostre dei suoi dipinti a San Francisco (1998, 2000, 2001), ad Aspen (1999), a New York (1999, 2001), a Scottsdale (2000), a Palm Beach (2000), a Vail (2001), a Washington (2001) e in altre citt\u00e0. Questo ha portato fama e onore dell'artista, impressionista russo e forse il miglior paesaggista sovietico."}
{"id": "3829899", "revid": "729019", "url": "https://it.wikipedia.org/wiki?curid=3829899", "title": "Stazione di Navan Road Parkway", "text": "La stazione di Navan Road Parkway \u00e8 una stazione ferroviaria che fornisce servizio a Dublino, contea di Dublino, Irlanda. Fu aperta il 21 gennaio 2008 col nome di Phoenix Park, ma fu ribattezzata Navan Road Parkway il 25 settembre 2011. Attualmente le linee che vi passano sono il Western Commuter della Dublin Suburban Rail e la linea 1 della Dublin Area Rapid Transit.\nUbicazione.\nLa stazione si trova sulla ferrovia che collega Dublino a Sligo e si trova tra le stazioni di Ashtown e Castleknock. La struttura \u00e8 adiacente alla Navan Road (N3) in mezzo a due rotonde di cui la prima unisce la Castleknock Road alla Ashtown Road, mentre la seconda collega la Auburn Avenue e la New Dunsink Lane. Ci fu una certa confusione quando il nome era ancora Phoenix Park, non solo per il nome ma anche perch\u00e9 la stazione fu costruita dai proprietari del nuovo ippodromo che sostitu\u00ec la Phoenix Park Racecourse). Tuttavia la stazione non si trovava n\u00e9 vicina a Phoenix Park n\u00e9 all'ippodromo. Questo port\u00f2 la Iarnr\u00f3d \u00c9ireann ad appendere cartelli nella stazione di Connolly, in cui c'era scritto: \"Per Phoenix Park, usate la stazione di Ashtown\".\nCostruzione e servizi.\nSimilmente alle stazioni di Dun Laoghaire e Leixlip Louisa Bridge la struttura della stazione si trova sul ponte che collega i due binari."}
{"id": "3829900", "revid": "61051", "url": "https://it.wikipedia.org/wiki?curid=3829900", "title": "Ronnie Alicino", "text": ""}
{"id": "3829901", "revid": "287204", "url": "https://it.wikipedia.org/wiki?curid=3829901", "title": "Prerov nad Labem", "text": ""}
{"id": "3829903", "revid": "6923", "url": "https://it.wikipedia.org/wiki?curid=3829903", "title": "Mollarella", "text": ""}
{"id": "3829907", "revid": "729019", "url": "https://it.wikipedia.org/wiki?curid=3829907", "title": "\u00d6skjulei\u00f0", "text": "L'\u00d6skjulei\u00f0 (F88) \u00e8 una strada dell'Islanda che collega l'Askja con la Hringvegur.\nPercorso.\n\u00c8 tra le piste sterrate islandesi pi\u00f9 frequentate, dato che permette di visitare attrazioni turistiche importanti come l'Askja e l'Her\u00f0ubrei\u00f0. La sua lunghezza \u00e8 di circa 100\u00a0km e lungo il suo itinerario non sono presenti stazioni di servizio, per cui \u00e8 consigliabile fare rifornimento sulla Hringvegur o a M\u00f6\u00f0rudalur prima di addentrarsi verso l'interno.\n\u00c8 una pista sterrata abbastanza impegnativa per la guida data la presenza di alcuni guadi ampi e profondi su affluenti della riva sinistra del J\u00f6kuls\u00e1 \u00e1 Fj\u00f6llum, come il Grafarlanda\u00e1. Ad esclusione dei guadi, la pista \u00e8 generalmente scorrevole e con il fondo abbastanza compatto.\nLa F88 si connette alla Hringvegur nei pressi di Hrossaborg, un antico vulcanico con il cratere facilmente accessibile dalla strada tramite una parete del cratere crollata; il nome significa castello dei cavalli, dato che il cratere veniva utilizzato in passato come recinto per questi animali."}
{"id": "3829909", "revid": "729019", "url": "https://it.wikipedia.org/wiki?curid=3829909", "title": "Phoenix Solar", "text": "Phoenix Solar AG \u00e8 un'azienda fotovoltaica tedesca impegnata nel mercato dei Sistemi Integrati. Precisamente, l'azienda progetta, costruisce e mette in opera grandi centrali elettriche fotovoltaiche ed \u00e8 grossista specializzato di sistemi fotovoltaici, moduli solari ed apparecchiature correlate.\nStoria.\nLa Phoenix Solar AG nasce da un'iniziativa del \u201cBund der Energieverbraucher e.V\u201d (Italiano: \u201cCooperativa Utenti di Energia\u201d), nata originariamente nel 1994. L'azienda \u00e8 stata ufficialmente fondata il 18 novembre 1999 ed il 7 gennaio 2000 \u00e8 entrata nel registro commerciale delle imprese. Durante il Meeting Generale Annuale, il 25 maggio del 2007, gli azionisti hanno approvato il cambio di nome da \"Ph\u00f6nix SonnenStrom AG\" a \"Phoenix Solar AG\". La Phoenix Solar AG ha il suo quartier generale a Sulzemoos, nordest di Monaco di Baviera, Germania, i suoi uffici commerciali in Germania e sussidiarie in Italia, Spagna, Grecia, Singapore ed Australia.\nFin dal 18 novembre 2004, la \"Phoenix SonnenAktie\" (le azioni della societ\u00e0) sono state scambiate sul Mercato Over the Counter (OTC) a Monaco di Baviera, Francoforte, Berlino / Brema e Stoccarda. Con l'avvio dello scambio di azioni sul M: access exchange (un segmento della borsa di Monaco di Baviera dedicato alle piccole e medie imprese) il 27 luglio 2005, la Phoenix Solar AG ha avuto accesso a capitale aggiuntivo e ad una pi\u00f9 ampia audience di investitori. Il 27 giugno del 2006 le azioni Phoenix sono state ufficialmente inserite e scambiate sulla Borsa di Francoforte (Prime Standard). Fin dal marzo 2008, le azioni Phoenix Solar sono parte costituente anche dell'indice del mercato TecDAX."}
{"id": "3829910", "revid": "1543377", "url": "https://it.wikipedia.org/wiki?curid=3829910", "title": "Cisti ovarica", "text": "Una cisti ovarica \u00e8 una raccolta di liquido, circondata da una parete molto sottile, all'interno di un ovaio. Anche se la scoperta di una cisti ovarica comporta spesso notevole angoscia nelle donne (a causa del timore di una possibile malignit\u00e0), la stragrande maggioranza di queste lesioni sono benigne e non si associano ad alcun tipo di disturbo o sintomi. In alcuni soggetti, tuttavia, pu\u00f2 comportare sensazione di gonfiore, tensione o franco dolore addominale (pi\u00f9 spesso nei quadranti addominali inferiori) o lombalgia. Se la cisti si rompe in addome o se ne verifica una torsione il sintomo prevalente \u00e8 un violento dolore addominale, molto spesso associato a sintomi generali quali sudorazione, vomito o sensazione di svenimento. La maggior parte delle cisti sono, tuttavia, innocue.\nLa gran parte delle cisti ovariche sono legate all'ovulazione, siano esse cisti follicolari o cisti da corpo luteo. Altri tipi di cisti ovariche includono le cisti da endometriosi, da cisti dermoidi, e infine i cistoadenomi. Nella sindrome dell'ovaio policistico molte piccole cisti si possono sviluppare in entrambe le ovaie. Anche la malattia infiammatoria pelvica (in inglese Pelvic Inflammatory Disease, PID) pu\u00f2 associarsi alla presenza di cisti. \nRaramente una cisti ovarica pu\u00f2 essere una prima manifestazione di cancro ovarico. La diagnosi viene effettuata mediante esame clinico pelvico, tramite ecografia pelvica oppure altri esami a maggiore capacit\u00e0 di risoluzione (es. TC o RMN).\nSpesso il medico sceglie un trattamento conservativo, limitandosi ad osservare l'evoluzione di una cisti nel corso del tempo. Se la cisti comporta una sintomatologia dolorosa, possono essere utilizzati farmaci analgesici come il paracetamolo (acetaminofene) o l'ibuprofene. Nei soggetti in cui le cisti ricorrono spesso \u00e8 possibile utilizzare gli estroprogestinici per via orale, per prevenire la formazione di ulteriori cisti. Se la cisti dopo diversi mesi non tende a risolversi, oppure si viene ad accrescere, o causa dolore ricorrente, \u00e8 possibile optare per la rimozione chirurgica.\nCisti di grandi dimensioni, associate a disturbi o sintomatologia pi\u00f9 o meno invalidante, si verificano in circa l'8% delle donne prima della menopausa. L'incidenza di cisti ovariche aumenta notevolmente nella postmenopausa, e si associa ad una maggiore probabilit\u00e0 di malignit\u00e0.\nEpidemiologia.\nL'esecuzione di un'ecografia transvaginale mette in evidenza cisti ovariche nella maggior parte delle donne in pre-menopausa (si tratta in realt\u00e0 di follicoli di Graaf in maturazione durante il ciclo mestruale, che appaiono come cisti sulle immagini ecografiche). Vere e proprie cisti ovariche si sviluppano in circa il 18% delle donne in post-menopausa.\nL'incidenza di cistoadenocarcinomi epiteliali ovarici, tumori stromali dei cordoni sessuali e tumori mesenchimali cresce esponenzialmente con l'et\u00e0 fino alla sesta decade di vita, raggiungendo quindi un plateau.\nClinica.\nLa maggior parte dei pazienti con cisti ovariche sono asintomatici (cisti funzionali e innocue, benigne). In genere le cisti sono scoperte accidentalmente durante un'ecografia pelvica o un esame pelvico di routine. Alcune cisti, in ogni caso, possono causare problemi ed associarsi a un'evidente sintomatologia. \nI sintomi pi\u00f9 comuni comprendono:\nDiagnosi.\nNelle linee guida di numerose societ\u00e0 scientifiche europee ed americane, l'ecografia transvaginale \u00e8 considerata la modalit\u00e0 di diagnostica per immagini di prima scelta per indagare una sospetta massa pelvica. \nLe donne in et\u00e0 riproduttiva nelle quali una cisti semplice, asintomatica, viene scoperta accidentalmente durante un'ecografia ginecologica, non necessitano di alcun follow-up purch\u00e9 la cisti non sia di dimensioni maggiori di 5 cm (normalmente queste \"cisti\" sono in realt\u00e0 semplici follicoli ovarici). \nCisti ovariche di diametro maggiore di 5 cm, ma inferiore a 7 cm, in donne in premenopausa, devono essere tenute sotto controllo, normalmente ripetendo un'ecografia ogni anno o meno. \nPer le cisti ovariche semplici di diametro maggiore di 7 cm, \u00e8 probabilmente indicata l'esecuzione di una risonanza magnetica (l'esame non comporta irradiazione delle gonadi) o l'esplorazione e asportazione chirurgica. Queste formazioni, infatti, a causa delle loro grandi dimensioni non possono essere valutate in modo affidabile con l'esecuzione di una sola ecografia.\nNelle pazienti in post-menopausa, ogni cisti ovarica semplice di diametro maggiore di 1 cm e inferiore a 5-7 cm deve essere tenuta sotto controllo almeno ogni anno, mentre quelle superiori a 5-7 cm devono essere ulteriormente indagate con tomografia computerizzata o risonanza magnetica ed eventualmente esplorate chirurgicamente, similmente a quanto accade alle femmine in et\u00e0 riproduttiva.\nOltre alla diagnostica per immagini una paziente con massa ovarica sospetta per cisti deve essere indagata attraverso l'esecuzione di alcuni esami di laboratorio. Gli studi normalmente indicati comprendono l'emocromo completo, la biochimica di routine, il test di gravidanza su urine (se donna in et\u00e0 fertile), e l'esame delle urine completo. Possono essere eseguiti anche tamponi endocervicali nel caso si sospetti un'eziologia infettiva.\nL'antigene CA-125, un importante biomarker tumorale, pu\u00f2 essere molto significativo se il suo dosaggio appare elevato in associazione con un'indagine ecografica che mette in evidenza una cisti ovarica in una donna in post-menopausa. Il dosaggio di altri markers (ad esempio hCG, alfafetoproteina e inibina) pu\u00f2 essere utile se si sospetta una istologia meno comune.\nDiagnosi differenziale.\nNel dipartimento di emergenza (ED) il dolore addominale nella femmina \u00e8 spesso una situazione tra le pi\u00f9 difficili da diagnosticare correttamente. \nUna cisti ovarica sintomatica spesso si presenta con un quadro dominante di dolore addominale di origine sconosciuta.\nL'obiettivo del medico di emergenza \u00e8 quindi innanzitutto quello di escludere patologie acute che possono causare dolore addominale e si associano ad un elevato tasso di morbilit\u00e0 e mortalit\u00e0 (es. appendicite, torsione ovarica o gravidanza ectopica). Solo in un secondo momento si porr\u00e0 il problema di una diagnosi pi\u00f9 precisa comprendente anche altre malattie ginecologiche, quali ad esempio la malattia infiammatoria pelvica, l'endometriosi o neoplasie ovariche o uterine.\nTrattamento.\nMolti pazienti con cisti ovariche semplici trovate incidentalmente a seguito di un esame ecografico non richiedono trattamento. In una paziente in post menopausa, una cisti ovarica semplice, persistente, ma inferiore a 5-7 cm di dimensione, in presenza di un valore normale di CA-125, pu\u00f2 essere monitorata con esami ecografici seriali. \nI contraccettivi orali proteggono contro il rischio di sviluppare cisti ovariche funzionali. D'altro canto in letteratura medica non vi \u00e8 evidenza che le cisti funzionali regrediscano pi\u00f9 velocemente se trattate con assunzione di estroprogestinici, rispetto ad un trattamento pi\u00f9 conservativo e basato sull'osservazione. \nSebbene molti casi di cisti ovariche necessitino solo di attenta osservazione, alcuni casi richiedono l'intervento chirurgico. Questo pu\u00f2 consistere nella rimozione della cisti, di una o di entrambe le ovaie. Ci\u00f2 in particolare se la cisti \u00e8 maggiore di 5-7 centimetri di diametro e sintomatica.\nL'approccio chirurgico pu\u00f2 essere eseguito con tecnica \"a cielo aperto\" (laparotomia) o con tecniche minimamente invasive (esempio la laparoscopia) comportanti solo alcune minime incisioni.\nQuest'ultimo approccio \u00e8 in genere preferibile se si presume di trovarsi di fronte ad una cisti benigna e in genere in tutti i casi di cisti non particolarmente grandi.\nIn determinate situazioni si preferisce rimuovere interamente la cisti, mentre in caso di pazienti con un basso rischio di recidiva oppure di pazienti giovani e ancora fertili, la cisti pu\u00f2 essere semplicemente drenata. La rimozione di una cisti nella sua interezza pu\u00f2 facilitare la valutazione anatomopatologica, ma in molti casi comporta l'asportazione dell'intero ovaio."}
{"id": "3829913", "revid": "133557", "url": "https://it.wikipedia.org/wiki?curid=3829913", "title": "Angela Quaquero", "text": "Biografia.\nDal 2005 \u00e8 stata nominata Assessore provinciale alle Politiche Sociali, Famiglia e Immigrazione della Giunta guidata da Graziano Milia.\nNominata vice presidente, in seguito alla decadenza per ragioni giudiziarie del presidente Graziano Milia, ha assunto le funzioni di Presidente della Provincia il 29 dicembre 2011 e ha cessato il mandato il 30 giugno 2013."}
{"id": "3829917", "revid": "110157", "url": "https://it.wikipedia.org/wiki?curid=3829917", "title": "S\u00e1ny", "text": "S\u00e1ny \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829918", "revid": "287204", "url": "https://it.wikipedia.org/wiki?curid=3829918", "title": "Sany", "text": ""}
{"id": "3829919", "revid": "287204", "url": "https://it.wikipedia.org/wiki?curid=3829919", "title": "Picco Gugliermina", "text": "Il Picco Gugliermina (3.893 ) o Punta Gugliermina \u00e8 una montagna del massiccio del Monte Bianco situata nel versante italiano. Si trova nel Gruppo del Peuterey.\nCaratteristiche.\nLa vetta \u00e8 collocata tra Les Dames Anglaises e l'Aiguille Blanche de Peuterey.\nPrende il nome dai fratelli Giovanni Battista e Giuseppe Gugliermina che salirono molte punte nei Contrafforti italiani del Monte Bianco. I fratelli originari della Valsesia sono famosi per le loro numerose vie aperte sulla montagna di casa, la parete valsesiana del Monte Rosa.\nIl bivacco Piero Craveri \u00e8 costruito sul colle che separa il Picco Gugliermina dalle Dames Anglaises.\nAscensioni.\nPrima ascensione.\nLa prima ascensione del Picco Gugliermina venne effettuata per la prima volta il 24 agosto 1914 da Giovanni Battista Gugliermina e Francesco Ravelli per la cresta sud-est, l'attuale via normale."}
{"id": "3829922", "revid": "767487", "url": "https://it.wikipedia.org/wiki?curid=3829922", "title": "Farnesene", "text": "Il termine farnesene fa riferimento ad una serie di sei composti chimici strettamente correlati fra loro, e tutti e sei sesquiterpeni: \u03b1-Farnesene \u00e8 3,7,11-trimetil-1,3,6,10-dodecatetraene mentre \u03b2-farnesene \u00e8 7,11-dimetil-3-metilene-1,6,10-dodecatriene. La forma alfa pu\u00f2 esistere come quattro stereoisomeri che differiscono fra loro sulla geometria di due dei suoi tre doppi legami interni (gli stereoisomeri del terzo doppio legame interno sono identici). L'isomero beta esiste in due isomeri che si differenziano fra loro per la configurazione del loro legame centrale doppio."}
{"id": "3829931", "revid": "287204", "url": "https://it.wikipedia.org/wiki?curid=3829931", "title": "Seletice", "text": "Seletice \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829935", "revid": "729019", "url": "https://it.wikipedia.org/wiki?curid=3829935", "title": "M\u00f6\u00f0rudalslei\u00f0", "text": "La M\u00f6\u00f0rudalslei\u00f0 (901) \u00e8 una strada dell'Islanda che collega M\u00f6\u00f0rudalur con la Hringvegur ed alla quale si collega la Arnardalslei\u00f0 verso l'Askja ed il Kverkfj\u00f6ll."}
{"id": "3829939", "revid": "729019", "url": "https://it.wikipedia.org/wiki?curid=3829939", "title": "23\u00ba Reggimento fanteria &quot;Como&quot;", "text": "Il 23\u00ba Reggimento fanteria \"Como\" \u00e8 stata un'unit\u00e0 militare del Regio Esercito Italiano e con la denominazione di 23\u00ba Battaglione fanteria \"Como\" dell'Esercito Italiano.\nStoria.\nLe origini.\nCostituito il 31 ottobre 1848 si scioglie il 15 ottobre 1996 a Como.\nOnorificenze.\nMedaglia d'Argento.\nMedaglia d'argento concessa alla bandiera di combattimento del 23\u00ba Reggimento Fanteria COMO\n\"In lotte aspre e cruente, sostenute con impareggiabile ardore e con eroica fermezza contrastava per ben due volte al nemico baldanzoso la marcia verso le pianure d'Italia.\nNell'ora della riscossa si lanciava primo tra i primi all'ardua azione di offesa sul Piave determinando con l'impeto gagliardo del suo attacco e con l'ardore insuperabile dei suoi fanti il ripiegamento e la rotta disastrosa del secolare nemico che incalzava poi implacabilmente fin oltre il Tagliamento\" Piave e Tagliamento 28 ottobre - 4 novembre 1918\nStemma.\nScudo Partito: il primo di rosso alla croce d'argento centrata ed al motto \"Libertas\" di nero in banda nel quarto cantone (Como); il secondo, d'azzurro troncato: a) a tre monti all'italiana d'argento; b) al silfio d'oro reciso (Cirenaica).\nCorona turrita.\nOrnamenti esteriori:\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"FORTE NELLA PROSPERA, MIRABILE NELL'AVVERSA FORTUNA\"\nonorificenza: accollata alla punta dello scudo con l'insegna dell'Ordine Militare d'Italia pendente al centro del nastro con i colori della stessa.\nnastri rappresentativi delle ricompense al Valore:\nMotto del Reggimento.\n\"FORTE NELLA PROSPERA, MIRABILE NELL'AVVERSA FORTUNA\"\nFesta del reggimento.\n28-10-1918 Il reggimento ricorda la battaglia di Santa Lucia del Piave dove si guadagna una Medaglia d'Argento al Valor Militare. Decorato di Ordine Militare d'Italia, due Medaglie d'Argento ed una di Bronzo al Valor Militare.\nPersone legate al Reggimento.\nTen.col.vanasco piero primo comandante del ricostituito 23 Como erede del 23 regt.prebellico."}
{"id": "3829942", "revid": "767487", "url": "https://it.wikipedia.org/wiki?curid=3829942", "title": "Umrao Jaan", "text": "Umrao Jaan (Urdu: \u0627\u0645\u0631\u0627\u0624 \u062c\u0627\u0646, Hindi: \u0909\u092e\u0930\u093e\u0935 \u091c\u093e\u0928) \u00e8 un film indiano del 2006 diretto, scritto e prodotto da J.P. Dutta. Il film \u00e8 la storia della cortigiana del titolo, interpretata da Aishwarya Rai. Altri protagonisti nella pellicola sono Shabana Azmi, Sunil Shetty, Abhishek Bachchan, Divya Dutta, Himani Shivpuri e Kulbhushan Kharbanda. Il film ha incassato $1.371.723.\nTrama.\nNell'anno 1840, una ragazza di nome Amiran viene rapita dalla sua famiglia a Faizabad e venduta a Khanum Jaan, la signora di un bordello di Lucknow che insegna ai giovani cortigiani. Ribattezzata Umrao Jaan, Amiran si trasforma in una donna colta addestrata ad affascinare uomini ricchi e raffinati.\nUmrao cattura l'attenzione di Nawab Sultan e i due si innamorano, ma la relazione finisce quando Nawab le rivela che deve sposarsi per compiacere la sua famiglia. Umrao quindi si infatua del capo bandito Faiz Ali, che la corteggia e vince il suo cuore. Scappa con lui, ma \u00e8 costretta a tornare a Lucknow dopo che Ali \u00e8 stato ucciso dalla polizia locale.\nQualche tempo dopo, i soldati britannici attaccano Lucknow e gli abitanti sono costretti a fuggire. La parte di rifugiati di Umrao si ferma in un piccolo villaggio, che Umrao riconosce come Faizabad. I residenti non riescono a riconoscerla, tuttavia, e le chiedono di ballare per il loro piacere.\nIn seguito, si riunisce con la sua famiglia, che le credeva morta. Sua madre \u00e8 felice di dare il benvenuto a Umrao, ma suo fratello le vieta di tornare e ordina a Umrao di non tornare mai pi\u00f9. Torna a Lucknow per trovare il bordello saccheggiato e abbandonato."}
{"id": "3829943", "revid": "287204", "url": "https://it.wikipedia.org/wiki?curid=3829943", "title": "Semice", "text": "Semice \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3829946", "revid": "767487", "url": "https://it.wikipedia.org/wiki?curid=3829946", "title": "Holger Stanislawski", "text": ""}
{"id": "3829947", "revid": "110157", "url": "https://it.wikipedia.org/wiki?curid=3829947", "title": "Tennis ai Giochi della XXX Olimpiade", "text": "Le partite di tennis dei Giochi della XXX Olimpiade si sono svolte tra il 28 luglio ed il 5 agosto 2012 all'All England Lawn Tennis and Croquet Club di Wimbledon.\nSono state assegnate medaglie nelle seguenti specialit\u00e0:\nIl doppio misto \u00e8 tornato ad essere sport olimpico dopo quasi novant'anni, infatti l'ultima volta in cui si sono assegnate medaglie in questa specialit\u00e0 \u00e8 stato a Parigi 1924.\nFormula della competizione.\nHanno partecipato 172 atleti, 86 uomini e 86 donne. Gli incontri si sono disputati al meglio dei tre set, eccetto che per la finale del singolare maschile che \u00e8 stata giocata al meglio dei cinque set. Tutte le gare sono state ad eliminazione diretta. I due sconfitti delle semifinali hanno disputato un incontro per l'assegnazione della medaglia di bronzo.\nLa competizione si \u00e8 tenuta solo tre settimane dopo la fine del Torneo di Wimbledon. In questa occasione i giocatori non hanno dovuto rispettare le tradizioni del torneo londinese quali indossare vestiti di colore bianco, ma \u00e8 stato invece consigliato l'utilizzo di colori che rappresentino la propria nazione. Nei campi, generalmente privi di qualsiasi pubblicit\u00e0, sono stati esposti i cartelloni olimpici.\nI tornei maschili e femminili sono stati inclusi rispettivamente nell'ATP World Tour e nel WTA Tour.\nQualificazioni.\nPer il singolare l'accesso \u00e8 stato garantito ai primi 56 atleti del ranking ATP o WTA riferito all'11 giugno 2012, con il limite di quattro atleti per nazione. Se tra i primi 56 tennisti erano presenti troppi connazionali sono stati ammessi solo i primi quattro cedendo il posto ai giocatori oltre la 56\u00aa posizione.\nSingolari:\nDoppi:\nDoppio misto:\nPunti distribuiti.\nDi seguito sono indicati i punti assegnati dall'ATP e dalla WTA per la partecipazione al torneo olimpico."}
{"id": "3829950", "revid": "729019", "url": "https://it.wikipedia.org/wiki?curid=3829950", "title": "Arnardalslei\u00f0", "text": "L'Arnardalslei\u00f0 (F905) \u00e8 una strada dell'Islanda che collega la M\u00f6\u00f0rudalslei\u00f0 con l'Austurlei\u00f0 ed \u00e8 quindi percorribile per raggiungere l'Askja ed il Kverkfj\u00f6ll dalla Hringvegur."}
{"id": "3829951", "revid": "33689", "url": "https://it.wikipedia.org/wiki?curid=3829951", "title": "Personaggi de Il professor Layton", "text": "Questa pagina contiene informazioni relative ai personaggi della saga di videogiochi riguardante il Professor Hershel Layton (sviluppata da Level-5).\nPersonaggi principali.\nHershel Layton.\nIl , doppiato da Oliviero Corbetta, divenuto professore all'universit\u00e0 Gressenheller a soli 27 anni, \u00e8 un archeologo con la passione per gli enigmi. Nella prima trilogia, Layton ha 37 anni mentre nella seconda non \u00e8 specificato. Nel corso della sua avventura incontrer\u00e0 molte persone, tra cui il suo apprendista Luke Triton, un giovane ragazzino di 13 anni amante dei misteri, ed Emmy Altava, la sua assistente.\nLuke Triton.\n, doppiato da Cinzia Massironi, \u00e8 il fedele assistente ed apprendista del Professor Layton. Originario della citt\u00e0 di Misthallery, decide di unirsi al professore a seguito della risoluzione de \"Il richiamo dello spettro\". Amante degli animali, riesce a comprendere la loro lingua e a parlare con loro alla perfezione; tale capacit\u00e0 si riveler\u00e0 molto utile nel risolvere i casi. Luke \u00e8 un ragazzino molto educato, riesce a risolvere enigmi che molti adulti non sono in grado di risolvere e il suo sogno nel cassetto \u00e8 quello di diventare un perfetto gentiluomo proprio come Layton. Suo padre, Clark Triton, \u00e8 un grande amico del professore con cui ha studiato nella stessa universit\u00e0. Tuttavia, Luke sembra essere molto pi\u00f9 legato alla madre.\nEmmy Altava.\nEmmeline \"Emmy\" Altava, in giapponese , doppiata da Emanuela Pacotto e Tania De Domenico (nel film), \u00e8 la precedente assistente del professor Layton inviata dal rettore Stone per aiutarlo. Ama molto scattare fotografie e per questo porta la sua macchina fotografica ovunque vada.\nFlora Reinhold.\nFlora Reinhold in giapponese , doppiata da Cinzia Massironi e Francesca Tretto (nel film), \u00e8 la figlia del barone Augustus Reinhold che, alla sua morte, viene presa in adozione da Layton che ne diventa il tutore. Ama molto cucinare ma, secondo il parere di Luke e del professore, non sa farlo molto bene. Li seguir\u00e0 in due casi contro il volere di Layton che cerca di proteggerla.\nDon Pablo.\nDon Pablo in giapponese , doppiato da Oliviero Corbetta, \u00e8 la nemesi del Professor Layton. Adirato con il professore per essersi fidanzato con la donna dei suoi sogni, Don Pablo escogita diversi piani per sconfiggere Layton, spesso travestendosi da persone a lui vicine. Alla fine, tuttavia, i due collaboreranno per il bene di Londra.\nJean Descole.\n, doppiato da Lorenzo Scattorin, \u00e8 uno scienziato e archeologo mascherato mago indiscusso del travestimento. Grande rivale del professore, compete contro un'organizzazione criminale chiamata \"Targent\". Ne \"Il professor Layton e l'eredit\u00e0 degli Aslant\" si scopre sia il fratello maggiore del professore, a cui ha ceduto il nome dopo la sua sparizione a causa del rapimento del padre operato della Targent.\nIspettore Chelmey.\nL', doppiato da Francesco Orlando, \u00e8 il capo della polizia di Scotland Yard a Londra. Ha un carattere molto burbero, testardo, intransigente e pignolo; pretende sempre di avere ragione, pur sapendo spesso di non averla. Ne \"Il professor Layton e l'eredit\u00e0 degli Aslant\" si scopre essere il cognato dell'ispettore Grosky.\nIspettore Grosky.\nL', doppiato da Stefano Albertini ne Il richiamo dello spettro e La maschera dei miracoli, Riccardo Rovatti ne L'eredit\u00e0 degli Aslant e Mario Zucca nel film, \u00e8 un ispettore di polizia proveniente da Scotland Yard. Virile, atletico ed energico, \u00e8 un grande amico dell'ispettore Chelmey ed Emmy. Non fa sempre un buon lavoro con le sue indagini, ma si fida ciecamente di Layton e delle sue deduzioni. Ha un animo puro e onesto, anche se questo lo rende spesso vittima di raggiri. Il personaggio ha un ruolo simile all'Ispettore Chelmey nella seconda trilogia della serie.\nClaire Folley.\n, doppiata da Debora Magnaghi, \u00e8 stata la fidanzata di Layton e il suo pi\u00f9 grande amore. Mor\u00ec a causa di uno sfortunato incidente scientifico, tuttavia, prima che l'esplosione avvenisse, ella fu teletrasportata ai giorni nostri. Per tutto il capitolo de \"Il professor Layton e il futuro perduto\" si spaccier\u00e0 per una ragazza di nome Celeste. Quando Layton scoprir\u00e0 la sua vera identit\u00e0 sar\u00e0 ormai troppo tardi, e Claire sar\u00e0 costretta a tornate al momento in cui sarebbe morta.\nKatrielle Layton.\n, doppiata da Emanuela Pacotto, \u00e8 la figlia del professor Layton e protagonista del gioco \"\". \u00c8 alla ricerca del padre, scomparso misteriosamente nel nulla ma nel frattempo, dovr\u00e0 risolvere diversi casi collegati ai sette personaggi pi\u00f9 ricchi di Londra chiamati \"i Sette Draghi\".\nPersonaggi secondari.\nClark Triton.\nClark Triton, doppiato da Marco Balzarotti, \u00e8 il padre di Luke e sindaco di Misthallery, oltre a essere un ottimo amico del professor Layton. Tuttavia, la relazione con suo figlio non \u00e8 molto buona a causa dei problemi causati dallo spettro, che costringono il sindaco a essere freddo con lui. Clark, in seguito alla distruzione della citt\u00e0 causata dallo spettro, invia una lettera a Layton chiedendogli aiuto. Successivamente, per\u00f2, si scopre che la lettera, era in realt\u00e0 stata scritta da suo figlio Luke.\nAgente Barton.\nL'agente Connestabile Barton \u00e8 un poliziotto di 27 anni pasticcione, che segue gli ordini del suo superiore. Suo padre, Gilbert, mor\u00ec a causa di un errore di Chelmey, ed \u00e8 per questo che egli si sente in dovere di istruire Barton.\nNonna Enigmina.\nLa Nonna Enigmina compare per la prima volta ne \"Il professor Layton e il paese dei misteri\", e si presenta come un'anziana bassa signora con un cappello da strega. Ella ha la funzione di raggruppare gli enigmi non pi\u00f9 disponibili a causa dell'avanzare della trama (ad esempio, se prima toccando un lampione si scopre un enigma, e poi questo lampione verr\u00e0 abbattuto, il rompicapo non sar\u00e0 pi\u00f9 disponibile, e quindi esso finir\u00e0 da Nonna Enigmina). Nonostante il paese sia popolato da robot, ella non lo \u00e8. Ricompare nel seguito del gioco, dove viaggia sul treno con una miniatura in scala della sua casa diroccata, che conterr\u00e0 gli enigmi. Appena si arriva a Folsense, andr\u00e0 ad abitare in un'altra casa a pezzi. Nel terzo capitolo va in vacanza, e lascia il suo compito ad Apenigma, un'ape col suo stesso incarico. Verso la fine del gioco Apenigma verr\u00e0 schiacciata da Enigmarta, nipote di Nonna Enigmina, di cui ne fa le veci. Nel quarto capitolo (un prequel), per ovviare al fatto che Layton non l'aveva mai incontrata prima del primo gioco, ella \u00e8 vista soltanto da Emmy (assente nei primi tre giochi) che, prima di dissolversi, le dir\u00e0 che gli enigmi perduti li raccoglier\u00e0 il suo gatto Oscar.\nPavel.\nPavel \u00e8 un bizzarro esploratore totalmente incosciente di dove si trovi. Quando cerca di andare in un luogo, finisce sempre per capitarne in un altro.\nFoltbaffen.\nFoltbaffen \u00e8 un eccentrico anziano che compare nei primi tre giochi. Ha la principale funzione di spiegare cosa sono le monete aiuto.\nPersonaggi de \"Il professor Layton e il paese dei misteri\".\nLady Dahlia.\nLady Dahlia \u00e8 la seconda moglie del Barone Reinhold, identica nell'aspetto alla prima, ma diversa nel carattere. Difatti il barone, abbattuto dalla morte della moglie, ne cre\u00f2 una copia per colmare il vuoto. Tuttavia, per non confondere la piccola Flora, ne modific\u00f2 il carattere, rendendola scorbutica e presuntuosa. Fu lei ad inviare la lettera a Layton, invitandolo a svelare il segreto della Mela d'oro.\nNella versione originale, il personaggio \u00e8 doppiato da Atsuko Tanaka.\nLady Viola.\nLady Viola era la precedente e amatissima moglie del Barone Reinhold, prima della sua inaspettata morte, che gett\u00f2 nello sconforto il marito e la figlia.\nBruno.\nBruno \u00e8 l'addetto al mantenimento dei robot a Saint-Myst\u00e8re, nonch\u00e9 il creatore del villaggio. \u00c8 lui la causa delle misteriose sparizioni a Saint-Myst\u00e8re, ma si scopre che rapiva gli abitanti, tra cui Ram\u00f2n, solo per \u201cripararli\u201d. Abita nella torre al centro del villaggio, ed \u00e8 lui, azionando i macchinari, che provoca gli strani rumori che si sentono arrivare da quel posto.\nBarone Augustus Reinhold.\nIl defunto Barone Reinhold era padre di Flora, nonch\u00e9 ideatore del villaggio che sarebbe servito a trovare un degno tutore per sua figlia. Dopo la morte della moglie cre\u00f2 Lady Dahlia per non fare sentire sola Flora, ma tutti i suoi sforzi si rivelarono vani quando mor\u00ec.\nPersonaggi de \"Il professor Layton e lo scrigno di Pandora\".\nFriederich Herzen Beluga.\nIl Signor Beluga \u00e8 il fratello minore di Anton Herzen. In rapporti molto freddi col padre, a soli vent'anni decise di andarsene da Folsense con una parte del patrimonio e, cambiando il cognome in Beluga, costru\u00ec lo sfarzoso Molentary Express, diventando ricco. Ha un carattere molto iroso, ed \u00e8 ossessionato dal possedere lo Scrigno degli Elisi. Samuel Thunder lo definisce \u201czio\u201d, ma si ignorano i rapporti di parentela tra i due.\nKatia Anderson.\nFiglia di Sir Anderson e nipote di Sofia e Anton, Katia scapper\u00e0 da casa senza il consenso del padre per raggiungere suo nonno. \u00c8 anche la narratrice dell'intera vicenda.\nAnton Herzen.\nAnton Herzen \u00e8 il duca di Folsense, ritenuto un vampiro immortale dalla popolazione. Fa la sua prima apparizione ne \"Il professor Layton e lo scrigno di Pandora\". Innamoratosi da giovane di Sofia, dopo la sua partenza, patir\u00e0 un lungo periodo di solitudine (rimanendo anche, a sua stessa insaputa, l'unico essere umano a Folsense), fino a quando non arriver\u00e0 la nipote Katia a spiegargli ci\u00f2 che era successo. \u00c8 figlio del Duca Herzen e fratello del Signor Beluga.\nNella versione originale, il personaggio \u00e8 doppiato da Takao Osawa. In italiano invece \u00e8 doppiato da Paolo De Santis.\nSofia.\nSofia era la ragazza di cui il duca Anton si innamor\u00f2 perdutamente. Se ne and\u00f2 da Folsense a causa delle nubi tossiche che fuoriuscivano dalla miniera per il bene del bambino che portava in grembo. inconsapevole di ci\u00f2, Anton lo prese come un tradimento, finch\u00e9, a un anno dalla morte di Sofia, non gli sar\u00e0 fatta luce da sua nipote Katia.\nDuca Herzen.\nPadre di Anton e del Signor Beluga. Uomo arrogante e avido morto che pur di estrarre metallo prezioso dalla miniera di Folsense, non si cur\u00f2 del bene dei suoi abitanti, n\u00e9 della citt\u00e0. Mor\u00ec anni prima degli eventi del gioco.\nPersonaggi de \"Il professor Layton e il futuro perduto\".\nLuke del futuro.\nLuke, cresciuto di dieci anni, fa la sua prima comparsa nel 3\u00ba capitolo del gioco, quando Hershel Layton e Luke sono diretti presso il Casin\u00f2 Seven Hearts, con lo scopo di incontrarlo per farsi aiutare a recuperare il primo ministro del loro tempo. Accompagner\u00e0 per tutto il viaggio Layton e Luke, tranne che in un paio di capitoli.\nVerso la fine del gioco si scopre essere l'antagonista principale che, agendo nell'ombra, ha ingannato tutti i personaggi. Viene rivelato che non \u00e8 il vero Luke, ma il suo nome reale \u00e8 Clive. I suoi genitori morirono in incidente avvenuto 10 anni prima, per un errore di uno scienziato, il futuro primo ministro Bill Hawks, e venne consolato da un signore: il professor Layton. Essendo orfano, fu adottato da una ricchissima e anziana duchessa: Constance Dove. Da allora Clive inizi\u00f2 a covare un piano folle per la sua vendetta. Aiutato da Dimitri Allen, ha costruito un possente macchinario in grado di distruggere tutta Londra, in seguito disattivato da Layton e Luke.\nNella versione originale, il personaggio \u00e8 chiamato ed \u00e8 doppiato da Shun Oguri e Yuri Lowenthal. In italiano invece \u00e8 doppiato da Paolo De Santis.\nDimitri Allen.\nDimitri Allen \u00e8 un malvagio scienziato ossessionato dall'idea di viaggiare nel tempo.\nCirca dieci prima della storia costru\u00ec una macchina del tempo ma, accortosi della troppa pericolosit\u00e0 di quest'ultima, decise di non portare a termine il progetto. Ma Bill Hawks, suo capo e finanziatore (ora Primo ministro), prosegu\u00ec con l'esperimento, uccidendo dieci persone, tra cui Claire, che Dimitri amava e i genitori di Clive. Nei tempi in cui \u00e8 svolta la storia, e per vendetta, ha formato un \"alleanza\" con quest'ultimo e ha rapito Bill Hawks durante una presentazione della sua finta macchina del tempo a Londra, sotto le mentite spoglie di un certo \"Dr. Stahngun\"; e l\u00ec lui ed Hawks (gi\u00e0 Primo ministro) scompaiono misteriosamente.\nPi\u00f9 avanti nella storia, Layton, Luke, Flora, l'Ispettore Chelmey, Barton, Clive, Claire (sotto le mentite spoglie di Celeste) e Don Pablo si incontrano in un bar sul Tamigi, dove Layton rivela tutta su ci\u00f2 che stava succedendo, Dimitri viene scoperto, essendo mascherato da barista. Clive viene anche scoperto e si viene a sapere che anche lui, insieme a Dimitri, guidava l'organizzazione mafiosa. Clive rivela che vuole vendicarsi di Dimitri e Bill Hawks per aver causato la morte dei suoi genitori e di tutti gli scienziati che hanno lavorato su una macchina molto pi\u00f9 imponente: la sua fortezza mobile.\nDopo aver salvato tutti e dopo che la Londra sotto terra viene distrutta, Clive viene arrestato: questo rivela per\u00f2 che aveva gi\u00e0 calcolato tutto, anche la sua sconfitta, infatti aveva chiamato Layton, all'oscuro di Dimitri, proprio per fermare quest'ultimo e lui stesso. Dimitri invece rivela a Layton che Celeste \u00e8 in realt\u00e0 Claire del passato, poich\u00e9 durante l'esplosione, poco prima che lei morisse, la macchina del tempo aveva funzionato (anche se solo per un secondo) e inviato nel futuro (oggi) le molecole di Claire. Infatti, la ragione per il quale Dimitri stava lavorando sulla macchina del tempo era di mantenere Claire viva ai giorni nostri, perch\u00e9 le sue molecole cercavano di tornare nel passato, ma non c'\u00e8 riuscito e Claire \u00e8 dovuta tornare al suo tempo, al momento dell'esplosione.\nIn italiano il personaggio \u00e8 doppiato da Marco Balzarotti.\nBill Hawks.\nWilliam Hawks, detto \"Bill\", \u00e8 il primo ministro d'Inghilterra. Fa la sua prima apparizione ne \"Il professor Layton e il futuro perduto\" ed \u00e8 la prima persona a usare la macchina del tempo sviluppata dal Dr. Stahngun, alias Dimitri Allen. Quando la macchina esplode, sia Hawks che Dimitri scompaiono. \n\u00c8 oggetto dell'odio di Dimitri poich\u00e9 ha testato una macchina del tempo su Claire quando non era ancora collaudata.\nNella versione originale, il personaggio \u00e8 doppiato da Akihiko Ishizumi. In italiano invece \u00e8 doppiato da Marco Balzarotti.\nCrystal e Quartz.\nMarito e moglie, sono proprietari di un negozio di orologi, in cui ne \u00e8 presente un esemplare gigante che si dice consenta di viaggiare nel tempo. In realt\u00e0, l'azionamento di tale orologio, fa soltanto calare l'intero negozio in una zona sotterranea a Londra.\nPersonaggi de \"Il professor Layton e il richiamo dello spettro\".\nBrenda Triton.\n\u00c8 la moglie di Clark e madre di Luke. Viene rapita da Descole per ricattare suo marito. Alla fine viene liberata da Emmy Altava.\nArianna Barde.\nFiglia dell'odiato signor Barde, alla sua morte i cittadini del villaggio hanno cominciato a odiarla a causa del padre. Viene cos\u00ec reputata una strega che vuole portare la distruzione del villaggio. \nHa una malattia che la costringe a restare a casa e a non uscire fuori. Sentendosi molto sola, stringe un forte rapporto con la gigantesca foca Loosha, diventando migliori amici. Quando lo spettro attacca il villaggio, Arianna usa l'ocarina ereditata dal padre per controllare Loosha e chiederle di fermare lo spettro.\nAlla fine del gioco verr\u00e0 portata dalla foca nel Giardino Dorato, dove l'aria salutare la guarir\u00e0 dalla sua malattia. Dopo di ci\u00f2 torner\u00e0 a scendere nel villaggio e diventer\u00e0 amica della banda del Corvo Torvo.\nTony Barde.\nTony \u00e8 il fratello minore di Arianna. Adirato per come i cittadini parlavano male della sorella, fece capitare brutte cose a essi, dando vita alla diceria che Arianna fosse una strega. Dopo essere stato smascherato da Layton smetter\u00e0 di compiere questi gesti. Per scendere nel mercato si travestiva dall'anziano giardiniere Henry.\nGilbert.\nGilbert \u00e8 il padre del Connestabile Barton, ed ex superiore dell'Ispettore Chelmey 10 anni prima del terzo capitolo. Mor\u00ec a seguito di un errore di Chelmey e lui non se lo perdon\u00f2 mai.\nJakes.\nCapo in sovrappeso della polizia di Misthallery, per aver risolto ogni caso, viene chiamato \u201cil Veggente\u201d. In realt\u00e0 le conclusioni che dava ai casi erano molto superficiali e non punivano mai il vero colpevole. Si allea con Descole per aiutarlo nel trovare il Giardino dorato e per fare ci\u00f2 cerca di intralciare Layton in ogni modo. Col professore si comporta in modo molto sgarbato, ma col resto dei cittadin\u00ec \u00e8 molto educato e rispettato\nToppy.\nToppy \u00e8 un criceto viola usato da Luke per prevedere dove attaccava lo spettro senza uscire dalla sua stanza. Difatti il topolino gli riferiva dove l'acqua dei canali era pi\u00f9 bassa e quindi dove sarebbe avvenuto l'attacco.\nIn un minigioco in cui bisogna acchiappare dei topi, compare anche Toppy, ma sel lo si acchiappa verranno tolti punti.\nCorvo Torvo.\nIl Corvo Torvo \u00e8 un alto individuo con una veste e un cappuccio nero che porta una lugubre e oblunga maschera. Getta nel panico Layton Luke ed Emmy quando, mentre loro sono alla ricerca del mercato nero, gli appare dinanzi. Quando Emmy cerca di inseguirlo, esso scappa e, come se si teletrasportasse, spunta da un luogo a un altro. Quest'enigma viene spiegato razionalmente dal Professor Layton: esistono pi\u00f9 Corvi Torvi. Difatti sparsi per il mercato ci sono vari bambini, i cui genitori hanno perso il lavoro alla fabbrica, che gestiscono delle bancarelle. Questi bambini sono i gestori del mercato nero e costituiscono il Corvo Torvo.\nLoosha.\nLoosha \u00e8 un gigantesco incrocio tra una foca e un lamantino, l'ultima della sua specie. Sentendosi sola, divenne amica fin da cucciola di Arianna e Tony, anche loro sofferenti di solitudine a causa della per\u00f2 recente morte del loro padre. \nEssi potevano controllarla con un'ocarina che avevano ereditato da loro padre, il quale a sua volta l'aveva comprata al mercato nero. Quando lo spettro attacc\u00f2 la citt\u00e0, Arianna controll\u00f2 Loosha chiedendole di fermarlo; tuttavia, avvolte dalla fitta nebbia, le due creature apparivano come un solo essere.\nArianna, per proteggere il suo amico, scacci\u00f2 il professor Layton quando questi le chiese informazioni, e solo quando questi le disse che aveva capito tutto, riusc\u00ec a fidarsi.\nDopo aver sconfitto Descol Loosha, gravemente ferita, abbatt\u00e9 la diga, destando l'ira di Arianna. Tuttavia l'animale non voleva far altro che mostrare al gruppo l'entrata del Giardino dorato, situata in fondo al lago; difatti la sua specie, ormai estinta, proveniva da l\u00e0. Lo scopo di Loosha era quello di guarire Arianna con l'aria incontaminata del giardino, tuttavia mor\u00ec a causa delle gravi ferite riportate nel combattimento.\nPersonaggi de \"Il professor Layton e l'eterna Diva\".\nJanice Quatlane.\nJanice Quatlane \u00e8 una celebre cantante d'opera ed ex allieva del professore. Richiede il suo aiuto quando una bambina le viene incontro affermando di possedere la vita eterna. Solo alla fine si scoprir\u00e0 che sta nascondendo un segreto persino a Layton. Melina Whistler, l'amica deceduta, aveva infatti preso possesso del corpo di Janice, con il suo consenso, per fermare il folle piano del padre.\nNella versione originale, il personaggio \u00e8 doppiato dalla cantante giapponese Nana Mizuki e da Emma Tate. In italiano invece \u00e8 doppiata da Ludovica De Caro.\nOswald Whistler.\nFamosissimo compositore d'opera e apprezzato musicista di 54 anni. Dice di essere stato incaricato di comporre un'opera su Ambrosia, ma \u00e8 in realt\u00e0 lui, assieme a Descole, che ha organizzato tutto il piano. Difatti il gioco il cui vincitore avrebbe ottenuto la vita eterna, serviva a stabilire una persona in grado di contenere i ricordi della sua figlia defunta, Melina. Infatti, egli, con la sua ultima invenzione, il Detragan (uno marchingegno in grado di suonare contemporaneamente tutti gli strumenti di un'orchestra) ha racchiuso i ricordi della figli in attesa di una persona in grado di contenerli. Alla fine verr\u00e0 arrestato.\nMelina Whistler.\nFiglia di Oswald e migliore amica di Janice, morta un anno prima dell'inizio del film all'et\u00e0 di 22 anni.\nNina.\nBambina di sette anni che sostiene di aver ottenuto la vita eterna. In realt\u00e0 \u00e8 una comune bambina rapita da Oswald Whistler per impiantarle i ricordi della figlia.\nPersonaggi de \"Il professor Layton e la maschera dei miracoli\".\nAngela Ledore.\nColei che ha scritto la lettera di aiuto al Professor Layton. Ha 35 anni anche se non li dimostra. \u00c8 sposata con Erik Ledore (per finta). Sembra aver avuto una relazione con Randall, in passato.\nRandall Ascot.\nRicco giovane che ha scaturito l'interesse per l'archeologia.\nAndato un giorno con il professor Layton per trovare Akubadain e il tesoro degli Aslant.\nSi pens\u00f2 che era morto ma un uomo lo salv\u00f2 e lo cur\u00f2 come un figlio. Andato a Montedore, si fece chiamare il Gentiluomo mascherato, ma alla fine si scopr\u00ec essere Randall dopo 18 anni.\nErik Ledore.\nTrentacinquenne che, attraverso il successo della citt\u00e0, \u00e8 diventato milionario. All'inizio della vita da milionario, Erik fece costruire solo un punto di riferimento per chi ritrovava Randall che poi, si allarg\u00f2 sempre pi\u00f9 fino a diventare Montedore.\nPersonaggi de \"Il professor Layton e l'eredit\u00e0 degli Aslant\".\nLeon Bronev.\nCapo della Targent e padre di Layton e Descole, \u00e8 stato rapito quando i suoi figli erano ancora bambini. Prima di diventare il capo della Targent voleva trovare l'eredit\u00e0 degli Aslant per ottenere la libert\u00e0 per s\u00e9 e per la moglie Rachel, morta in ospedale diversi anni prima.\nDesmond Sycamore.\n\u00c8 un archeologo molto famoso e considerato un'autorit\u00e0 nel campo degli Aslant. In seguito si riveler\u00e0 essere Descole sotto mentite spoglie.\nAurora.\n\u00c8 la messaggera del popolo degli Aslant, creata dalla civilt\u00e0 caduta per proteggere l'eredit\u00e0 e la denominata \"mummia vivente\"."}
{"id": "3829955", "revid": "62004", "url": "https://it.wikipedia.org/wiki?curid=3829955", "title": "Mi\u0119dzynarodowy Wy\u015bcig Solidarno\u015bci i Olimpijczyk\u00f3w", "text": ""}
{"id": "3829956", "revid": "1310927", "url": "https://it.wikipedia.org/wiki?curid=3829956", "title": "Calciatori della Nazionale montenegrina", "text": "In questa lista sono raccolti i calciatori che hanno rappresentato in almeno una partita la Nazionale montenegrina. In grassetto i calciatori ancora in attivit\u00e0.\n\"Statistiche aggiornate al 15 novembre 2014.\""}
{"id": "3829957", "revid": "300067", "url": "https://it.wikipedia.org/wiki?curid=3829957", "title": "Jim Bain", "text": "Ha iniziato la carriera arbitrale nel 1958; nel 1964 \u00e8 approdato in NCAA Division I e nel 1965 in Big Eight Conference. Ha diretto in NCAA per 28 stagioni fino al 1992, arbitrando 5 Final Four (1971, 1973, 1976, 1978, 1990).\n\u00c8 stato presente ai Giochi della XX Olimpiade, al Campionato mondiale maschile di pallacanestro 1974, ai VI Giochi panamericani."}
{"id": "3829958", "revid": "767487", "url": "https://it.wikipedia.org/wiki?curid=3829958", "title": "Gran Premio Industria e Artigianato 2007", "text": "Il Gran Premio Industria e Artigianato 2007, trentunesima edizione della corsa e valida come evento dell'UCI Europe Tour 2007 categoria 1.1, si svolse il 5 maggio 2007 su un percorso totale di 200\u00a0km. Fu vinto dall'italiano Vincenzo Nibali che termin\u00f2 la gara in 4h51'59\", alla media di 41,098\u00a0km/h.\nAl traguardo giunsero 45 dei ciclisti partenti."}
{"id": "3829959", "revid": "1543377", "url": "https://it.wikipedia.org/wiki?curid=3829959", "title": "La rivoluzione di Wikipedia", "text": "La rivoluzione di Wikipedia. Come un gruppo di illustri sconosciuti ha creato la pi\u00f9 grande enciclopedia del mondo \u00e8 un libro del 2009 il cui autore \u00e8 Andrew Lih, ricercatore sui nuovi media e scrittore.\nL'opera copre il periodo che va dalla fondazione di Wikipedia nel 2000 fino all'inizio del 2008 e spazia dalle brevi biografie di Jimmy Wales, Larry Sanger e Ward Cunningham ai resoconti degli eventi pi\u00f9 controversi della storia dell'enciclopedia, come il caso Essjay e la controversia sulle biografie nella Wikipedia in lingua inglese."}
{"id": "3829961", "revid": "729019", "url": "https://it.wikipedia.org/wiki?curid=3829961", "title": "Austurlei\u00f0", "text": "L'Austurlei\u00f0 (F910) \u00e8 una strada dell'Islanda che collega il lago Lagarflj\u00f3t con l'Askja.\nPercorso.\nQuesta strada ha una doppia classificazione. Nella sua parte iniziale, la 910 \u00e8 una strada asfaltata che \u00e8 stata utilizzata anche per la costruzione della diga di K\u00e1rahnj\u00fakavirkjun sul lago artificiale H\u00e1lsl\u00f3n. Successivamente, diventa una pista di montagna non asfaltata, caratterizzata dal prefisso \"F\" sul numero della strada che sta per Fjallvegir, cio\u00e8 strada di montagna in lingua islandese.\nIn generale, \u00e8 abbastanza impegnativa da guidare soprattutto per la presenza di estesi banchi di sabbia non compatta. Presenta alcuni guadi da attraversare, anche se l'attraversamento dei fiumi maggiori (come il J\u00f6kuls\u00e1 \u00e1 Fj\u00f6llum) avviene tramite ponti. Sfruttando l'interconnessione con la Hvannalindavegur e la Kverkfjallalei\u00f0, la F910 permette anche di raggiungere il Kverkfj\u00f6ll."}
{"id": "3829962", "revid": "123605750", "url": "https://it.wikipedia.org/wiki?curid=3829962", "title": "Casa Bianca (Bi\u0161kek)", "text": "La Casa Bianca () \u00e8 il palazzo presidenziale del Kirghizistan situato nel centro della capitale, Bi\u0161kek."}
{"id": "3829963", "revid": "110157", "url": "https://it.wikipedia.org/wiki?curid=3829963", "title": "Cupa Rom\u00e2niei 1955", "text": "La Cupa Rom\u00e2niei 1955 \u00e8 stata la 18\u00aa edizione della coppa nazionale disputata tra il 13 ottobre e il 18 dicembre 1955 e conclusa con la vittoria del CCA Bucure\u0219ti, al suo quinto titolo.\nSedicesimi di finale.\nGli incontri si sono disputati il 13 ottobre 1955. In caso di parit\u00e0 dopo i tempi supplementari si qualifica la squadra che gioca in trasferta.\n \nOttavi di finale.\nGli incontri si sono disputati il 2 e 3 novembre 1955.\n \nQuarti di finale.\nGli incontri si sono disputati il 23 novembre 1955\n \nSemifinali.\nGli incontri si sono disputati il 4 e l'11 dicembre 1955.\nFinale.\nLa finale venne disputata il 18 dicembre 1955 a Bucarest. Dopo il 3-3 al novantesimo minuto, il CCA segna tre gol nei tempi supplementari"}
{"id": "3829970", "revid": "729019", "url": "https://it.wikipedia.org/wiki?curid=3829970", "title": "Kverkfjallalei\u00f0", "text": "Kverkfjallalei\u00f0, ufficialmente fjallvegir 902 (F902) (in italiano \"strada di montagna 902\"), \u00e8 una strada dell'Islanda che collega il Kverkfj\u00f6ll con la Hvannalindavegur, permettendo quindi di raggiungere sia la Hringvegur che l'Askja."}
{"id": "3829971", "revid": "1543377", "url": "https://it.wikipedia.org/wiki?curid=3829971", "title": "Tour de Corse 1981", "text": "Il Tour de Corse 1981 valevole come Rally di Francia 1981, \u00e8 stata la 5\u00aa tappa del mondiale rally 1981. Il rally \u00e8 stato disputato dal 30 aprile a 1\u00ba maggio in Corsica.\nIl francese Bernard Darniche si aggiudica la manifestazione distaccando sul podio finale Guy Fr\u00e9quelin e Tony Pond."}
{"id": "3829972", "revid": "125476900", "url": "https://it.wikipedia.org/wiki?curid=3829972", "title": "Ho un sogno (album)", "text": "Ho un sogno \u00e8 il diciassetesimo album in studio della cantante italiana Anna Oxa, pubblicato nel 2003.\nDescrizione.\nL'album, dai toni riflessivi e intimisti segna il frutto della collaborazione tra la stessa Oxa con diversi autori, in particolare con Marco Falagiani e Marco Carnesecchi, con i quali scrive molti pezzi del disco.\n\u00c8 con \"Cambier\u00f2\", che Anna presenta al festival di Sanremo 2003, che inizia la promozione dell'album.\nAltri singoli estratti sono \"Questa sono io\" e \"Il muro\", brano presentato dall'artista al Festivalbar dello stesso anno."}
{"id": "3829974", "revid": "591142", "url": "https://it.wikipedia.org/wiki?curid=3829974", "title": "Rally di Francia 1981", "text": ""}
{"id": "3829990", "revid": "729019", "url": "https://it.wikipedia.org/wiki?curid=3829990", "title": "Hvannalindavegur", "text": "Hvannalindavegur (F903) \u00e8 una strada dell'Islanda che collega l'Austurlei\u00f0 con la Kverkfjallalei\u00f0, connettendo quindi il Kverkfj\u00f6ll con l'Askja."}
{"id": "3829995", "revid": "300067", "url": "https://it.wikipedia.org/wiki?curid=3829995", "title": "Artenik Arabad\u017eijan", "text": "Carriera.\nDa cestista ha vinto 4 volte il Campionato bulgaro. \u00c8 stato arbitro FIBA dal 1967 al 1983. Ha diretto in tre edizioni dei Giochi olimpici: Monaco 1972, Montreal 1976 e Mosca 1980. Ha arbitrato al Mondiale 1974 e 1978, ed in sei edizioni dei FIBA EuroBasket.\nInsieme a Renato Righetto, fu il secondo arbitro della controversa finale olimpica del 1972.\nHa terminato la carriera arbitrale nel 1983."}
{"id": "3830000", "revid": "2033069", "url": "https://it.wikipedia.org/wiki?curid=3830000", "title": "Boss (serie televisiva 2011)", "text": "Boss \u00e8 una serie televisiva statunitense di genere drammatico e politico, trasmessa dalla rete televisiva Starz dal 21 ottobre 2011 al 19 ottobre 2012.\nTrama.\nLa serie narra le vicende di Tom Kane, sindaco di Chicago e personaggio politico al centro di una rete di potere a cui \u00e8 stata recentemente diagnosticata una malattia degenerativa neurologica, la demenza da corpi di Lewy. Determinato a continuare la sua carriera politica, Kane decide di nascondere la sua condizione fisica a tutte le persone attorno a lui, con la sola eccezione del suo medico personale, la dottoressa Ella Harris.\nLa moglie Meredith, il capo dello staff Ezra Stone e l'assistente Kitty O'Neil iniziano a sospettare che qualcosa non va nel sindaco, ma sono troppo rispettosi e riverenti per fare domande o troppo interessati alle proprie ambizioni per notare qualcosa di insolito nel \"capo\". Solo Emma, la figlia ripudiata, ha la possibilit\u00e0 di conoscere il suo segreto.\nNel frattempo, Kane e il suo team lavorano dietro le quinte per sostenere il tesoriere dello Stato Ben Zajac per diventare il prossimo governatore dell'Illinois.\nProduzione.\n\"Boss\" \u00e8 stata ideata da Farhad Safinia e co-prodotta da Category 5 Entertainment, Grammnet Productions e Lionsgate Television. Le riprese hanno avuto luogo tra il 27 aprile ed il 27 luglio del 2011, a Chicago, nell'Illinois.\nL'episodio pilota \u00e8 stato diretto dal regista Gus Van Sant, due volte candidato all'Oscar (con \"Will Hunting\" e \"Milk\"), che partecipa al progetto anche come produttore esecutivo. Altri tre episodi sono invece diretti da Mario Van Peebles.\nLa produzione \u00e8 stata confermata per la realizzazione di una seconda stagione, programmata per il 2012.\nAi Golden Globe 2012 la serie ha ricevuto la nomination come miglior serie drammatica, mentre Kelsey Grammer \u00e8 stato premiato come miglior attore in una serie drammatica.\nDopo la messa in onda della seconda stagione trasmessa dal 17 agosto al 19 ottobre 2012, la serie \u00e8 stata cancellata da Starz il 19 novembre a causa dei bassi ascolti."}
{"id": "3830009", "revid": "121658", "url": "https://it.wikipedia.org/wiki?curid=3830009", "title": "Southern Soul", "text": ""}
{"id": "3830012", "revid": "1543377", "url": "https://it.wikipedia.org/wiki?curid=3830012", "title": "Gran Premio Industria e Artigianato 2008", "text": "Il Gran Premio Industria e Artigianato 2008, trentaduesima edizione della corsa e valida come evento dell'UCI Europe Tour 2008 categoria 1.1, si svolse il 3 maggio 2008 su un percorso totale di 200\u00a0km. Fu vinto dall'italiano Eddy Ratti che termin\u00f2 la gara in 4h50'00\", alla media di 41,379 \u00a0km/h.\nPartenza con 125 ciclisti, dei quali 62 portarono a termine il percorso."}
{"id": "3830013", "revid": "729019", "url": "https://it.wikipedia.org/wiki?curid=3830013", "title": "SakeVisual", "text": "SakeVisual \u00e8 uno sviluppatore ed editore di giochi di avventura interattivi, come ad esempio Visual novel e Otome Games, noto per le sue Otome Game \"RE: Alistair++\". I loro giochi sono per Windows, Mac OS e Linux. SakeVisual \u00e8 stata fondata da Ayu Sakata."}
{"id": "3830016", "revid": "1355461", "url": "https://it.wikipedia.org/wiki?curid=3830016", "title": "La musica \u00e8 niente se tu non hai vissuto", "text": "La musica \u00e8 niente se tu non hai vissuto \u00e8 un album live della cantante italiana Anna Oxa, pubblicato il 3 marzo 2006.\nIl disco.\nL'album \u00e8 pubblicato dopo la discussa partecipazione della Oxa al Festival di Sanremo 2006 con il brano \"Processo a me stessa\", che per il testo porta la firma di Pasquale Panella e presenta arrangiamenti in bilico tra opera ed etno-music. Nonostante la canzone venga eliminata al primo turno l'album ha buone vendite ed offre, oltre al brano sanremese, l'inedito title-track \"La musica \u00e8 niente se tu non hai vissuto\", sempre con testo di Panella e due ulteriori inediti incisi dal vivo: \"The Dance\" e \"Trans-Forma-A\u00e7ao\".\nL'album raggiunge il disco d'oro per le vendite."}
{"id": "3830020", "revid": "1498232", "url": "https://it.wikipedia.org/wiki?curid=3830020", "title": "Canon EOS DCS 3", "text": "La Canon EOS DCS 3 \u00e8 stata la prima DSLR di Kodak basata su Canon, rinominata Kodak EOS DCS-3, messa in commercio nel luglio 1995. \n\u00c8 stato usato il corpo di una Canon EOS-1N analogica modificata per aggiungere il dorso digitale Kodak NC2000e. Come risultato la fotocamera ha mantenuto la baionetta Canon EF e quindi la piena compatibilit\u00e0 con tutte le lenti EF di Canon finora prodotte. La DCS 3 \u00e8 stata seguita dalla Canon EOS DCS 1 da 6 megapixel uscita alla fine del 1995 e dalla Canon EOS DCS 5 da 1,5 megapixel.\nIl dorso ha 16MB di RAM come memoria buffer, cos\u00ec come un slot per schede PCMCIA e una porta SCSI per il collegamento al computer. Il sensore \u00e8 in formato pi\u00f9 piccolo dell'APS-C infatti presenta un fattore di crop di 1,7x (l'APS-C Canon \u00e8 1,6x) e una risoluzione di 1,3 mpx (1268 x 1012 pixel). Manca un monitor LCD sul retro della fotocamera.\nUna scheda PCMCIA o una Microdrive da 260 MB pu\u00f2 immagazzinare fino a 189 foto con una velocit\u00e0 massima di 2,7 scatti al secondo. La EOS DCS 3 non ha elaborazione interna dei file JPEG che devono quindi essere processati da un computer prima di poter essere utilizzati in qualunque forma. La grande capacit\u00e0 di memoria RAM contribuisce al prezzo elevato della EOS DCS 3 che si aggira intorno ai 2 milioni di yen.\nQuesto modello \u00e8 stato sostituito dalla Canon EOS D2000 (rinominata Kodak DCS 520) nel 1998."}
{"id": "3830021", "revid": "767487", "url": "https://it.wikipedia.org/wiki?curid=3830021", "title": "Obrad Belo\u0161evi\u0107", "text": "Ha diretto oltre 300 partite del campionato jugoslavo di pallacanestro nel periodo compreso tra il 1951 ed il 1976. Ha arbitrato alle Olimpiadi 1968, ai Mondiali 1974 e 1978; ha diretto due finali della Coppa Campioni (1969 e 1970) ed una della Coppa Kora\u0107."}
{"id": "3830025", "revid": "228587", "url": "https://it.wikipedia.org/wiki?curid=3830025", "title": "Cennina", "text": ""}
{"id": "3830039", "revid": "287204", "url": "https://it.wikipedia.org/wiki?curid=3830039", "title": "Klint baltico", "text": "Il Klint baltico (Clint, Glint; in lingua estone Balti klint, in lingua russa \u0411\u0430\u043b\u0442\u0438\u0439\u0441\u043a\u043e-\u041b\u0430\u0434\u043e\u0436\u0441\u043a\u0438\u0439 \u0443\u0441\u0442\u0443\u043f, \u0413\u043b\u0438\u043d\u0442) \u00e8 una scarpata calcarea alluvionale presente in diverse isole del Mar Baltico, in Estonia e nell'Oblast' di Leningrado in Russia.\nEstensione.\nSi estende circa 1.200\u00a0km dall'isola di \u00d6land in Svezia attraverso la piattaforma continentale e le isole estoni di Osmussaar e Suur-Pakri a Paldiski, quindi lungo la sponda meridionale del Golfo di Finlandia e il fiume Neva per la zona a sud del Lago Ladoga in Russia, dove scompare sotto depositi di sedimenti pi\u00f9 giovani. La scogliera raggiunge i 55,6\u00a0m sul livello del mare al massimo a Ontika, Kohtla, nella Contea Ida-Viru dell'Estonia. Esso \u00e8 tagliato da numerosi corsi d'acqua (tra cui i fiumi Narva, Luga, Izhora, Tosna), molti dei quali formano cascate e rapide. La cascata Valaste (nella Parrocchia di Kohtla) \u00e8 la pi\u00f9 alta (25\u00a0m). Il Klint baltico \u00e8 anche sul retro della banconota da 100 corone."}
{"id": "3830040", "revid": "465169", "url": "https://it.wikipedia.org/wiki?curid=3830040", "title": "Collezione (Anna Oxa)", "text": "Collezione \u00e8 un album della cantante italiana Anna Oxa, pubblicato nel 2001.\nIl disco.\nNel 2001, dopo aver partecipato allo show Torno sabato con Giorgio Panariello, la Oxa presenta quest'album contenente l'inedito \"La panchina e il New York Times\", riproponendo, oltre a \"Tutti i brividi del mondo\" del 1989, tutti i successi posteriori all'uscita delle due raccolte precedenti, nonch\u00e9 due vecchi pezzi in versione live."}
{"id": "3830041", "revid": "1543377", "url": "https://it.wikipedia.org/wiki?curid=3830041", "title": "Discografia di Nicole Scherzinger", "text": "Questa \u00e8 la discografia della cantante pop statunitense Nicole Scherzinger.\nIl suo singolo di debutto, Don't Hold Your Breath e raggiunge la Top 20 delle maggiori classifiche musicali. Killer Love, il suo album di debutto, viene pubblicato il 18 marzo 2011. Debutta nelle classifiche raggiungendo la Top 10 Regno Unito e Irlanda. Nel 2010, a seguito della pubblicazione del secondo album delle Pussycat Dolls, Doll Domination, RedOne decide di produrre materiale per il suo album di debutto. Completato e pubblicato nel 2011 l'album \u00e8 composto da canzoni eurodance up-tempo e ballate mid-tempo e down-tempo. Tra i quattordici brani che compongono l'album vi sono due collaborazioni: una con Enrique Iglesias e una con Sting."}
{"id": "3830046", "revid": "729019", "url": "https://it.wikipedia.org/wiki?curid=3830046", "title": "Vatnsnesvegur", "text": "Vatnsnesvegur (711) \u00e8 una strada dell'Islanda che collega la Hringvegur con la penisola di Vatnsnes, permettendo di visitare lo scoglio di Hv\u00edtserkur."}
{"id": "3830048", "revid": "247222", "url": "https://it.wikipedia.org/wiki?curid=3830048", "title": "Gioco-citt\u00e0", "text": "Gioco-citt\u00e0 \u00e8 stato un programma televisivo italiano di genere contenitore destinato al palinsesto della TV dei ragazzi, in onda fra il 1977 ed il 1979 su Rai 1.\nLa prima serie viene presentata dall'attore e giornalista Claudio Sorrentino, affiancato da I Gatti di Vicolo Miracoli. Nella primavera del 1978 e nell'estate del 1979 la conduzione passa a Mino Reitano, affiancato da Maria Cristina Misciano. I testi erano scritti di Tiziano Sclavi, Bianca Pitzorno e Cino Tortorella.\nSigle della trasmissione furono \"Una citt\u00e0\", eseguita da I Gatti di Vicolo Miracoli (1977), \"Keko il tricheco\" (1978) e \"Batticuore\", entrambe proposte da Mino Reitano, e \"La storia di Ulisse\" cantata da Luca Chinnici (1979)."}
{"id": "3830049", "revid": "282094", "url": "https://it.wikipedia.org/wiki?curid=3830049", "title": "Aleksandr Semionov", "text": ""}
{"id": "3830050", "revid": "485846", "url": "https://it.wikipedia.org/wiki?curid=3830050", "title": "Torri Rivella", "text": "Le Torri Rivella sono due edifici storici del quartiere Aurora ubicati a ridosso del Centro storico di Torino, presso la confluenza dei corsi Regina Margherita, Regio Parco e San Maurizio, in quello che \u00e8 comunemente noto come Rond\u00f2 Rivella.\nRappresentano, insieme a pochi altri edifici in citt\u00e0, un esempio di architettura \"D\u00e9co\", altrimenti noto come \"Stile Novecento\".\nStoria.\nLa coppia di edifici fu progettata nel 1929 dall'architetto Eugenio Vittorio Ballatore di Rosana, uno dei protagonisti del Liberty a Torino noto per la sua esperienza in grandi strutture sportive grazie alla realizzazione dello Stadium e del Motovelodromo Fausto Coppi.\nAmabilmente soprannominati \"zuccheriere\"\n, gli edifici e il piazzale antistante prendono il nome dal committente Francesco Rivella, che vi aveva trasferito la sede del suo noto \"atelier\" di pellicceria frequentato da una clientela di livello internazionale. Con la propria attivit\u00e0 imprenditoriale Rivella port\u00f2 significative innovazioni nel settore della pellicceria introducendo la tintura delle pelli di castoro nei colori al tempo pi\u00f9 popolari e ricorrendo in modo massiccio alla pubblicit\u00e0 per promuovere i propri prodotti.\nCaratteristiche progettuali.\nNel progetto delle Torri Rivella \u00e8 stato riconosciuto l'intento di reinterpretare il concetto ottocentesco di accesso dei \"boulevard\" urbani, in questo caso corso Regio Parco, come gi\u00e0 sperimentato nella stessa Torino in via Roma-piazza Carlo Felice e corso Gabetti. \u00c8 altres\u00ec nota la volont\u00e0 di creare un'opera altamente simbolica e riconoscibile ma, al tempo stesso, capace di inserirsi in un contesto architettonico complesso, caratterizzato dalla vicina cupola guariniana del Duomo e dalla celeberrima Mole Antonelliana.\nEntrambi gli edifici contano otto piani fuori terra e i prospetti sono scanditi da fasce di intonaco grigio e laterizio rosso e si sviluppano su posizione angolare facendo della loro speculare simmetria il punto di forza. Pur assomigliandosi, sono in realt\u00e0 molto diversi e differiscono prevalentemente nell'impianto decorativo di chiaro gusto D\u00e9co, nonch\u00e9 nel trattamento di spigoli e nella morfologia dei pinnacoli del corpo centrale."}
{"id": "3830051", "revid": "125883044", "url": "https://it.wikipedia.org/wiki?curid=3830051", "title": "Gray Maynard", "text": "Combatte nella categoria dei pesi leggeri per l'organizzazione UFC, nella quale nel 2011 \u00e8 stato per due volte un contendente al titolo di categoria, pareggiando e poi perdendo contro il campione in carica Frankie Edgar.\n\u00c8 suo uno dei pi\u00f9 veloci KO della storia dell'UFC, avendo messo al tappeto in soli 9 secondi Joe Veres.\nCarriera nelle arti marziali miste.\nCampionati scolastici.\nMaynard vanta un ottimo background nella lotta libera a livello studentesco, avendo vinto il campionato dell'Ohio nel 1998 e terminando la high school con un record di 135-16.\nAll'Universit\u00e0 statale del Michigan \u00e8 stato compagno sportivo e di stanza di Rashad Evans.\nPur non vincendo alcun titolo universitario Maynard \u00e8 stato un all-american per ben tre volte.\nDopo che nel 2004 non venne convocato dalla nazionale olimpica di lotta libera per le Olimpiadi di Atene Maynard pens\u00f2 al ritiro agonistico, ma un periodo da sparring partner di B.J. Penn e da allievo di Randy Couture lo rivalutarono e decise di proseguire.\nUltimate Fighting Championship.\nMaynard entr\u00f2 direttamente nell'UFC grazie alla quinta stagione del reality show \"The Ultimate Fighter\": fortuna volle che la serie TV scelse come uno dei due allenatori B.J. Penn, e che in tale stagione veniva coinvolta solamente la categoria dei pesi leggeri, fatalit\u00e0 quella perfetta per Maynard.\nNel torneo del reality Maynard sconfisse Wayne Weems e Brandon Melendez ma si dovette arrendere in semifinale a Nate Diaz.\nNel campionato UFC Maynard dimostra subito un immenso talento grazie ad un eccezionale record di 7-0, nel quale sconfigge avversari del calibro di Frankie Edgar e Nate Diaz; inoltre al suo primo incontro (successivo al \"No Contest\" contro Rob Emerson per l'evento \"The Ultimate Fighter 5 Finale\") stende Joe Veres in soli 9 secondi, ovvero il secondo KO pi\u00f9 veloce di allora dopo quello di Todd Duffee ai danni di Tim Hague nell'evento \"UFC 102: Couture vs. Nogueira\", che fu di 7 secondi.\nIl 28 agosto 2010 affront\u00f2 Kenny Florian in una gara valida per l'opportunit\u00e0 di poter sfidare il campione in carica dei pesi leggeri Frankie Edgar: Maynard vinse ai punti con merito.\nIl 1\u00ba gennaio 2011 Maynard affront\u00f2 il campione Frankie Edgar, gi\u00e0 sconfitto nel 2008: la gara termin\u00f2 in parit\u00e0 e la cintura rimase nelle mani di Edgar, con Maynard certo della possibilit\u00e0 di una rivincita; tale incontro venne premiato \"Fight of the Year\" ai \"Fighters Only World MMA Awards\" del 2011.\nIl re-match avvenne l'8 ottobre 2011 ma questa volta Maynard cade per KO Tecnico, perdendo la sua imbattibilit\u00e0 da professionista.\nMaynard torna a lottare nel giugno 2012 nel main match dell'evento \"\", dove affronta il top 10 Clay Guida e si aggiudica un noioso incontro con una risicata e discutibile vittoria ai punti.\nVerso fine anno avrebbe dovuto affrontare Joe Lauzon ma proprio Maynard s'infortun\u00f2 al ginocchio e salt\u00f2 la sfida.\nNel 2013 Maynard, inserito nei ranking ufficiali dell'UFC come il contendente numero 3 nella divisione dei pesi leggeri, avrebbe avuto una nuova opportunit\u00e0 di combattere per il titolo nel caso fosse riuscito a sconfiggere l'astro nascente della categoria e numero 5 del ranking TJ Grant: l'avversario canadese mette KO Maynard in poco pi\u00f9 di due minuti.\nNel novembre dello stesso anno viene sconfitto per KO tecnico durante la prima ripresa anche dall'ex contendente al titolo Nate Diaz, numero 8 dei ranking: si tratt\u00f2 della terza sfida tra Maynard e Diaz contando anche il match disputato nel 2007 per la quinta stagione del reality show \"The Ultimate Fighter\".\nIl 2014 non inizia meglio e Maynard viene messo KO anche da Ross Pearson.\nIn dicembre prese parte all'evento di lotta libera \"Grapple at the Garden\" tenutosi presso il Madison Square Garden di New York dove affront\u00f2 l'atleta del WSOF Ozzy Dugulubgov, vincendo con il punteggio di 27-0. Mentre ad aprile del 2015 venne sconfitta da Alexander Yakovlev per decisione unanime.\nA luglio del 2016 affront\u00f2 al suo debutto nei pesi piuma Fernando Bruno. Sfruttando le sue notevoli doti nella lotta libera, Maynard riusc\u00ec ad ottenere la vittoria per decisione unanime.\nIl 3 dicembre dovette vedersela con Ryan Hall, perdendo l'incontro per decisione unanime.\nRisultati nelle arti marziali miste.\nGli incontri segnati su sfondo grigio si riferiscono ad incontri di esibizione non ufficiali o comunque non validi per essere integrati nel record da professionista."}
{"id": "3830053", "revid": "729019", "url": "https://it.wikipedia.org/wiki?curid=3830053", "title": "Guerre civili argentine", "text": "La locuzione guerre civili argentine indica la serie di conflitti interni che colpirono quasi ininterrottamente l'Argentina tra il 1814 e il 1880, saldandosi alla guerra d'indipendenza argentina, alla guerra argentino-brasiliana, alla Guerra Grande uruguaiana e alla guerra della triplice alleanza. Gli scontri opposero una fazione centralista di tendenza liberale, spesso supportata da interventi stranieri, ad una federalista, animata da numerosi \"caudillos\" locali, non priva di richiami populistici.\nLe lotte cessarono solo dopo il raggiungimento di un accordo tra le parti, che cre\u00f2 una nazione federale di economia liberale, con Buenos Aires come capitale.\nGuerre civili e rivoluzioni.\nNella storiografia occidentale il termine \"guerra civile\" indica un confronto bellico nel quale le parti in conflitto sono principalmente costituite da persone appartenenti alla popolazione di un unico Paese. In questo contesto possono anche intervenire a volte forze provenienti dall'esterno, aiutando o collaborando con una o entrambe le parti in causa.\nSpesso a questo genere di conflitti partecipano forze militari non regolari, organizzate o formate dalla popolazione civile. Nel caso dell'Argentina la differenza tra forze regolari e irregolari si assottigli\u00f2 molto con il passare del tempo. Le forze irregolari di cavalleria, di particolare importanza in questi conflitti, furono chiamate \"montoneras\".\nI limiti tra i concetti di \"rivoluzione\" e \"guerra civile\" si possono confondere. In generale vengono chiamate rivoluzioni conflitti di breve durata (ore o giorni) che si sviluppano in un punto determinato. Le guerre civili, al contrario, si sviluppano nell'ambito di un territorio pi\u00f9 o meno esteso, con operazioni belliche dislocate in diversi punti, e si estendono solitamente su un periodo di tempo pi\u00f9 prolungato.\nIn Argentina le distanze tra le varie citt\u00e0 e la scarsezza delle vie di comunicazione obbligarono gli eserciti a marce di diverse settimane; fu questa una delle cause della prolungata durata delle operazioni belliche. Alcune delle guerre civili che colpirono il territorio arrivarono a durare diversi anni; per esempio, la guerra tra Santa Fe e il Direttorio dur\u00f2, pur con qualche interruzione, cinque anni, mentre la campagna militare di Lavalle contro Rosas si prolung\u00f2 senza tregua per quasi tre anni.\nLe rivoluzioni scoppiate in Argentina negli anni posteriori al 1880 non vengono in genere incluse nelle \"guerre civili argentine\", per il fatto che la costruzione del paese pu\u00f2 dirsi completata in questa data e i successivi eventi, anche violenti, presentano cause e caratteristiche completamente differenti.\nCause delle guerre civili in Argentina.\nAbitualmente si menziona l'ambizione personale dei \"caudillos\" provinciali come principale causa delle guerre civili. Pur essendo pi\u00f9 che possibile che alcuni capi locali abbiano avuto l'abilit\u00e0 o la forza di guidare masse di soldati per il proprio interesse, l'appoggio popolare ad un leader \u00e8 interpretato in genere come l'identificazione nelle idee o negli interessi di quest'ultimo, oppure l'appartenenza ad un gruppo che si proponeva di ricevere favori da questo.\nTra i principali motivi scatenanti le guerre civili vanno menzionati gli interessi economici dei ceti dirigenti della capitale, Buenos Aires, o di diverse alleanze provinciali, l'affermarsi del liberalismo o del conservatorismo come forma di governo, l'apertura ai mercati o il protezionismo e l'organizzazione costituzionale in grado di definire tali questioni.\nNel suo saggio \"Estudio sobre las guerras civiles argentinas\", Juan \u00c1lvarez afferma che il cambio delle strutture economiche della zona del R\u00edo de la Plata a partire dalla dissoluzione del Vicereame del R\u00edo de la Plata comport\u00f2 una serie di contraccolpi economici nel territorio, favorendo l'insorgere di un dominio economico da parte della provincia di Buenos Aires che altri soggetti ritennero eccessivo e ingiusto. Questa situazione avrebbe portato alla reazione dei \"caudillos\" federalisti contro il centralismo della capitale, vale a dire contro l'espressione politica di questo dominio economico.\nCi furono inoltre scontri bellici tra due o pi\u00f9 province, scatenati dalle pretese dei rispettivi governi di intromettersi negli affari degli altri. O ancora la secessione di alcune porzioni di territorio per ergersi a province autonome o a stati indipendenti.\nDa ultimo ci furono diverse guerre civili all'interno di una stessa provincia, nelle quali la partecipazione di forze esterne fu scarsa o nulla. Se talvolta scoppiarono con l'intento di dirimere alcune questioni ideologiche, pi\u00f9 frequentemente si tratt\u00f2 di lotta per il potere tra diverse fazioni.\nLe guerre civili argentine.\nLe prime guerre civili dopo l'indipendenza argentina: 1810 - 1831.\nLa Rivoluzione di Maggio del 1810 destitu\u00ec il Vicer\u00e9 Baltasar Hidalgo de Cisneros e install\u00f2 un nuovo governo nella zona del R\u00edo de la Plata formato per lo pi\u00f9 da creoli e chiamato \"Prima Giunta\".\nTra il 1810 e il 1820 si succedettero due giunte di governo, due triumvirati e il Direttorio, tutti governi estremamente centralisti. In questo periodo la principale preoccupazione dei governi fu quella di consolidarsi ed affrontare la resistenza dei \"realisti\", difensori dello \"status quo\" coloniale. Nel 1816 venne ufficialmente proclamata l'indipendenza delle Province Unite dell'America del Sud nel Congresso di Tucum\u00e1n.\nGi\u00e0 da prima del 1820 due fazioni, gli \"unitarios\" centralisti e i \"federales\" autonomisti si disputarono il governo attraverso una serie di guerre civili. In questo quadro l'azione del \"caudillo\" federalista Jos\u00e9 Gervasio Artigas nella \"Banda Oriental\" a partire dal 1814 fu duramente contrastata dalle autorit\u00e0 di Buenos Aires, che alla fine non si mossero quando i luso-brasiliani decisero di invadere il territorio. L'esempio della Provincia Orientale fu imitato in altre province; a Santa Fe e poi a C\u00f3rdoba e a Salta il potere fu conquistato, a volte in modo cruento, da leader autonomisti. In altre province le ribellioni furono invece soffocate.\nLa battaglia di Cepeda nel 1820, nella quale i \"caudillos\" di Santa Fe e di Entre R\u00edos, L\u00f3pez e Ram\u00edrez, sconfissero l'esercito inviato loro contro dal Direttorio segn\u00f2 la fine del Congresso di Tucum\u00e1n e la dissoluzione delle precedenti forme di governo, iniziando un periodo di anarchia politica.\nLa guerra argentino-brasiliana spinse in seguito le province alla creazione di una nuova carica, quella di Presidente della Repubblica Argentina, assegnato a Bernardino Rivadavia con il compito di organizzare l'esercito nazionale. I tentativi unitari di quest'ultimo fallirono; la difficile trattativa di pace con il Brasile e il rifiuto della costituzione portarono in breve al dissolvimento del Congresso e una nuova fase di anarchia, nel quale le province si regolarono in piena autonomia, spesso in un contesto di ribellioni al loro interno e di battaglie sanguinose tra le loro milizie.\nA Buenos Aires il 1\u00ba dicembre 1828 il governatore Manuel Dorrego fu deposto da alcuni ufficiali dell'esercito, esacerbati da un trattato di pace che, stabilendo la creazione di uno stato indipendente (la Repubblica Orientale dell'Uruguay), vanificava di fatto la brillante campagna militare dell'Esercito argentino. Juan Lavalle, che aveva diretto il colpo di stato, si trov\u00f2 per\u00f2 ad affrontare la rivolta delle province; dopo aver sconfitto il governatore deposto nella battaglia di Navarro fu sconfitto a Puente de M\u00e1rquez da L\u00f3pez e Rosas, il comandante delle milizie rurali di Buenos Aires.\nNelle province dell'interno il tentativo unitario del generale Jos\u00e9 Mar\u00eda Paz, che aveva scatenato un'ulteriore guerra civile contro i leader federalisti L\u00f3pez, Quiroga e Aldao, sembr\u00f2 trovare miglior fortuna; dopo la proclamazione della Liga Unitaria, tuttavia, la cattura del suo comandante acceler\u00f2 la vittoria federalista.\nNel 1829 Rosas aveva preso il potere a Buenos Aires; la caduta di C\u00f3rdoba nel 1831 diede ai federalisti il potere in tutte le province. Queste per\u00f2 persero l'occasione di gettare le basi costituzionali per uno stato federale e si limitarono con il Pacto Federal a conferire a Rosas le deleghe per gli affari esteri, mantenendo la loro piena autonomia.\nL'epoca di Rosas: 1831 - 1852.\nLungi dal portare finalmente la pace nelle province argentine, la completa vittoria del \"Partido Federal\" port\u00f2 una serie di conflitti all'interno dello stesso schieramento. Nelle province i seguaci di L\u00f3pez e di Quiroga si diedero battaglia per la conquista delle posizioni di potere, fino ad arrivare all'assassinio del secondo da parte di persone politicamente legate al primo.\nA Buenos Aires il primo governo Rosas termin\u00f2 nel 1831; gli successero i due governi deboli di Juan Ram\u00f3n Balcarce (1831 \u2013 1833) e Juan Jos\u00e9 Viamonte (1833 \u2013 1834), caratterizzati dalle agitazioni promosse dai seguaci di Rosas contro i cosiddetti \u2018'lomos negros'\u2019, ovvero i federalisti pi\u00f9 moderati. La \u2018'Rivoluzione dei Restauratori'\u2019, port\u00f2 alla fine al governo uno dei collaboratori di Rosas, Manuel Vicente Maza. I disordini seguiti alla morte di Quiroga riportarono poco dopo al governo lo stesso Rosas, al quale si affidarono tutti i poteri, instaurando cos\u00ec nella capitale una tirannia assoluta.\nNel nord del Paese, intanto Alejandro Heredia, governatore di Tucum\u00e1n, conquistava una sostanziale egemonia anche nelle vicine province di Jujuy, Salta e Catamarca, dove aveva appoggiato le rivolte che ne avevano rovesciato i governi; la guerra contro la Confederazione Per\u00f9-Bolivia gli diede inoltre la responsabilit\u00e0 dell'Esercito del Nord. La malattia e la successiva morte di L\u00f3pez spinse invece gli altri governatori a cercare l'appoggio di Rosas.\nIn questo contesto si inser\u00ec la fase della guerra civile del vicino Uruguay chiamata \u201cGuerra Grande\u201d: il presidente eletto Manuel Oribe aveva tolto al suo predecessore Fructuoso Rivera la carica di comandante dell'esercito per conferirla nel 1836 al fratello. Rivera si ribell\u00f2 alla decisione ma, sconfitto con i suoi \u2018'colorados'\u2019 dai \u2018'blancos'\u2019 dell'avversario dovette fuggire in esilio nel Rio Grande do Sul, da dove torn\u00f2 l'anno successivo. Incorporati tra le sue file gli \u2018'unitarios'\u2019 usciti dall'Argentina batt\u00e9 gli avversari nella battaglia del Pilar il 15 giugno 1838. L'intervento della flotta francese e le sconfitte militari costrinsero Oribe a riparare a Buenos Aires, dove fu accolto come il presidente legittimo; ripreso il potere, Rivera dichiar\u00f2 guerra a Rosas.\nMentre le province dell'interno venivano ininterrottamente sconvolte da una serie di ribellioni, nel 1838 alcuni grandi proprietari terrieri della provincia di Buenos Aires, esasperati dal blocco navale francese che impediva loro di esportare bestiame, presero le armi contro Rosas, ma furono sconfitti l'11 novembre nella battaglia di Chascom\u00fas; il generale Lavalle, che aveva ripreso le armi, non fu in grado di raggiungerli. Raccolto il sostegno di alcune province (la cosiddetta \"Coalizione del Nord\") fu per\u00f2 sconfitto a Quebracho Herrado e a Famaill\u00e1,e quindi costretto ad una lunga ritirata verso nord che si concluse con la sua morte nel 1841. Anche i tentativi portati dal Cile da \u00c1ngel Vicente Pe\u00f1aloza, soprannominato \"El Chacho\", furono sanguinosamente respinti.\nUn'ulteriore invasione di \"unitarios\" e \"colorados\" proveniente dal litorale fu respinta da Oribe e da Urquiza, governatore di Entre R\u00edos, nella battaglia di Arroyo Grande il 6 dicembre 1842; due mesi dopo Oribe inizi\u00f2 il lunghissimo assedio di Montevideo. Gli assediati affidarono a Giuseppe Garibaldi la conduzione di sporadiche azioni di alleggerimento sulla costa che portarono alla temporanea conquista di alcune posizioni. Urquiza, da parte sua, riconquist\u00f2 per i \"federales\" la provincia ribelle di Corrientes.\nLa fine del blocco navale anglo-francese nel 1850 sembr\u00f2 essere un ulteriore successo per Rosas; questi per\u00f2 rimand\u00f2 ancora una volta l'adozione di una Costituzione e, per aumentare la pressione su Montevideo, proib\u00ec ogni commercio con quella citt\u00e0. La misura andava a colpire nei suoi interessi proprio il governatore di Entre R\u00edos, a tutto favore degli interessi della dogana di Buenos Aires. Il 1\u00ba maggio 1851 Urquiza, rivoltandosi contro il suo ex alleato, lanci\u00f2 un \"pronunciamiento\" contro Rosas; dopo avere stretto accordi con Corrientes e con l'Impero del Brasile invase l'Uruguay e costrinse Oribe alla resa. In seguito reclut\u00f2 24.000 soldati (il cosiddetto \"Esercito Grande\") e si lanci\u00f2 contro Rosas che fu duramente sconfitto il 3 febbraio 1852 nella battaglia di Caseros.\nLa nascita della moderna Argentina: 1852 - 1880.\nFuggito Rosas in Gran Bretagna, Urquiza riusc\u00ec a promuovere l'adozione di una nuova Costituzione di carattere federale nel 1853, ma si trov\u00f2 ad affrontare la ribellione di Buenos Aires, che proclam\u00f2 la propria indipendenza. Urquiza assedi\u00f2 la citt\u00e0, ma decise di ritirarsi dopo che molti suoi elementi erano passati dalla parte degli insorti. L'elezione a governatore dell'esponente \"unitario\" Valent\u00edn Alsina allontan\u00f2 ulteriormente la possibilit\u00e0 di un accordo.\nNominato Presidente della Confederazione Argentina e autorizzato dal Congresso ad usare la forza per riportare la provincia ribelle all'interno dell'organizzazione nazionale, Urquiza allest\u00ec un esercito con il quale sconfisse l'esercito di Buenos Aires il 23 ottobre 1859 nella battaglia di Cepeda. Ancora una volta per\u00f2 di fronte alla necessit\u00e0 di assediare la capitale il \"caudillo\" di Entre R\u00edos prefer\u00ec pervenire ad un accordo; il patto di San Jos\u00e9 de Flores stabiliva il rientro della provincia nella Confederazione Argentina e le dimissioni di Alsina, ma anche la possibilit\u00e0 per Buenos Aires di chiedere modifiche alla Costituzione e soprattutto di godere in esclusiva dei proventi della dogana per sei anni. La firma del patto port\u00f2 ad Urquiza il risentimento di alcuni leader federalisti, tra i quali Ricardo L\u00f3pez Jord\u00e1n.\nCon la fine del mandato di Urquiza e l'elezione alla presidenza di Santiago Derqui scoppi\u00f2 una serie di ribellioni nelle province dell'interno; nel frattempo il governo di Buenos Aires aveva organizzato un nuovo esercito che, comandato da Bartolom\u00e9 Mitre, affront\u00f2 il 17 settembre 1861 l'esercito della Confederazione a Pav\u00f3n. Lo strano comportamento di Urquiza, che abbandon\u00f2 con le sue divisioni il campo di battaglia quando questa non era ancora stata decisa, favor\u00ec la vittoria delle truppe di Buenos Aires; queste invasero in poco tempo il Paese e, grazie all'inazione di Urquiza, sconfissero le resistenze federaliste.\nLa nuova intromissione argentina nella guerra civile uruguaiana a favore dei \"colorados\" fin\u00ec per portare, al termine di complesse manovre diplomatiche, alla guerra della Triplice Alleanza, durante la quale l'Argentina fu dapprima invasa dall'esercito paraguaiano e in seguito invase essa stessa il Paraguay. L'impopolarit\u00e0 della guerra favor\u00ec diverse rivolte nel paese, tra cui quella, fallita, del colonnello Felipe Varela a Catamarca. Ad Entre R\u00edos una congiura federalista assassin\u00f2 l'11 aprile 1870 Justo Jos\u00e9 de Urquiza e consegn\u00f2 il governo provinciale a Ricardo L\u00f3pez Jord\u00e1n, che scaten\u00f2 una guerra contro l'esercito nazionale che dur\u00f2 due anni, al termine dei quali fu costretto a partire per l'esilio.\nL'elezione alla presidenza federale nel 1874 del candidato liberale autonomista Nicol\u00e1s Avellaneda scaten\u00f2 la rivolta di Mitre e di Jos\u00e9 Miguel Arredondo, che fuggirono nel sud della provincia di Buenos Aires ed organizzarono due distinti eserciti, che furono per\u00f2 sconfitti il 3 e il 7 dicembre a La Verde e a Santa Rosa. Mitre, Arredondo e i loro ufficiali furono arrestati e Avellaneda fu dichiarato presidente. Un'amnistia ridiede poco dopo la libert\u00e0 ai ribelli.\nL'ultima grande questione rimasta, quella della capitale, fu la causa scatenante dell'ultima guerra civile argentina. L'elezione al governo della provincia di Carlos Tejedor, un collaboratore di Mitre, port\u00f2 allo scontro con il governo nazionale di Avellaneda, che aveva promulgato una legge che dichiarava Buenos Aires capitale nazionale; il governo provinciale mobilit\u00f2 le milizie e forn\u00ec loro armi e munizioni. Contro di loro fu lanciato l'esercito nazionale, che fu sconfitto in tre sanguinose battaglie. Nonostante le vittorie, l'insopportabile dispendio di uomini, denaro e mezzi costrinse Tejedor a dare le sue dimissioni e a chiedere a Mitre di negoziare la pace. La provincia di Corrientes, che si era alleata con gli insorti di Buenos Aires, fu occupata a seguito della battaglia del 3 agosto 1880 ad Ituzaing\u00f3, l'ultima delle guerre civili argentine.\nIl 21 settembre 1880 il Congresso dichiar\u00f2 Buenos Aires capitale della Repubblica Argentina e la pose sotto il diretto controllo federale. Il governo provinciale fu spostato a La Plata."}
{"id": "3830055", "revid": "106908", "url": "https://it.wikipedia.org/wiki?curid=3830055", "title": "Laffitte", "text": ""}
{"id": "3830057", "revid": "712828", "url": "https://it.wikipedia.org/wiki?curid=3830057", "title": "Shiliew", "text": ""}
{"id": "3830061", "revid": "253269", "url": "https://it.wikipedia.org/wiki?curid=3830061", "title": "Jane Brucker", "text": "Vita e carriera.\nJane Brucker \u00e8 nata a Falls Church, Virginia. Ha studiato presso la North School of the Arts, uno dei suoi compagni di classe \u00e8 stato Bruce Willis.\n\u00c8 stata sposata con l'attore Brian O'Connor dal 1986 al 1993; hanno avuto una figlia, Sally O'Connor, nata nel 1989. Nel Novembre del 2001 ha sposato il fotografo Raul Vega; hanno una figlia di nome Rachel."}
{"id": "3830062", "revid": "599013", "url": "https://it.wikipedia.org/wiki?curid=3830062", "title": "Personaggi di Zack e Cody", "text": ""}
{"id": "3830064", "revid": "287204", "url": "https://it.wikipedia.org/wiki?curid=3830064", "title": "Bigattiera di villa Roncioni", "text": "La Bigattiera di villa Roncioni si trova a Pugnano, nel comune di San Giuliano Terme (PI).\nStoria e descrizione.\nLa storia della bigattiera \u00e8 strettamente legata a quella della Villa Roncioni, il cui parco, nel tempo, fu arricchito con suggestivi manufatti in stile neogotico, neoclassico ed eclettico.\nIn particolare, nel 1822, Francesco Roncioni decise di far costruire nel parco un edificio destinato ad ospitare un allevamento di bachi da seta e le filande seriche.\nIl padiglione sorse entro il 1826 su progetto dell'architetto pisano Alessandro Gherardesca, che costru\u00ec un edificio di gusto neogotico a margine di un vasto prato; esso \u00e8 ritenuto il primo esempio in Italia di applicazione di stilemi neogotici ad una tipologia manufatturiera.\nSeppur con alcune differenze rispetto al progetto pubblicato da Gherardesca nel volume \"La Casa di Delizia\" del 1826, nella Bigattiera confluirono infatti elementi dell'architettura del XIII e del XIV secolo, derivanti soprattutto da diversi monumenti pisani, quali la chiesa di Santa Maria della Spina, il Battistero e la Santa Caterina.\nArchi acuti, ghimberghe e pinnacoli definiscono l'esteso prospetto del complesso, il quale \u00e8 caratterizzato da un corpo centrale, su due piani, affiancato da due ali laterali pi\u00f9 basse. Una veduta eseguita dallo stesso Gherardesca permette di cogliere la configurazione ideata dall'architetto per la parte centrale, ove era ospitata la \"sala di trattamento\"; la sala appare riccamente decorata nello stile troubadour, con tanto di bicromia parietale, un'elegante cancellata e una grande lumiera di gusto rococ\u00f2."}
{"id": "3830074", "revid": "4252", "url": "https://it.wikipedia.org/wiki?curid=3830074", "title": "Fruttariano", "text": ""}
{"id": "3830086", "revid": "767487", "url": "https://it.wikipedia.org/wiki?curid=3830086", "title": "Cornelis Willaerts", "text": "Biografia.\nFiglio di Adam Willaerts e fratello di Abraham e Isaac, fu istruito nell'arte della pittura dal padre. Nel 1622 entr\u00f2 a far parte della Corporazione di San Luca di Utrecht, secondo alcuni come apprendista, secondo altri come maestro.\nSi dedic\u00f2 alla rappresentazione di soggetti mitologici, storici, ritratti, paesaggi, in particolare marine e vedute di spiagge o arricchiti da figure mitologiche.\nIl suo stile e i soggetti da lui dipinti presentano reminiscenze dell'arte di Cornelis van Poelenburch.\nDa non confondersi con l'omonimo pittore di Bruges del XV secolo."}
{"id": "3830087", "revid": "628767", "url": "https://it.wikipedia.org/wiki?curid=3830087", "title": "Crociata livoniana", "text": "La crociata livoniana fu un conflitto combattuto nel Basso Medioevo tra una coalizione di crociati e potenze europee contro le popolazioni indigene degli odierni Paesi baltici, in particolare della Livonia. Le cause che la scatenarono furono diverse, non ultime quelle di tipo commerciale e politico, ma il pretesto ufficiale fu quello di cristianizzare le odierne Lettonia ed Estonia. Le terre sulla riva orientale del mar Baltico restavano l'ultimo angolo di Europa rimasto ancora attaccato ai riti pagani tradizionali, ma al di l\u00e0 della questione religiosa durante il conflitto si assistette alla conquista e alla colonizzazione della Livonia medievale da parte di tedeschi e danesi.\nNel 1198 papa Innocenzo III proclam\u00f2 una crociata contro la Livonia, i cui abitanti avevano respinto con violenza i missionari che avevano tentato di diffondere gli insegnamenti di Cristo in quell'area. Grazie all'intervento di Alberto di Buxthoeven, il quale supervision\u00f2 tra le altre cose la fondazione dell'importante citt\u00e0 di Riga, si assistette alla creazione di un ordine cavalleresco conosciuto sotto il nome di Cavalieri portaspada che consent\u00ec, con l'assistenza della Danimarca e dei crociati giunti da varie aree d'Europa, un'espansione a macchia d'olio di varie localit\u00e0 che poi finirono sottoposte all'autorit\u00e0 amministrativa ed ecclesiastica del clero. Nel 1215, su proclamazione di Innocenzo III, venne istituita nei territori acquisiti un'entit\u00e0 denominata Terra Mariana sottoposta formalmente alla Santa Sede e al Sacro Romano Impero sotto forma di stato vassallo. Ben presto insorsero delle dispute interne nella coalizione cristiana che terminarono solo con l'intervento del legato pontificio Guglielmo di Modena, il quale port\u00f2 alla spartizione in sei principati feudali di quanto acquisito dai tedeschi, dai danesi, dal clero e dall'ordine cavalleresco. La crociata prosegu\u00ec pi\u00f9 o meno agevolmente a seconda degli avversari (Livoni e Letgalli tra 1198 e 1209, Estoni tra 1208 e 1227, Osiliani tra 1206 e 1261, Curi tra 1242 e 1267 e Semigalli tra 1219 e 1290), ma particolarmente complicata si rivel\u00f2 la conquista dell'isola di Saaremaa e la gestione delle insurrezioni pi\u00f9 volte scoppiate su incitamento delle trib\u00f9 locali, le quali si sentivano vessate dall'autorit\u00e0 dei nuovi signori. \nLa conclusione della crociata livoniana viene individuata nel 1290, anno in cui fu sedata l'ultima ribellione esplosa nell'odierna Lettonia e momento dal quale i crociati si concentrarono sull'acquisizione delle regioni baltiche ancora non assoggettate e collocate in Lituania.\nAntefatti.\nCon il declino dell'epopea vichinga, quando i governanti scandinavi si trovarono tagliati fuori dalle conquiste d'oltremare a lungo raggio del passato, nell'Europa orientale cominciarono ad assumere forza nuove realt\u00e0 statali slave. Anche i tedeschi iniziarono ad avviare i commerci con le aree del Baltico, principalmente nel XIII secolo e lungo la via variago-greca; assieme a loro giunse il cristianesimo, il quale sedusse alcuni dei nativi e li convinse a sottoporsi al battesimo.\nLe prime crociate del Nord, avvenute nella met\u00e0 dell'XI secolo, avevano visto come protagonisti i danesi e i tedeschi lungo le coste baltiche situate tra le odierne Germania e Polonia. Desideroso di attirare nuovi cristiani anche pi\u00f9 a est, Meinardo di Riga giunse a Ik\u0161\u0137ile nel 1184, allo scopo di convertire le popolazioni livoni pagane, e divenne poi arcivescovo di Livonia nel 1186. Da quel momento, Ik\u0161\u0137ile assurse a centro principale di coordinazione delle operazioni di conversione nella nazione, essendo stata costruita una chiesa.\nI nativi Livoni (talvolta \"L\u012bvi\"), che pagavano tributi al Principato di Polock ed erano spesso sotto attacco dalle comunit\u00e0 situate a sud dei Semgalli, percepirono inizialmente i tedeschi come buoni alleati. Il primo capo livone a essere convertito fu Caupo di Turaida, battezzato attorno al 1189.\nGi\u00e0 Celestino III, al soglio pontificio dal 1191 al 1198, aveva emanato una bolla in cui chiedeva ai cristiani di diffondere la parola di Dio alle popolazioni locali; l'esplicita proclamazione della crociata si deve al suo successore papa Innocenzo III, il quale ordin\u00f2 di convertire i \u00abpagani nella regione baltica\u00bb nel 1195. A suo dire, i cristiani nella chiesa di Livonia erano stati perseguitati e occorreva accorrere in difesa dei confratelli fedeli. Quando l'opera pacifica di conversione inizi\u00f2 a non produrre pi\u00f9 risultati, l'impaziente Meinardo decise di convertire forzosamente i Livoni, ma fu subito contrastato. Tuttavia, alla sua morte avvenuta nel 1196, non era riuscito a convincere molti dei locali a rinnegare i loro antichi credi. Al suo posto fu nominato il vescovo Bertoldo di Hannover, un abate cistercense giunto in quelle terre con un ampio contingente militare nel 1198. Nel corso del tragitto, mentre le sue truppe stavano cavalcando per raggiungere il campo di battaglia sul Golfo di Riga, Bertoldo sub\u00ec un'imboscata dei Livoni e fin\u00ec circondato e ucciso assieme ai suoi uomini.\nCause.\nLe crociate nel Baltico si basavano su motivazioni plurime. Con particolare riferimento a quella della Livonia, lo scopo restava, a livello ufficiale, quello di garantire ai pellegrini e ai commercianti cristiani la sicurezza di poter viaggiare in Europa orientale. Ad interessarsi alla regione, prima ancora che cominciassero le battaglie religiose in zona, furono i principi occidentali (specie le vicine Svezia, Danimarca e Polonia) e i prelati desiderosi di espandere i loro domini. Questi uomini scorsero inoltre nelle crociate un'opportunit\u00e0 conveniente per ottenere un supporto militare esterno.\nLe motivazioni e gli interessi perseguiti dalle singole reclute giunte dall'Occidente non sempre erano uniformi, n\u00e9 vi era tempo per i comandanti di effettuare scelte in base alle qualit\u00e0 morali. Di certo dovettero infatti coesistere chi si mostrava sincero nelle proprie credenze cristiane, chi non vedeva alcuna contraddizione tra l'ascoltare la chiamata della Chiesa e il portare avanti i propri interessi in terre lontane, mercenari in cerca di denaro, nobili desiderosi di possedimenti, prelati che bramavano potere e fama, missionari che anelavano a un posto in paradiso, probabilmente persone affette da disturbi psichici o non pronte ad affrontare un'avventura simile o ancora in fuga da un passato difficile in terra natia. I coloni si muovevano per ambizioni altrettanto diverse: oltre ai cavalieri in cerca di fama in guerra, vi erano contadini bramosi di terre coltivabili e donne che desideravano suggellare matrimoni redditizi e mercanti che si prodigavano incessantemente nella ricerca di nuovi rotte. A livello politico, i papi e i legati pontifici si concentravano sullo scenario orientale perch\u00e9 preoccupati che i popoli baltici fossero lasciati completamente fuori dalla cristianit\u00e0 oppure che venissero sedotti dallo sbagliato credo ortodosso, circostanza che valeva quasi quanto il lasciarli aggrappati al paganesimo.\nAnche le ricchezze che entrambe le fazioni stavano accumulando costituirono una causa immanente del conflitto: la prospettiva di lauti bottini da poter guadagnare spinsero infatti spesso entrambe le compagini a rompere gli gi\u00e0 fragili indugi e a scontrarsi freneticamente in lotte assai cruente.\nSvolgimento del conflitto.\nPeriodizzazione.\nLa crociata livoniana viene tradizionalmente collocata tra il 1198, anno in cui Innocenzo III proclam\u00f2 una guerra santa in Livonia, e il 1290, ovvero quando l'Ordine teutonico riusc\u00ec a sedare le ultime rivolte scoppiate nell'odierna Lettonia per concentrarsi sulla Lituania. Tuttavia, bench\u00e9 vi sia unanimit\u00e0 sul momento del principio del conflitto, un filone minoritario individua nel 1261 l'anno di conclusione delle lotte, cio\u00e8 quando la coalizione di potenze cristiane era riuscita finalmente a spegnere i focolai delle ultime proteste esplose sull'isola di Saaremaa.\nGuerre contro i Livoni e i Letgalli (1198-1209).\nPer vendicare la sconfitta di Bertoldo, Innocenzo III emise nel 1198 una bolla papale con cui si ordinava una crociata contro i Livoni. Alberto di Buxthoeven, nipote del prelato di Brema e consacrato vescovo nel 1199, giunse nell'anno successivo con uno schieramento di truppe pi\u00f9 ampio dei precedenti (23 navi e 500 soldati sassoni) e cre\u00f2 la citt\u00e0 e l'arcidiocesi di Riga nel 1201 nei pressi di un gruppo di piccoli villaggi livoni. Posizionato in un luogo geograficamente favorevole per i commerci e gli spostamenti dei guerrieri nel golfo, il sito assunse sin da subito una rilevanza strategica. Si trattava di un uomo pi\u00f9 ambizioso dei suoi predecessori, come dimostra il fatto che anche le sue sollecitazioni spinsero Innocenzo III a prendere sul serio la necessit\u00e0 di convertire i baltici con la forza. Vanno inoltre ricordati le ben 27 volte in 30 anni cui solc\u00f2 il mar Baltico al fine di raggiungere Lubecca o Riga. Nel 1202 trasform\u00f2 inoltre il suo contingente militare nell'Ordine dei cavalieri portaspada di Livonia per continuare la cristianizzazione e, soprattutto, per aumentare i commerci con la Germania assicurandosi il dominio territoriale a scapito della popolazione locale. Ai membri che ne facevano parte, garant\u00ec dei feudi come ricompensa per i servigi prestati. Le cronache, ad ogni modo, non spiegano le modalit\u00e0 con cui Alberto fu capace di espandersi nei primi tempi.\nMentre i crociati organizzavano il proprio esercito, gli alleati livoni, quelli guidati dal capo convertitosi al cristianesimo, iniziarono ad organizzare una controffensiva. Le forze di Caupo furono per\u00f2 sconfitte a Turaida nel 1206. Caupo rimase alleato dei crociati fino alla sua morte nel 1217, durante la battaglia del giorno di San Matteo.\nDal 1208, iniziarono a diventare economicamente importanti alcuni degli insediamenti assoggettati: tra questi, Salaspils (\"Holme\"), Koknese (\"Kokenhusen\") e S\u0113lpils (\"Selburg\"). Nello stesso anno, Enrico di Livonia riferisce di come la citt\u00e0 di Riga, rimasta sguarnita per via del ritorno dei crociati in Germania, sub\u00ec un assalto da parte di un'armata congiunta composta da pagani e novgorodiani. \u00abSolo un miracolo divino\u00bb ne imped\u00ec la totale distruzione, grazie all'arrivo di alcuni crociati che avevano concluso il loro servizio e a cui si era supplicato il ritorno.\nNel 1209, Alberto di Riga, alla guida delle sue truppe e quelle dei portaspada, si assicur\u00f2 la capitale dei letgalli, Jersika, e fece prigioniera la moglie del comandante Visvaldis. Visvaldis fu dunque costretto a siglare un accordo noto come \"donatio Wiscewolodi\" in cui accettava che le terre in suo possesso finissero all'arcidiocesi di Riga, ricevendone una porzione come feudo personale. T\u0101lava, pericolosamente attaccabile dagli Estoni e i Russi, divenne stato vassallo di Riga nel 1214 e dieci anni dopo fu spartita tra i portaspada e l'arcidiocesi lettone. In questo contesto fu istituita anche la seconda diocesi sul suolo lettone dopo Riga, quella di Dorpat.\nGuerre contro gli Estoni (1208-1227).\nLa conquista dell'entroterra estone.\nDal 1208 i crociati furono in grado di avviare operazioni contro gli Estoni: al tempo, questi ultimi vivevano nei propri possedimenti sotto la guida di otto esponenti maggiori e sette minori, legati da flebili rapporti di collaborazione. Con l'aiuto dei Livoni e dei Letgalli convertiti, i crociati iniziarono ad intraprendere una politica gi\u00e0 precedentemente attuata in parte della Lituania. Del resto, che fosse necessaria una grande organizzazione lo segnalava gi\u00e0 Arnoldo di Lubecca nel 1210, il quale diceva nelle sue cronache a proposito del notevole impegno profuso da Alberto:\nSi cominci\u00f2 a saccheggiare la contea di Sakala (attuale contea di Viljandimaa) e Ugaunia (attuali contee di Tartumaa, Valgamaa e parte della soppressa contea di Petseri) nel sud dell'Estonia. Le trib\u00f9 locali si opposero costantemente agli attacchi dei Cavalieri e tentarono di accaparrarsi alcune fette di territorio nel nord della Lettonia.\nTra il 1208 e il 1227, alcune delle comunit\u00e0 locali sostennero i crociati e/o gli Estoni variamente, cercando di perseguire i propri interessi. Proprio come accadde in Lituania, anche in Estonia risultarono fondamentali le fortezze di collina per la posizione strategica: il controllo delle stesse fu perso e recuperato diverse volte dalle due fazioni. La guerra provoc\u00f2 perdite ingenti, tanto da portare ad una tregua rimasta in essere per 3 anni (1213-1215). Essa risult\u00f2 pi\u00f9 vantaggiosa per i tedeschi, in quanto permise loro di trovare nuovi appoggi militari oltre che a permettere una pi\u00f9 salda proliferazione degli scambi economici nelle loro terre. Emblematico \u00e8 il caso di Riga, la quale fu cinta di mura e dot\u00f2 di speciali privilegi i commercianti che vi avessero fatto tappa a lungo termine. Gli estoni, nel frattempo, tentarono di attivarsi per costituire un sistema di alleanze provando a unificare lo stato: gli sforzi non ebbero successo. Chi rientr\u00f2 nella circoscrizione, si mise a disposizione di Lembitu di Lehola, capo di Sackalia, che nel 1211 attir\u00f2 l'attenzione dei cronisti tedeschi. Ironicamente, entrambi i sovrani convertitisi - Caupo, il sopraccitato comandante dei Livoni convertitosi al cristianesimo, e Lembitu - persero la vita assieme a gran parte dell'esercito estone nella battaglia del giorno di San Matteo (1217).\nI regni cristiani di Danimarca e Svezia fiutarono i vantaggi economici che potevano derivare dalla vittoria: le mire espansionistiche nella zona baltica fecero il resto per convincerli ad entrare in guerra. Lubecca, in mano ai danesi dal 1203, divenne il porto principale di coordinamento per le operazioni in Livonia fino a quando non furono rese sicure pi\u00f9 sicure le coste lettoni ed estoni. La citt\u00e0 divenne per questo ambita dai tedeschi, desiderosi di assicurarsela per finanziare le spedizioni verso est grazie agli introiti derivanti da profitti commerciali, pellegrinaggi e tributi per gli abitanti. Le discussioni tra le due controparti, nonostante l'intervento nella veste di mediatore di Onorio III - successore di Innocenzo III - non si placarono fino al 1220. Nel 1218, Alberto di Riga chiese aiuto al re Valdemaro II di Danimarca, ma quest'ultimo prefer\u00ec raggiungere un accordo con i portaspada per le spartizioni territoriali in caso di vittoria. Partito dalla Danimarca con un folto contingente militare, il sovrano raggiunse l'Estonia e vinse la celebre battaglia di Lyndanisse a Revala nel 1219; si attribuisce a questa battaglia l'episodio della bandiera caduta dal cielo che sarebbe stata poi fatta propria dalla Danimarca (la \"Dannebrog\"). In seguito, il re danese fece edificare sulle colline nei dintorni di Reval il castello di Toompea, assediato senza successo e con gravi perdite per gli Estoni subito dopo. Re Giovanni I di Svezia prov\u00f2 ad inserirsi nella penisola baltica inviando truppe nella regione di L\u00e4\u00e4nemaa. Le truppe scandinave furono per\u00f2 battute dagli abitanti di Saaremaa nella battaglia di Lihula nel 1220. Revelia (oggi Tallinn), Harrien, e Vironia divennero invece possedimenti danesi.\nDal 1220, nonostante rivolte dei locali, i crociati riuscirono man mano ad estendere a macchia d'olio i propri confini partendo da Tallinn. Dall'anno successivo furono infatti espugnate quasi tutte le roccaforti nemiche, eccezion fatta per Dorpat, trattenuta solo per un breve periodo. Grazie al supporto fornito dai russi, i quali installarono al potere Vetseke, un comandante di origine livone o lettone che, stando a Enrico di Livonia, \u00abcomp\u00ec tutto il male che poteva compiere nei confronti dei cristiani\u00bb. Dorpat cadde in favore dei crociati nell'agosto del 1224, quando morirono tutti coloro che tentarono di difenderla e divenne una sede episcopale.\nQualche mese prima, sempre nel 1224, l'imperatore Federico II stabil\u00ec a Catania che la Livonia, la Prussia, la Sambia oltre ad alcune province confinanti dovessero essere considerate \"reichsfrei\", ossia terreni direttamente gestiti dalla Chiesa cattolica e dal Sacro Romano Impero invece che da nobili locali. Alla fine dell'anno, papa Onorio III annunci\u00f2 al vescovo Guglielmo di Modena che i territori suddetti sarebbero stati gestiti direttamente da quest'ultimo. I Cavalieri portaspada si stabilirono in maniera continuativa presso Viljandi (allora nota col nome di \"Fellinn\") in Sackalia, dove le mura del castello del gran maestro sono ancora in piedi. Altre roccaforti furono C\u0113sis (\"Wenden\"), Sigulda (\"Segewold\") e Aizkraukle (\"Ascheraden\").\nMalgrado la bolla del 1224, i conflitti interni permasero, soprattutto tra Danimarca e Cavalieri portaspada. Quando gli svedesi dovettero abbandonare i propri possedimenti in Estonia, Valdemaro II, constatata l'ostilit\u00e0 di Riga, decise di precludere l'accesso all'importante porto Lubecca ai crociati. Il vescovo Alberto, su spinta dei commercianti suoi sudditi che stavano perdendo una percentuale notevole dei loro guadagni, dovette cedergli tutta l'Estonia settentrionale per sbloccare la situazione. Pur non disponendo delle stesse reclute che potevano giungere a servizio della diocesi di Riga, Valdemaro preservava un'indiscutibile supremazia militare. Con il crescere della sua autorit\u00e0 aument\u00f2 anche il numero dei suoi nemici e, mentre era stato rapito da un principe tedesco nel 1223-1227, si susseguirono i tentativi di sfidare la corona danese. Le guarnigioni situate nella Jerwia furono fatte prigioniere o trucidate dai ribelli nel peggiore dei casi, mentre un esercito novgorodiano assedi\u00f2 Reval per quattro settimane. Nel 1225, i Cavalieri portaspada acquisirono per una breve parentesi Harria e Vironia. Anche Reval cadde nel 1227, ma fu restituita dai Cavalieri teutonici con il trattato di Stensby nel 1238, insieme a Harria e Vironia. Alla chiusura delle conquiste nell'entroterra estone, nonostante le lotte interne, i papi si aspettavano ancora che la Danimarca gestisse il comando nella crociata del nord, in quanto godeva ancora delle maggiori risorse navali. Affinch\u00e9 l'interesse di Valdemaro nell'est permanesse, vi era una ed una sola soluzione: lasciare che amministrasse l'Estonia.\nLa guerra contro Saaremaa (1206-1261).\nL'ultima contea dell'Estonia a resistere fu l'isola di Saaremaa (), la pi\u00f9 grande del paese baltico, le cui flotte di guerra avevano continuato a razziare Danimarca e Svezia durante gli anni di lotta contro i crociati tedeschi. Nel 1206, l'armata danese guidata da Valdemaro II e Andreas, vescovo di Lund, sbarc\u00f2 a Saaremaa e tent\u00f2 di stabilire, senza successo, un punto d'appoggio. Nel 1216, i Cavalieri portaspada e il vescovo Teodorico von Treyden si unirono agli assalitori e invasero l'isola nonostante le acque del mare fossero ghiacciate. Gli Osiliani, nome con cui Enrico di Livonia identifica la popolazione locale per distinguerla dai Curi (sebbene avessero stretti rapporti), si vendicarono saccheggiando vari avamposti dei tedeschi nella Lettonia costiera nella primavera del 1217. Tre anni dopo, un'armata svedese guidata da re Giovanni I di Svezia e il vescovo Carlo Magnusson (nelle fonti anche \"Carlo di Link\u00f6ping\") si impossess\u00f2 di Lihula in Rotalia, nell'Estonia occidentale. Gli Osiliani attaccarono pi\u00f9 avanti nello stesso anno la roccaforte degli svedesi e uccisero l'intero contingente ostile, incluso il vescovo di Link\u00f6ping.\nNel 1222, il re danese Valdemaro II diede il via ad una nuova operazione di conquista: stavolta questa ebbe esito positivo e permise all\u2019esercito di stabilirsi e creare un centro di comando. La piccola fortezza eretta fu poi assediata e i difensori costretti ad arrendersi nel giro di 5 giorni: i danesi tornarono a Tallinn senza il fratello del vescovo Alberto di Riga Teodorico e altri ostaggi, trattenuti dagli isolani allo scopo di stipulare una tregua. La fortezza fu poi completamente distrutta. Nel 1227, i Cavalieri portaspada, la citt\u00e0 di Riga e il vescovo della stessa allestirono delle truppe per attaccare Saaremaa. Dopo la battaglia di Muhu e la resa della fortezza di Valjala, gli Osiliani accettarono di convertirsi al cristianesimo.\nDopo la sconfitta dei Cavalieri portaspada nella battaglia di \u0160iauliai del 1236 contro i lituani, inizi\u00f2 una serie di rivolte sull'isola estone. Soltanto 5 anni dopo gli Osiliani accettarono nuovamente di arrendersi stipulando un accordo di pace con il gran maestro dell'Ordine di Livonia Andreas von Felben e la diocesi di \u00d6sel-Wiek. Dopo circa un ventennio, nel 1255, una testimonianza importante a livello informativo viene fornita da un atto sottoscritto dal gran maestro Anno von Sangershausen e rappresentanti anziani degli Osiliani, i cui nomi riportati dalle cronache in latino sono Ylle, Culle, Enu, Muntelene, Tappete, Yalde, Melete e Cake. L'accordo garantiva agli abitanti dell'isola diversi diritti riguardanti la propriet\u00e0 e trasmissioni testamentarie dei possedimenti, ordine sociale e pratica della religione.\nUn'ulteriore schermaglia scoppi\u00f2 nel 1261, quando gli Osiliani rinnegarono nuovamente alla fede cristiana e uccisero tutti i tedeschi che vigilavano sull'isola. Segu\u00ec un'aspra battaglia, la quale condusse a un ennesimo trattato di pace, a seguito della sconfitta rimediata presso Kaarma, stipulato tra il contingente formato dai Cavalieri di Livonia, la diocesi di \u00d6sel-Wiek e il Ducato di Estonia, inclusi altri alleati che parteciparono provenendo da Lettonia ed Estonia, e Osiliani. Per ovviare ad eventuali ribellioni, si decise di costruire una roccaforte presso P\u00f6ide.\nGuerre contro i Curi (1242-1267).\nDopo la sconfitta degli Estoni, gli schieramenti crociati si spostarono verso le terre della Curlandia e della Semgallia. Tali comunit\u00e0 vivevano a sud ed ovest del fiume Daugava ed erano sovente alleati dei Samogiti, situati nell'attuale Lituania.\nNel luglio del 1210, i Curi si erano resi protagonisti dell'assedio di Riga, malgrado dopo un giorno di assedio non riuscirono a fare breccia nelle mura cittadine e decisero di desistere. Sulla via del ritorno, attraversarono il fiume Daugava, seppellendo e piangendo i caduti per tre giorni.\nNel 1228, diciotto anni dopo il primo assedio, i Curi si diressero con i Semigalli verso l'attuale capitale lettone con l'intento di saccheggiarla. Gli sforzi per penetrare nell'insediamento non ebbero buon esito e i guerrieri distrussero il monastero di Daugavgr\u012bva e uccisero tutti i monaci. Dopo la sconfitta degli Estoni e degli Osiliani nel 1227, i Curi furono attaccati dai Lituani ad est e sud oltre che dai Cavalieri portaspada a nord: sul lato occidentale, quello sul mar Baltico, dovevano stare attenti sia ai danesi che agli svedesi, desiderosi entrambi di espandere i propri confini territoriali. Oltretutto, in quel periodo iniziarono ad imperversare diverse carestie. Vista cos\u00ec, la situazione sembrava senza speranza. I Curi tentarono dunque una mossa diplomatica: far pace con i cristiani, invitando i monaci a stabilirsi nelle loro terre per scampare agli attacchi dai due stati scandinavi. Nel 1230 i Curi del nord sotto la guida del \"dominus\" riportato dalle fonti con nome e titolo \"rex Lammechinus\" (forse Lamikis nella lingua natia), siglarono un trattato di pace definitivo con i tedeschi: le terre oggetto dell'accordo presero il nome di \"Vredecuronia\". I Curi del sud, invece, continuarono ad opporsi agli assalitori.\nNel 1260, i Curi furono coinvolti nella battaglia di Durbe, una delle pi\u00f9 grandi battaglie accadute nel XIII secolo in Livonia: a questi fu imposto di affiancare i crociati, ma nel momento della battaglia essi disertarono. Pietro di Duisburg riporta addirittura episodi di lotte accadute tra i Curi e la retroguardia dei Cavalieri portaspada. Gli Estoni e le popolazioni locali seguirono subito l'esempio dei Curi, abbandonando i crociati al proprio destino: fu sicuramente per questo che la vittoria dei Samogiti risult\u00f2 agevole per ragioni di superiorit\u00e0 numerica. Si tratt\u00f2 di una grave sconfitta per l'esercito tedesco; un episodio che diede il via alla grande rivolta prussiana, durata quattordici anni.\nLa resistenza dei Curi termin\u00f2 infine nel 1267, quando l'intera Curlandia fu spartita tra i Cavalieri di Livonia e l'arcidiocesi di Riga. La nobilt\u00e0 della Curlandia, composta da circa quaranta famiglie che discendevano dai re curi vissuti nell'insediamento di Kuld\u012bga, conservarono i loro prestigiosi titoli e gli furono riconosciuti alcuni privilegi personali.\nGuerre contro i Semigalli (1219-1290).\nStando a quanto riportato dalle cronache di Enrico di Livonia, i Semigalli (talvolta Semgalli) stipularono un'alleanza con il vescovo Alberto di Riga contro i ribelli Livoni prima del 1203, ricevendo supporto militare per scacciare eventuali aggressori provenienti dalla Lituania settentrionale, episodio che si verific\u00f2 concretamente due anni dopo. Nel 1207, il duca di Semigallia (in latino \"dux Semigallorum\") Viestards aiut\u00f2 il capo dei Livoni cristiani Caupo a riprendere possesso del castello di Turaida dai ribelli pagani.\nNel 1219, l'alleanza tra Semigalli e tedeschi venne meno a causa dell'invasione di questi ultimi della regione. Il duca Viestards form\u00f2 in fretta e furia un'alleanza con i Lituani e i Curi. Nel 1228, i Semigalli e i Curi attaccarono Riga e il monastero di Daugavgr\u012bva, prendendo possesso della pi\u00f9 importante fortezza sita sul delta del Daugava. I crociati si vendicarono invadendo la Semigallia qualche tempo dopo e, a loro volta, i Semgalli saccheggiarono il circondario della fortezza di collina di Aizkraukle.\nNel 1236, i Semgalli parteciparono alla battaglia di \u0160iauliai con i Samogiti. Dopo una serie di attacchi, l'Ordine livoniano sottomise parzialmente la regione lettone nel 1254 e nel 1265 costru\u00ec un castello presso Jelgava (\"Mitau\"), funzionale a consentire una pi\u00f9 rapida conclusione del conflitto contro i Semgalli.\nNel 1270, il granduca di Lituania Traidenis, assieme ai Semgalli, attacc\u00f2 la Livonia e l'isola di Saaremaa. La battaglia di Karuse tenutasi nel golfo ghiacciato di Riga (una delle pi\u00f9 celebri della crociata), risult\u00f2 sfavorevole ai Cavalieri livoniani: anche il Gran maestro Otto von Lutterberg perse la vita. L'anno seguente, i tedeschi conquistarono il forte di T\u0113rvete.\nNel 1279, dopo la battaglia di Aizkraukle, il granduca di Lituania Traidenis foment\u00f2 una rivolta dei Semgalli contro i Cavalieri di Livonia, comandati dal duca Nameisis. Per tutta risposta, vennero inviati 14.000 crociati ad assediare Turaida nel 1281.\nNel 1286, i Semgalli provarono nuovamente ad espugnare invano Riga: mentre ritornavano nella regione d'origine, si trovarono faccia a faccia con le forze tedesche presso il fiume Garoza, le quali li attendevano a loro insaputa. I crociati, speranzosi di contare sull'effetto sorpresa, uscirono invece malamente sconfitte dalla lotta, con pi\u00f9 di 35 Cavalieri assassinati, incluso il gran maestro Wilken von Endorp. Si tratt\u00f2 dell'ultima battuta d'arresto riportata dai cristiani prima della loro riorganizzazione di qualche anno pi\u00f9 tardi.\nNel corso del decennio 1280-1290, i crociati iniziarono un'ampia campagna militare per sottomettere definitivamente le popolazioni locali e assicurarsi il controllo dei commerci oltre che delle terre. Malgrado alcune schermaglie su scala ridotta, intorno al 1290 poteva dirsi che una linea di una dozzina di fortificazioni tra Dunaburg e Memel era stata allestita, mentre a sud si era formata una sorta di \u00abterra di nessuno\u00bb. Con la crociata livoniana che appariva volgere al termine, l'insieme di costruzioni difensive consentiva di disporre di un fronte di movimento da cui partire per spingersi verso il grande nemico pagano ancora rimasto, il Granducato di Lituania.\nConseguenze.\nIn Lituania.\nVarie furono le incursioni che sub\u00ec il Paese baltico pi\u00f9 meridionale, a causa della crociata lituana esplosa dal 1283 al 1410. Le fortezze di collina giocarono un ruolo strategicamente importante, cos\u00ec come le imboscate che potevano essere effettuate dalle numerosissime foreste delle regioni interne della Lituania. Particolarmente messa a dura prova risult\u00f2 la Samogizia, al confine con i possedimenti dei Cavalieri in Livonia: gli abitanti dovettero convivere con le incursioni effettuate dai tedeschi quasi ogni anno.\nNel 1253, la guerra contro i Curi e quella contro i Semgalli erano ancora in corso. In quell'anno, il duca Mindaugas pose fine alla forma politica precedente rappresentata da un ducato e fu incoronato re con il consenso della Santa Sede. Tuttavia, in seguito questi rinneg\u00f2 la nuova fede e riabbracci\u00f2 il paganesimo, come fece il suo Paese per pi\u00f9 di un secolo. La conversione al cristianesimo della Lituania di un nuovo sovrano avvenne gi\u00e0 nel 1386, in occasione del matrimonio del granduca Jogaila con la regina undicenne Edvige di Polonia. Tuttavia, con il pretesto che la conversione di Jogaila non fosse sincera, il conflitto prosegu\u00ec fino alla battaglia di Grunwald del 1410.\nIn Lettonia ed Estonia.\nIl 7 giugno 1238, a seguito del trattato di Stensby, i cavalieri dell'Ordine teutonico avevano restituito il Ducato di Estonia a Valdemaro II di Danimarca. L'Estonia rimase sotto il controllo dei danesi fini al 1346, anno in cui accadde la rivolta della notte di San Giorgio e i domini furono ceduti in cambio di denaro all'Ordenstaat.\nDopo la conquista, tutte le popolazioni locali rimanenti furono convertite al cristianesimo. La classe nobiliare aveva dovuto accettare il sacramento oppure convivere con la prigionia o con sorti peggiori, mentre le fasce pi\u00f9 umili aderirono via via alla nuova fede. Tuttavia, i contrasti non si esaurirono del tutto: nel 1295, in contemporanea con una sommossa in Prussia, i Semgalli insorsero contro l'Ordine teutonico, usufruendo dell'appoggio a loro fornito dal granduca di Lituania Vytenis. Gli animi furono calmati da l\u00ec a poco e le popolazioni della Lettonia non si ribellarono pi\u00f9. L'ultima grande protesta avvenne sull'isola di Saaremaa il 24 luglio 1343, quando gli abitanti dell'isola insorsero causando la cosiddetta rivolta della notte di San Giorgio. Durante i tafferugli, uccidendo i tedeschi che si trovavano su Saaremaa, facendo annegare tutti gli uomini di chiesa e assediando P\u00f6ide. L'attacco ottenne il risultato sperato: i difensori furono uccisi e il castello raso al suolo. Nel febbraio 1344, Burchard von Dreileben condusse la campagna militare dirigendosi a Saaremaa attraversando il mare ghiacciato: le postazioni degli Osiliani furono sottomesse e il capo dei ribelli Vesse fin\u00ec impiccato. All'inizio della primavera del 1345, la nuova operazione bellica condotta dall'Ordine livoniano termin\u00f2 con la vittoria dei tedeschi e con una menzione nelle fonti del trattato ad opera di Ermanno di Wartberge e della prima cronaca di Novgorod. Saaremaa divenne stato vassallo dell'Ordine e della diocesi di \u00d6sel-Wiek fino al 1559. Sulla terraferma, i conquistatori mantennero il controllo militare delle regioni attraverso una rete strategica di castelli sia in Estonia sia Lettonia.\nIl territorio fu diviso in sei principati feudali dal legato pontificio Guglielmo di Modena: arcidiocesi di Riga (18.000\u00a0km\u00b2 di estensione), diocesi di Curlandia (4.500\u00a0km\u00b2), diocesi di Dorpat, diocesi di \u00d6sel-Wiek, feudi ancora facenti capo ai Cavalieri portaspada e il dominum directum del re di Danimarca e infine il Ducato di Estonia. Le terre dei livoniani, ripartite in quattro suddivisioni amministrative ognuna delle quali gestite da un incaricato denominato \"Vogt\", misuravano alla met\u00e0 del XIV secolo 67.000\u00a0km\u00b2, ovvero, per fare un paragone, poco pi\u00f9 dell'odierna Lituania (65.200\u00a0km\u00b2) e dell'odierna Lettonia (64.589\u00a0km\u00b2).\nGiudizio storiografico.\nAnalisi delle fonti primarie.\nLe notizie giunte a noi sulle lotte tra crociati e popolazioni locali giunte si devono agli scritti dei tedeschi o alle lettere papali, con le campagne militari compiute dagli ordini religiosi che restano quelle meglio documentate. Anche dopo la conversione, la maggior parte dei nuovi cristiani rimase illetterata. La cronaca di Enrico di Livonia e la cronaca rimata restano le due opere principali coeve idonee a ricostruire gli eventi, sia pur realizzate per scopi differenti. Nella prima, ci si trova di fronte a un uomo di chiesa interessato ai combattimenti, il quale racconta gli eventi vissuti compiacendosi dell'opera di conversione compiuta nei confronti delle popolazioni autoctone. Mentre prima si davano a crimini ignominiosi, con il battesimo potevano trovarsi di fronte a una nuova vita e sentirsi parte di una comunit\u00e0 pi\u00f9 grande: con riferimento a i mezzi, non importava quale venisse adoperato, l'importante era aumentare il numero di convertiti. La cronaca rimata, invece, riferisce pi\u00f9 il giudizio degli ordini religiosi che dei missionari, descrivendo una Vergine Maria quasi alla stregua di una dea della guerra e riferendo che l'uccisione dei pagani era necessaria per giungere a un risultato finale stabile. Quest'ultimo si poteva avere solo con la completa sottomissione dei popoli nativi, senza alcun compromesso. L'opera perseguiva il chiaro intento di galvanizzare i crociati di stanza nella regione baltica, ma emergono alcuni concetti similari con quanto narrato da Enrico:\nIn relazione al secondo punto sopra indicato, la cronaca di Enrico rimane l'unico punto di riferimento degli eventi accaduti nei primi decenni del XIII secolo. Le espressioni pi\u00f9 frequenti per identificare gli autoctoni sono \"barbari\", \"gentiles\", \"neophyti\", \"infideli\", \"scismatici\" (pi\u00f9 che altro riservati ai russi ortodossi), \"rustici vel incolae terrae\" e, pi\u00f9 di ogni altra nello scritto di Enrico, \"pagani\". Anche il termine \"gentes\" assume talvolta la valenza di sinonimo di \"pagani\". Ad esprimersi in toni pi\u00f9 delicati nei confronti di \u00abcoloro che venerano alberi, acque e spiriti maligni\u00bb era il pontefice, il quale raccomandava di non essere troppo repressivi, altrimenti il processo di conversione ne avrebbe risentito. La caratteristica principale che contraddistingue i locali \u00e8 per Enrico la \"perfidia\", in quanto erano soliti rinnegare il cristianesimo, rompere i trattati e le promesse. Anche gli Estoni si erano guadagnati nel tempo una certa \"fama\", ovviamente negativa, nelle cronache tedesche. L'autore ignoto della \"Historia ordinis Praedicatorum seu Dominicanorum in Dania 1216-1246\" (Dania era il termine medievale con cui si indicava la Danimarca) affermava a tal proposito:\nSe si rimuove la patina di pregiudizi nella narrazione compiuta da Enrico, un altro contributo prezioso riguarda la descrizione dei luoghi e delle usanze dei locali, con cui l'uomo di chiesa fu certamente pi\u00f9 a contatto, essendo talvolta testimone diretto degli eventi storici che racconta. Altre notizie interessanti riguardano i rapporti tra le fazioni cristiane, come si \u00e8 gi\u00e0 intuito, non sempre idilliaci. Lo scopo delle cronache serv\u00ec pure probabilmente a informare Guglielmo di Modena sui luoghi e sulla storia dei primi anni della Chiesa della Livonia fino al suo tempo.\nCritica.\nSolo l'\"approccio inclusivo\" degli anni Settanta ha permesso di annoverare anche i combattimenti nel Baltico a quelli delle crociate avvenute in Terra Santa. La dottrina precedente lasciava infatti fuori queste battaglie dalla categoria appena indicata, seguendo la tradizionale impostazione delle lotte compiute in nome di Cristo solo pi\u00f9 a sud.\nEsaurito l'approccio relativo all'inquadramento del conflitto, si \u00e8 passati all'analisi delle modalit\u00e0 di conversione dei nativi. Secondo un filone storiografico sviluppatosi nel Novecento, le trib\u00f9 localizzate in Estonia e Lettonia avevano subito in modo violento la conversione con una massiccia invasione di truppe organizzate, in un processo dunque simile a quanto accaduto a Gerusalemme. Tuttavia, analizzando l'andamento della guerra, lo storico Alan Murray ha riscontrato che le battaglie si svolgevano con minore frequenza e per un periodo di tempo prolungato rispetto alla Terra Santa, considerando che il numero dei Cavalieri portaspada appariva esiguo e non era in grado di rimpiazzare le armate che potevano giungere dall'Occidente.\nIl conflitto non segu\u00ec un andamento piatto, nel corso del quale i coloni eseguivano attacchi e i locali si limitavano a subire. Riga, punto di partenza delle incursioni crociate, dovette in principio convivere con frequenti razzie innescati delle popolazioni native circostanti. Fino al 1205 si svolsero solo battaglie difensive, ma poich\u00e9 la gente di Riga continuava a subire continui razzie, nel 1205 e nel 1206 iniziarono a organizzarsi dei contrattacchi. \u00c8 interessante notare come la presenza di abitanti di Riga tra le fila dei guerrieri fosse gi\u00e0 abbastanza consistente da poter far fronte ad incursioni ostili. Negli anni successivi, quando i Cavalieri portaspada si rafforzarono e il vescovo ottenne l'opportunit\u00e0 di coinvolgere la popolazione locale nella guerra, gli assalti si trasformarono in stabili conquiste o incursioni pianificate, anche grazie all'ausilio dei Livoni e dei Letgalli soggiogati, cos\u00ec come, in seguito, assieme a Estoni e Curi. L'appoggio fu fornito poich\u00e9 il pontefice e la Chiesa locale adottarono la strategia di garantire protezione ai convertiti.\nSulla base delle decisioni emesse dal papa per proteggere i beni dei Cavalieri portaspada, purch\u00e9 essi difendessero i fedeli in Livonia, veniva concessa l'assoluzione. Poich\u00e9, a seguito di questo passaggio, il vescovo Alberto e gli ordini religiosi si divisero le terre conquistate dedicandosi a mansioni differenti e adottando politiche non sempre allineate, \u00e8 lecito sostenere che da quella fase i combattenti in Livonia non differivano molto da quelli in Palestina. A sostegno di questa ricostruzione, si deve sottolineare che, nel 1199, papa Innocenzo III invit\u00f2 i cristiani in Sassonia e Westfalia a \u00abinsorgere per combattere per difendere i cristiani di queste terre\u00bb, equiparando cos\u00ec il viaggio in Livonia al pellegrinaggio (santo) a Gerusalemme. Essendo il fine ultimo non era il raggiungimento di una meta di pellegrinaggio ma il compimento di una guerra contro gli infedeli, la comparazione pu\u00f2 essere compiuta a tutti gli effetti. La \"Terra Mariana\", un nome che le conferiva un certo status di sacralit\u00e0, spinse nei decenni vari europei a recarvisi, anche perch\u00e9 si trattava pure di una zona sottoposta alla diretta autorit\u00e0 della Santa Sede. Un'altra spiegazione poteva riguardare la necessit\u00e0 di proteggere i cristiani e i nuovi battezzati dagli attacchi pagani. Una delle motivazioni per cui i Livoni e altre piccole comunit\u00e0 accettarono il battesimo era che sarebbero stati protetti dalle frequenti incursioni causate da Estoni, Russi e Lituani in quel momento. Secondo l'accademico lettone Indrikis Sterns, i locali che furono costretti a partecipare o si offrirono volontari tra le fila dei crociati, bench\u00e9 coperti dall'appello del pontefice a combattere contro i miscredenti, non erano tutti cristiani.\nConsiderato il graduale passaggio da lotta religiosa a lotta per la conquista territoriale, almeno nella sostanza, si comprende come i tedeschi e gli altri europei avessero tutto l'interesse a non abbandonare i territori baltici anche dopo il processo di conversione."}
{"id": "3830088", "revid": "767487", "url": "https://it.wikipedia.org/wiki?curid=3830088", "title": "Mon cas", "text": "Mon cas \u00e8 un film del 1986 diretto da Manoel de Oliveira.\nIl film \u00e8 stato girato negli studi cinematografici di Le Havre.\nTrama.\nApprofittando di un momento di distrazione da parte dell'inserviente del teatro, uno sconosciuto irrompe sul palcoscenico poco prima dell'inizio di una rappresentazione, per raccontare al pubblico il suo caso che ritiene di grande importanza.\nL'inserviente cerca di fermarlo perch\u00e9 a breve l'attrice principale dovrebbe cominciare il suo monologo. Lo prega di abbandonare il palcoscenico e di non metterlo in difficolt\u00e0. Illustra la sua situazione difficile, con una moglie malata e una prole numerosa.\nL'attrice entra in scena. \u00c8 presa dal dubbio perch\u00e9 non sa se scegliere l'amante pi\u00f9 attraente o l'amante pi\u00f9 facoltoso. Il suo monologo futile \u00e8 interrotto dallo sconosciuto che vuole parlare del suo caso molto pi\u00f9 serio, ma l'attrice \u00e8 determinata a continuare, perch\u00e9 si \u00e8 dovuta preparare a lungo per recitare questa parte.\nSale sul palco l'autore e racconta anche il suo caso. Si lamenta perch\u00e9 \u00e8 stato costretto a tagliare e a stravolgere buona parte dell'opera e ora si accorge che il risultato manca decisamente di spessore.\nSopraggiunge uno spettatore che, dal suo punto di vista, dopo una giornata di duro lavoro e dopo aver pagato il biglietto, pretende di godersi uno spettacolo che lo possa soddisfare.\n\u00c8 evidente come tutti i personaggi sono mossi dal loro egoismo personale, hanno a cuore solo i loro problemi e i loro interessi, e sono desiderosi di imporsi anche travalicando quelli del loro prossimo."}
{"id": "3830100", "revid": "1543377", "url": "https://it.wikipedia.org/wiki?curid=3830100", "title": "Gran Premio Industria e Artigianato 2009", "text": "Il Gran Premio Industria e Artigianato 2009, trentatreesima edizione della corsa e valida come evento dell'UCI Europe Tour 2009 categoria 1.1, si svolse il 2 maggio 2009 su un percorso totale di 200\u00a0km. Fu vinto dall'italiano Daniele Callegarin che termin\u00f2 la gara in 4h45'00\", alla media di 42,105 \u00a0km/h.\nPartenza con 135 ciclisti, dei quali 74 portarono a termine il percorso."}
{"id": "3830101", "revid": "767487", "url": "https://it.wikipedia.org/wiki?curid=3830101", "title": "Chris Traynor", "text": "Biografia.\nChris T. Traynor ha suonato con Orange 9mm, Helmet, Bush, Rival Schools e Gavin Rossdale. Traynor si \u00e8 esibito dal vivo con la band britannica pop Blur, ha registrato la parte di chitarra e di basso per la canzone \"Use your love\" di Katy Perry con il produttore Junior Sanchez, e registrato le chitarre per Peter Green dei Fleetwood Mac, il produttore Dave Stewart e Pharrell di N * E * R * D.\nTra gli altri suoi lavori si ricordano molteplici spot televisivi nazionali, compreso il lavoro recente per Vonage e Kohl.\nTraynor ha studiato chitarra con Mark Lonergan proveniente dal gruppo \"Band of Susans\", Richard Lloyd dei \"Television\", Robert Fripp, e Michael Daves.\nAttualmente vive a Los Angeles e sta lavorando su materiale per un nuovo album e produzioni future con Bob Rock, Gavin Rossdale, Junior Sanchez, Brobot, Page Hamilton (Helmet), Joseph Arthur e il tastierista Jamie Muhoberac.\nSta inoltre continuando a scrivere colonne sonore e musica per la televisione.\nVita privata.\nDalla relazione con l'ex supermodella Sibyl Buck, con cui ha suonato nei Champions of Sound, nel 1998 ha una figlia, Puma Rose Buck, che, una volta adulta, ha a sua volta intrapreso la carriera di modella, seguendo le orme della madre e scegliendo di tingersi a sua volta i capelli rosso fuoco, caratteristica che ha reso celebre Sibyl negli anni novanta."}
{"id": "3830102", "revid": "111325", "url": "https://it.wikipedia.org/wiki?curid=3830102", "title": "Alleanza Autonomista e Progressista", "text": ""}
{"id": "3830108", "revid": "486946", "url": "https://it.wikipedia.org/wiki?curid=3830108", "title": "Dose giornaliera definita", "text": ""}
{"id": "3830123", "revid": "889336", "url": "https://it.wikipedia.org/wiki?curid=3830123", "title": "Dermot Gallagher", "text": "Biografia.\nEsord\u00ec nel 1980 come guardalinee e nel 1985 divent\u00f2 arbitro in Football League. Diresse la FA Charity Shield 1995 tra Everton e Blackburn Rovers, e la finale di FA Cup 1995-1996 Liverpool-Manchester United. Nello stesso anno fu scelto per arbitrare la fase finale del Campionato europeo di calcio 1996, dove arbitr\u00f2 la gara -: tuttavia al 28\u00b0 fu costretto ad abbandonare il campo per infortunio, venendo sostituito dal connazionale Paul Durkin.\nSempre in ambito internazionale ha diretto la finale del Campionato mondiale di calcio Under-20 1991 e la semifinale di andata della Coppa dei Campioni 1995-1996 tra Juventus e Nantes, vinta 2-0 dai torinesi.\nDopo aver smesso di arbitrare, nel 2007, \u00e8 diventato opinionista televisivo."}
{"id": "3830125", "revid": "114479821", "url": "https://it.wikipedia.org/wiki?curid=3830125", "title": "Robot militare", "text": "Robot militare \u00e8 una tipologia che comprende sia i dispositivi telecomandati da remoto da un operatore o i pi\u00f9 recenti autonomi robot che si avvalgono al posto dell'operatore, di sistemi di intelligenza artificiale, progettati per applicazioni militari sia logistiche che di fuoco.\nTali sistemi tecnologici sono attualmente oggetto di ricerca e sviluppo da parte di varie forze armate nonch\u00e9 di critiche inerenti risvolti etici.\nStoria.\nIn senso lato, i robot militari risalgono alla seconda guerra mondiale e alla Guerra Fredda, rappresentati soprattutto dai Goliath tedeschi e dai Teletank sovietici. L'uso di robot in guerra, anche se tradizionalmente \u00e8 un argomento fantascientifico, \u00e8 oggetto di ricerche in quanto possibile futuro mezzo di lotta. Gi\u00e0 diversi robot militari sono stati sviluppati da vari eserciti.\nAlcuni ipotizzano che il futuro della guerra moderna sar\u00e0 combattuta con sistemi completamente autonomi di armi chiamati anche killer robot. Gli Stati Uniti stanno investendo pesantemente in ricerca e sviluppo relativi alle prove e distribuzione di sistemi sempre pi\u00f9 automatizzati. I sistemi pi\u00f9 importanti attualmente in uso sono gli UAV, velivoli senza equipaggio che possono essere armati e vengono comandati a distanza da un centro di comando. L'uso di questi aeromobili \u00e8 ormai consolidato da tempo, e sono stati utilizzati in diversi scenari di guerra: per esempio, il Predator \u00e8 in servizio dal 1995, e ha combattuto in Afghanistan, Pakistan, Bosnia, Serbia, Iraq, Yemen, Libia e Somalia. Riguardo ai veicoli terrestri, DARPA ha ospitato delle gare nel 2004 e 2005 per coinvolgere aziende private e universit\u00e0 nello sviluppo di veicoli terrestri senza pilota in grado di attraversare terreni accidentati nel deserto del Mojave, per un premio finale di 2 milioni di dollari (DARPA Grand Challenge). Anche il campo dell'artiglieria ha visto ricerche promettenti, come quella per un sistema d'arma sperimentale chiamato \"Dragon Fire II\".\nLo sviluppo della tecnologia ha portato alla miniutarizzazione di questi robot (vedi ad esempio i droni armati)che ha portato ad un notevole abbassamento dei costi tanto da essere alla portata di soggetti i pi\u00f9 diversi, il che crea preoccupazione per la difficile prevenzione degli attacchi.\nEffetti e impatti.\nVantaggi.\nIl Maggiore Kenneth Rose della formazione dell'esercito degli Stati Uniti ha illustrato alcuni dei vantaggi della tecnologia robotica nella guerra:\"Le macchine non si stancano. Non chiudono gli occhi. Esse non si nascondono sotto gli alberi quando piove e non parlano con i loro amici... L'attenzione per i dettagli di un essere umano scende drasticamente nei primi 30 minuti... Le macchine non conoscono la paura.\"\nL'attenzione crescente \u00e8 rivolta anche a come rendere i robot pi\u00f9 autonomi, al fine di eventualmente permettere loro di operare da soli per lunghi periodi di tempo, forse dietro le linee nemiche. Per tali funzioni, sistemi come l'Energetically Autonomous Tactical Robot sono in corso di sviluppo, in quanto mira a ricavare l'energia per sostentarsi dalle materie vegetali.\nI potenziali rischi.\nNel 2009, accademici ed esperti tecnici hanno partecipato ad una conferenza per discutere l'impatto della ipotetica possibilit\u00e0 che i robot e i computer potrebbero diventare autosufficienti e in grado di prendere le proprie decisioni. Hanno discusso inoltre la possibilit\u00e0 e la misura in cui i computer e i robot potrebbero essere in grado di acquisire qualsiasi livello di autonomia, e in che misura potrebbero usare tali abilit\u00e0 a rappresentare forse una minaccia o pericolo. Essi hanno rilevato che alcuni robot hanno acquisito diverse forme di semi-autonomia, tra cui essere in grado di trovare fonti di energia in proprio e di essere in grado di scegliere autonomamente obiettivi da attaccare con le armi. Essi hanno anche notato che alcuni virus possono eludere l'eliminazione e hanno raggiunto un \"intelligenza scarafaggio\". Essi hanno rilevato che la consapevolezza di s\u00e9 come illustrato nella fantascienza \u00e8 forse improbabile, ma che ci fossero altri potenziali pericoli e le insidie.\nAlcuni esperti e studiosi hanno messo in dubbio l'utilizzo di robot per il combattimento militare, soprattutto quando tali robot sono dotati di un certo grado di funzioni autonome. La US Navy ha finanziato una relazione che indica che, pi\u00f9 i robot militari diventano complessi, pi\u00f9 dovrebbe esserci maggiore attenzione alle implicazioni della loro capacit\u00e0 di prendere decisioni autonome.\nNel 2015 Max Tegmark si \u00e8 fatto promotore di una lettera di denuncia dei pericoli insiti nella corsa agli armamenti, di armi autonome che scelgono e colpiscono i bersagli senza l'intervento umano e che per la loro economicit\u00e0 saranno alla portata di chiunque, la lettera \u00e8 stata sottoscritta da Stephen Hawking e da migliaia di illustri ricercatori di IA e di robotica.\nNel settembre 2018 il Parlamento Europeo ha emesso una Risoluzione sui pericoli derivanti da sistemi d'arma completamente autonomi"}
{"id": "3830126", "revid": "110157", "url": "https://it.wikipedia.org/wiki?curid=3830126", "title": "Vermont Street", "text": "Vermont Street \u00e8 una strada di San Francisco situata nel quartiere di Potrero Hill. Ha origine a Division Street, nella zona di South of Market, e prosegue in direzione sud fino all'incrocio con Kansas Street e la 22\u00b0 Strada, costeggiando la U.S. Route 101.\nTra la 20\u00b0 e la 22\u00b0 Strada, vicino McKinley Square, essa presenta una serie di sette tornanti, che le hanno permesso di essere considerata come la strada pi\u00f9 tortuosa del mondo, in competizione con la pi\u00f9 nota Lombard Street (la Vermont \u00e8 pi\u00f9 ripida della Lombard, ma ha meno tornanti).\nVermont Street compare in una scena di inseguimento nel film di Clint Eastwood, \"Una 44 Magnum per l'ispettore Callaghan\". Attualmente ospita l'annuale \"Bring Your Own Big Wheel race\"."}
{"id": "3830128", "revid": "767487", "url": "https://it.wikipedia.org/wiki?curid=3830128", "title": "Yomiuri Football Club 1983", "text": "Questa voce raccoglie le informazioni riguardanti lo Yomiuri Football Club nelle competizioni ufficiali della stagione 1983.\nStagione.\nTrascinato dalle dieci reti del capocannoniere Ruy Ramos, lo Yomiuri diede avvio a un periodo di dominio nella Japan Soccer League vincendo il titolo nazionale: dopo aver trascorso il girone d'andata nelle posizioni immediatamente a ridosso delle prime, la squadra prese il comando della classifica a partire dalla tredicesima giornata e lo mantenne fino alla fine, mantenendo la distanza sul Nissan Motors, anch'esso agli esordi nei piani alti della classifica del torneo.\nNelle coppe la squadra usc\u00ec ai quarti di finale, perdendo ai rigori in Coppa dell'Imperatore contro il Fujita Kogyo e di misura in coppa di lega contro lo Yanmar Diesel.\nMaglie e sponsor.\nTutte le divise introdotte nella stagione precedente vengono confermate."}
{"id": "3830141", "revid": "124506387", "url": "https://it.wikipedia.org/wiki?curid=3830141", "title": "Paul Telfer", "text": "Biografia.\nTelfer ha vissuto e lavorato prima in Inghilterra e poi negli Stati Uniti d'America, si \u00e8 stabilito anche in Nuova Zelanda negli anni scorsi e ha posato nudo sulla rivista femminile \"Cosmopolitan\". La sua carriera si \u00e8 incentrata specialmente in piccoli ruoli in molte serie televisive.\nDoppiatori italiani.\nNelle versioni in italiano dei suoi film, Paul Telfer \u00e8 stato doppiato da:"}
{"id": "3830143", "revid": "1345932", "url": "https://it.wikipedia.org/wiki?curid=3830143", "title": "Joseph Raphson", "text": "Biografia.\nSi sa poco della sua vita, persino gli anni esatti di nascita e di morte risultano incerti, ma lo storico della matematica Florian Cajori lo colloca tra il 1648 e il 1715. \u00c8 stato nominato fellow della Royal Society il 30 novembre 1689 su consiglio di Halley, altro membro della societ\u00e0.\nLa sua pi\u00f9 importante opera fu \"Analysis Aequationum Universalis\", che venne pubblicata nel 1690. Essa contiene il metodo, ora conosciuto come metodo di Newton-Raphson, per approssimare le radici di un'equazione. Isaac Newton svilupp\u00f2 una formula molto simile nel suo \"Methodus fluxionum et serierum infinitarum\", scritto nel 1671, ma questo lavoro fu pubblicato solo nel 1736, circa 50 anni dopo l\"Analysis di Raphson\". Tuttavia la versione di Raphson \u00e8 pi\u00f9 semplice di quella di Newton e generalmente considerata superiore, per questo motivo oggi nei libri di testo \u00e8 maggiormente diffusa.\nRaphson fu un convinto sostenitore di Newton nella disputa sulla paternit\u00e0 del calcolo infinitesimale; tradusse inoltre l\"Arithmetica Universalis\" di Newton in inglese.\nRaphson sembra che abbia coniato il termine \"panteismo\", nel suo libro \"De spatio reali\", pubblicato nel 1697, dove potrebbe essere stato trovato da Toland."}
{"id": "3830144", "revid": "1529788", "url": "https://it.wikipedia.org/wiki?curid=3830144", "title": "Castello di Saint-Germain", "text": "Il castello di Saint-Germain o tour Saint-Germain (in francese \"ch\u00e2teau de Saint-Germain\") \u00e8 un castello medievale in rovina che si trova nella frazione omonima del comune di Montjovet, in Valle d'Aosta.\nDescrizione.\nSituato a 656 m s.l.m., a picco sulla gola scavata dalla Dora Baltea, su uno sperone roccioso anfibolitico che in epoca romana venne definito \"Mons Jovis\" oggi costeggiato dalla Mongiovetta, tratto della Strada statale 26 della Valle d'Aosta scavato nella roccia, il castello di Saint-Germain \u00e8 tra i castelli della regione pi\u00f9 strategici, insieme al forte di Bard e al Ch\u00e2tel-Argent: la sua posizione permetteva facilmente di controllare e difendere il borgo posto ai piedi del mammellone roccioso e la vallata centrale della Valle d'Aosta. Situato a met\u00e0 strada tra i comuni di Verr\u00e8s e Saint-Vincent, in collegamento visivo con la Tour Chenal, il castello di Saint-Germain \u00e8 raggiungibile solo dal lato nord del promontorio di Montjovet. Oggi \u00e8 in rovina, e un cancello impedisce l'accesso all'area per pericolo di crolli.\nArchitettura.\nIl castello \u00e8 tra le pi\u00f9 grandi fortificazioni della Valle d'Aosta e seppure mostri i segni di varie epoche fa emergere il tipico schema di fortificazione primitiva valdostana, ossia di castello medievale caratterizzato da un'alta torre centrale, alta 19 m e di 6 m di lato, circondata da un'imponente cinta muraria, alla quale sono poi stati aggiunti altri corpi e altre mura in epoche successive.\nSu questa struttura preesistente si innesta un'architettura in stile rinascimentale. Per raggiungere l'accesso, dal lato nord, bisognava e bisogna tuttora percorrere un sentiero facilmente difendibile dall'alto.\nLe mura, che si sviluppano su un perimetro di 200 m, mostrano la presenza di archi in pietra e grandi finestre di epoca medievale, mentre sono dovute a interventi risalenti al XVI secolo le modanature in pietra e le decorazioni. Tra gli ambienti si distinguono quelli residenziali, quelli per la guarnigione e gli spazi destinati al deposito degli armamenti. Voluti da Amedeo VIII e dai suoi successori sono un bastione rinascimentale, che si distingue sul lato nord delle mura, e i sistemi di difesa da armi da fuoco.\nStoria.\nLa posizione strategica del promontorio di Montjovet (l'antico \"Mont Jovis\") \u00e8 stata sfruttata fin dall'antichit\u00e0, infatti sul monte la cui sommit\u00e0 \u00e8 oggi occupata dal castello sono stati trovati resti neolitici. La zona \u00e8 stata successivamente dominata dai Salassi e dai Romani, popoli che usavano entrambi la comunicazione tramite piccioni viaggiatori e il sistema di segnaletica luminosa, che da fortificazione a fortificazione permettevano di trasmettere messaggi in brevissimo tempo, per farli arrivare da una parte all'altra della Valle d'Aosta.\nIl castello di Saint-Germain venne fatto costruire tra l'XI e il XII secolo dai De Mongioveto, probabilmente per avere il controllo della strada sottostante e per convincere i viaggiatori a tributar loro il pedaggio. Sono di quest'epoca il mastio centrale e una prima cerchia di mura, forse su una struttura preesistente..\nIn particolare, Feidino De Mongioveto pare esser stato particolarmente tenace e oppressivo nel richiedere il pedaggio, fino al punto che il duca di Savoia ebbe il pretesto per impadronirsi della fortezza, ripetendo il plot gi\u00e0 visto per il forte di Bard.\nIl castello di Saint-Germain divenne propriet\u00e0 dei Savoia secondo alcune fonti intorno al 1270, secondo altre fonti nel 1294. Feidino ricevette in cambio dai Savoia la signoria e la tenuta di Coazze in Val Sangone, nel Canavese, ma il castello non rest\u00f2 ai Savoia a lungo.\nll feudo di Montjovet, quindi il castello, fu testimone dell'ascesa degli Challant quando nel 1295 divenne di propriet\u00e0 della famiglia: Ebalo I di Challant, luogotenente di Amedeo V, ne ricevette il possesso in cambio della cessione del viscontato di Aosta.\nIl castello torn\u00f2 alle cronache nel 1377, quando Ibleto di Challant vi tenne prigioniero per circa un anno il vescovo di Vercelli Giovanni Fieschi, per forzarlo a cedere la signoria di Biella al Conte di Savoia.\nFrancesco di Challant, consigliere del duca Amedeo VIII di Savoia, nel 1438 riport\u00f2 il castello in mano savoiarda, cedendo la castellania di Montjovet con il castello, i terreni e il borgo.\nAmedeo VIII e i suoi successori contribuirono a rendere sempre pi\u00f9 efficiente il castello aggiornandolo alle nuove tecniche militari. Risalgono a quest'epoca la nuova cinta muraria, le postazioni per le batterie, le torrette e le postazioni per i cannoni. Secondo il Giacosa nel castello erano alloggiati un castellano e dieci soldati (\"clienti\").\nNel 1661 il castello venne abbandonato e diroccato ad arte per non farvi insediare milizie altrui per volere di Carlo Emanuele II di Savoia, mentre la guarnigione venne trasferita al forte di Bard. All'inizio del XVIII secolo cadeva definitivamente in rovina.\nOggi il castello di Saint-Germain \u00e8 di propriet\u00e0 della Regione Valle d'Aosta."}
{"id": "3830153", "revid": "30753", "url": "https://it.wikipedia.org/wiki?curid=3830153", "title": "Tipi di match nel wrestling", "text": ""}
{"id": "3830156", "revid": "46134496", "url": "https://it.wikipedia.org/wiki?curid=3830156", "title": "Top Chef Masters", "text": ""}
{"id": "3830172", "revid": "301422", "url": "https://it.wikipedia.org/wiki?curid=3830172", "title": "Ernesto 'Che' Guevara", "text": ""}
{"id": "3830174", "revid": "104458", "url": "https://it.wikipedia.org/wiki?curid=3830174", "title": "Willy Bogner (1942)", "text": "A volte \u00e8 indicato come Willy Bogner junior per distinguerlo dall'omonimo padre, sciatore nordico, a sua volta sciatore di alto livello e imprenditore.\nBiografia.\nCarriera sciistica.\nDurante la sua carriera agonistica gareggi\u00f2 per la Nazionale di sci alpino della Germania Ovest e, in sede olimpica, per la Squadra Unificata Tedesca.\nSciatore polivalente, Bogner ottenne i primi successi in carriera nel 1960, quando vinse la classica discesa libera del Trofeo del Lauberhorn disputata sull'omonima pista di Wengen, si piazz\u00f2 3\u00ba nello slalom speciale della Ganslern di Kitzb\u00fchel, dietro al francese Adrien Duvillard e all'austriaco Pepi Stiegler, e partecip\u00f2 agli VIII Giochi olimpici invernali di : in quella sua prima presenza olimpica si classific\u00f2 9\u00b0 nella discesa libera e non concluse lo slalom gigante e lo slalom speciale dopo aver marcato, in quest'ultima specialit\u00e0, il miglior tempo nella prima manche.\n e partecip\u00f2 ai Mondiali di Chamonix, dove chiuse 6\u00ba nella combinata. Nel 1966 vinse la discesa libera della XV edizione della 3-Tre, a Madonna di Campiglio, e partecip\u00f2 ai IX Giochi olimpici invernali di , dove fu 9\u00b0 nella discesa libera e non concluse lo slalom gigante.\nBogner ottenne i suoi ultimi risultati in carriera nel 1966, quando fu 3\u00ba nello slalom speciale della 3-Tre, dietro al connazionale Ludwig Leitner e al norvegese H\u00e5kon Mj\u00f8en e prese parte ai Mondiali di Portillo, dove fu 4\u00ba nella prova di slalom speciale .\nCarriera cinematografica.\nDopo il ritiro dalle competizioni intraprese la carriera cinematografica lavorando come regista, sceneggiatore, produttore, direttore della fotografia, operatore di ripresa e in vari altri ruoli della troupe. Apparve anche come attore in alcuni episodi di serie televisive tedesche e, nel ruolo di se stesso, in vari documentari. Fu responsabile delle riprese delle scene di ambientazione sciistica in vari film di James Bond, da \"Agente 007 - Al servizio segreto di Sua Maest\u00e0\" del 1969 a \"Agente 007 - Bersaglio mobile\" del 1985, per il quale fu insignito del premio Bambi.\nAlla regia esord\u00ec in quello stesso 1966 con \"Skifascination\", un documentario sul Circo bianco ambientato a Sankt Moritz e che cont\u00f2 sulla partecipazione di numerosi sciatori dell'epoca. .\nCarriera imprenditoriale.\nSeguendo le orme del padre, che nel 1932 aveva fondato un'azienda di abbigliamento sportivo alla quale aveva dato il suo stesso nome, ."}
{"id": "3830175", "revid": "400518", "url": "https://it.wikipedia.org/wiki?curid=3830175", "title": "Isolotto di Mollarella", "text": ""}
{"id": "3830177", "revid": "104458", "url": "https://it.wikipedia.org/wiki?curid=3830177", "title": "Willy Bogner junior", "text": ""}
{"id": "3830178", "revid": "599013", "url": "https://it.wikipedia.org/wiki?curid=3830178", "title": "Juan Bautista Ag\u00fcero", "text": "Carriera.\nClub.\nInizi\u00f2 la sua carriera nel Olimpia Asunci\u00f3n, allora allenato dal grande Aurelio Ram\u00f3n Gonz\u00e1lez. Nel 1954 fu capocannoniere con 7 reti del Campionato sudamericano di calcio Under-19\n e nel 1957 e nel 1958 del campionato paraguaiano.\nNel 1958 si trasfer\u00ec in Spagna, al Sevilla F\u00fatbol Club, dove rimase per otto anni. Successivamente ebbe brevi esperienze nel Real Madrid e nel Granada.\nNazionale.\nCon la maglia della sua Nazionale ha preso parte ai Mondiali del 1958, mettendo a segno due gol."}
{"id": "3830179", "revid": "621682", "url": "https://it.wikipedia.org/wiki?curid=3830179", "title": "Juan Ag\u00fcero", "text": ""}
{"id": "3830186", "revid": "118031", "url": "https://it.wikipedia.org/wiki?curid=3830186", "title": "Rummer", "text": ""}
{"id": "3830189", "revid": "1442080", "url": "https://it.wikipedia.org/wiki?curid=3830189", "title": "RCA Championships 2006 - Singolare", "text": "Il singolare del RCA Championships 2006 \u00e8 stato un torneo di tennis facente parte dell'ATP Tour.\nRobby Ginepri era il detentore del titolo, ma ha perso in semifinale contro Andy Roddick.\nLo statunitense James Blake ha vinto il torneo battendo in finale il connazionale Andy Roddick per 4\u20136, 6\u20134, 7\u201365.\nTeste di serie.\nTutte le teste di serie hanno ricevuto un bye per il secondo turno. "}
{"id": "3830192", "revid": "767487", "url": "https://it.wikipedia.org/wiki?curid=3830192", "title": "Wee MacGregor's Sweetheart", "text": "Wee MacGregor's Sweetheart \u00e8 un film muto del 1922 diretto da George Pearson.\nProduzione.\nIl film fu prodotto dalla Welsh-Pearson.\nDistribuzione.\nDistribuito dalla Jury Films, il film usc\u00ec nelle sale cinematografiche britanniche nel giugno 1922."}
{"id": "3830196", "revid": "767487", "url": "https://it.wikipedia.org/wiki?curid=3830196", "title": "Giuseppe Mentasti", "text": "Carriera.\nGiuseppe, dopo le varie vittorie a livello giovanile, fra cui uno scudetto Juniores con la Lazio, viene notato dalla Canottierilazio, che nella stagione 2010-2011 lo fa giocare titolare in prima squadra. Dopo ottime prestazioni viene chiamato prima in Nazionale Under 21, e poi in nazionale maggiore. Nel dicembre 2011 passa a titolo definitivo alla Cogianco Genzano con cui vince la Coppa Italia e il campionato di Serie A2."}
{"id": "3830206", "revid": "599013", "url": "https://it.wikipedia.org/wiki?curid=3830206", "title": "All Nippon Airways Football Club 1990-1991", "text": "Questa voce raccoglie le informazioni riguardanti l'All Nippon Airways Football Club nelle competizioni ufficiali della stagione 1990-1991.\nStagione.\nImmediatamente eliminato dalle coppe, in campionato l'All Nippon Airways non riusc\u00ec a ripetere i risultati delle stagioni precedenti concludendo a met\u00e0 classifica e con una differenza reti nulla."}
{"id": "3830209", "revid": "767487", "url": "https://it.wikipedia.org/wiki?curid=3830209", "title": "The Rat (film 1925)", "text": "The Rat \u00e8 un film muto del 1925 diretto da Graham Cutts con protagonisti Ivor Novello, Mae Marsh e Isabel Jeans. Basato su un lavoro teatrale di Novello e di Constance Collier, \u00e8 ambientato nel mondo criminale parigino. Il film ebbe un'ottima accoglienza da parte del pubblico, tanto che ne vennero fatti due sequel, \"The Triumph of the Rat\" del 1926 e, nel 1929, \"The Return of the Rat\".\nVenne rifatto nel 1937 da Jack Raymond con un film dallo stesso titolo che, in Italia, venne distribuito come \"Via della taverna 23\".\nTrama.\nParigi. Zelie de Chaumet vive nel lusso, mantenuta dal facoltoso ma non virtuoso Herman Stetz. Tuttavia la donna si annoia, e vorrebbe provare l'ebbrezza di visitare le parti meno nobili della citt\u00e0, frequentate da un'umanit\u00e0 pi\u00f9 terra-terra, spesso confinante con la piccola criminalit\u00e0. Come nel caso di Pierre Boucheron, detto \"the Rat\", ladro e borseggiatore gentiluomo che ha raggiunto una certa notoriet\u00e0 fra i bassi ceti e non solo.\nHerman quindi, per soddisfare le bizze di Zelie, si mette alla ricerca di qualche locale di bassa lega: in uno di essi egli incontra Odile Etrange, la convivente di Pierre. Vorrebbe conquistarla, e giunge al punto di cercare, cos\u00ec, apertamente, alla vista di tutti, di trattenerla con violenza: Pierre interviene per difenderla e mette fuori combattimento Herman, che esce dal locale giurando di vendicarsi.\nDal canto suo Zelie viene a conoscere, in un'altra occasione, Pierre, e ne rimane affascinata. Il giorno dopo Pierre riceve un biglietto con un invito a casa di Zelie. Attratto dal suo collier di perle come possibile refurtiva, egli si reca dalla donna. Qui per\u00f2 appura che il biglietto non \u00e8 stato scritto da lei, ma da Herman: gli sovviene allora della volont\u00e0 di vendetta espressa dall'uomo, e ipotizza che Herman avrebbe voluto in tal modo allontanarlo da casa, in modo da aver la possibilit\u00e0 di stare a tu per tu con Odile.\nIpotesi azzeccata. Pierre si precipita a casa, dove trova proprio Herman che sta per usare violenza sulla donna, e lo uccide. Pierre fugge; la polizia \u2013 allertata dalle urla riferite dai vicini \u2013 interviene e trova il corpo di Herman per terra; e Odile \u2013 per proteggere il pregiudicato Pierre \u2013 confessa, mentendo, di essere l'autrice del delitto. Viene quindi arrestata. A nulla serve che poi anche Pierre, venuto a sapere della falsa confessione di Odile, si confessi omicida a sua volta: a scagionarlo basta la (falsa) testimonianza di Zelie \u2013 resa proporio su richiesta di Odile, quando quest'ultima era stata visitata in prigione da Zelie -, che afferma che Pierre si trovava con lei al momento dell'omicidio.\nPierre entra in uno stato di prostazione, che si dissolve solo quando Odile, dopo il processo, viene rilasciata in quanto si sarebbe trattato (se tutto si fosse svolto effettivamente nel modo da lei riferito) di legittima difesa.\nPierre ha ucciso un uomo, un'altra persona viene accusata e prosciolta: un rompicapo legale, forse anche morale.\nProduzione.\nIl film fu prodotto dalla Gainsborough Pictures. Venne girato negli studi Islington di Michael Balcon e a Londra.\nDistribuzione.\nDistribuito dalla Woolf &amp; Freedman Film Service, il film usc\u00ec in sala nel 1925. Negli Stati Uniti, venne recensito con il titolo \"The Rat of Paris\"."}
{"id": "3830210", "revid": "767487", "url": "https://it.wikipedia.org/wiki?curid=3830210", "title": "Tommaso Nardini", "text": "Biografia.\nTommaso Nardini, detto anche Don Tommaso Nardini in quanto fu anche sacerdote, fu scolaro di Ludovico Trasi, uno dei migliori pittori ascolani del '600. Tommaso Nardini fu uno dei pi\u00f9 ricercati decoratori, in affresco, delle Marche. Una delle sue opere pi\u00f9 citate \u00e8 la decorazione della chiesa di Sant'Angelo Magno di Ascoli Piceno. Con la collaborazione del quadraturista bolognese Agostino Collaceroni. Affresc\u00f2 le scene dell'Apocalisse e della Bibbia.\nDice di questa opera l'Abate Luigi Lanzi, nella sua \"Storia pittorica dell'Italia\":\nDipinse nella cripta del Duomo di Ascoli Piceno, la volta e le lunette. Oltre gli affreschi fece anche molti quadri di carattere sacro tra i quali \"San Nicola da Tolentino e le anime del Purgatorio\" per la chiesa di Santa Maria del Bunconsiglio, sempre ad Ascoli.\nIn quello che oggi \u00e8 considerato il \"Parco dell'Annunziata\", sempre ad Ascoli, il pittore decor\u00f2 la chiesa omonima, dal 1861 sconsacrata.\nNella chiesa di San Pietro Martire, una sua tela rappresenta: \"Cristo che cammina sulle acque\", mentre una \"Madonna col Bambino\" (in pessime condizioni) \u00e8 visibile nella chiesa di San Venanzio.\nFu anche un buon ritrattista, alcuni affreschi si trovano:\nUna grossa tela con \"San Nicola da Tolentino\" si trova nella chiesa della Misericordia di Ancarano, in provincia di Teramo.\nNella sua veste sacerdotale Baldassarre Orsini ci dice che:\nMor\u00ec nella sua citt\u00e0 natale il 9 dicembre del 1718."}
{"id": "3830211", "revid": "1226", "url": "https://it.wikipedia.org/wiki?curid=3830211", "title": "Autostoppista", "text": ""}
{"id": "3830217", "revid": "564840", "url": "https://it.wikipedia.org/wiki?curid=3830217", "title": "Laacher See", "text": "Il Laacher See \u00e8 un lago situato nella regione vulcanica dell'Eifel, vicino alle citt\u00e0 di Andernach (8\u00a0km), di Bonn (37\u00a0km) e di Coblenza (24\u00a0km). Sulle sue sponde si trova l'abbazia di Santa Maria. Formatosi in una caldera, \u00e8 di forma ovale e con circa 3,3\u00a0km\u00b2 \u00e8 il pi\u00f9 grande lago in Renania-Palatinato. L'ultimo focolaio dell'ex \"vulcano Laacher\" risale circa al 10\u00a0930 a.C.\nIl nome \u00e8 di fatto pleonastico in quanto deriva dal latino \"lacus\" (in tedesco antico \"\"lacha\") e dal tedesco moderno \"See\"\", ovvero \"lago\". Nel tempo il termine \"Laach\" ha dato nome al luogo e al monastero, ribattezzato nel 1863 dai Gesuiti \"Maria Laach\".\nIl lago \u00e8 circondato da rilievi di un'altezza media di 125\u00a0m e ha una profondit\u00e0 massima di 53\u00a0m. \u00c8 alimentato principalmente dalle acque freatiche, fredde e di sapore amaro, e non ha drenaggio naturale. L'altezza media o \"Normalnull\" (\"zero normale\") viene convenzionalmente fissata a 275\u00a0m, ma soggetta a forti variazioni, anche di 15\u00a0m, a seconda dell'evaporazione o delle precipitazioni.\nNel Medioevo in direzione sud venne costruito il tunnel \"Fulbert-Stollen\", lungo 880\u00a0m e alto circa 3\u00a0m, per proteggere il convento dall'acqua alta. Fulbert fu l'abate del monastero dal 1152 al 1177 e la costruzione \u00e8 stata datata nell'anno 1164 secondo il metodo dendrocronologico. Tra il 1840 e 1845 le famiglie Delius e Von Ammon, allora proprietarie del bene conventuale secolarizzato e del lago, ne fecero costruire uno parallelo a circa 10\u00a0m di profondit\u00e0 per abbassare ulteriormente il livello dello specchio d'acqua.\nIl Laacher See \u00e8 un vulcano quiescente, soggetto ad attivit\u00e0 sismiche ed anomalie termiche sotto al lago.. Tracce di attivit\u00e0 si rilevano anche a livello dell'acqua sotto forma di degassamento vulcanico."}
{"id": "3830220", "revid": "1543377", "url": "https://it.wikipedia.org/wiki?curid=3830220", "title": "Haysville (Pennsylvania)", "text": "Haysville \u00e8 un borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2010 la popolazione \u00e8 di 70 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca ( 94,3%) seguita da quella ispanica (2,9%) e quella asiatica (1,4%), dati del 2010."}
{"id": "3830223", "revid": "92723", "url": "https://it.wikipedia.org/wiki?curid=3830223", "title": "Complesso monumentale di San Francesco", "text": "Il complesso monumentale di San Francesco si trova a Cuneo e comprende l'ex convento e l'annessa ex chiesa. Esso \u00e8 stato classificato come monumento nazionale e rara testimonianza architettonica di epoca medievale in citt\u00e0.\nStoria.\nIn questo luogo, gi\u00e0 a partire dal XIII secolo, si insediarono i frati francescani; dal XV secolo il Complesso divent\u00f2 un importante punto di riferimento per tutta la cittadinanza cuneese e le famiglie nobili parteciparono con ingenti donazioni all'abbellimento e all'ampliamento della struttura.&lt;br&gt;\nPi\u00f9 tardi, l'esercito di Napoleone si impossess\u00f2 dell'edificio, cacci\u00f2 i frati ed utilizz\u00f2 chiesa e convento come caserma e guarnigione militare; gli arredi sono dispersi in altri edifici religiosi o venduti. Dopo alterne vicende e diversi cambiamenti d'uso, dal 1980 l'intero complesso \u00e8 utilizzato come luogo di attivit\u00e0 culturali ed ospita la sede del Museo Civico.\nChiesa.\nGi\u00e0 verso la fine del XIII secolo una prima cappella fu fatta costruire dai francescani, in seguito un nuovo ed ampio monumento di culto fu edificato nel cuore storico di Cuneo nei primi anni del Quattrocento. Famiglie e compagnie legate ai confratelli iniziarono subito ad acquistare il patronato degli altari e a far decorare le cappelle; cos\u00ec, nel 1583, monsignor Gerolamo Scarampi vide un edificio ricco e compiuto, con altari decorati da icone sacre e cappelle affrescate.\nNel Seicento venne ricostruito il porticato del chiostro, vennero affrescate le lunette con Storie di San Francesco e nella chiesa furono aggiunte alcune cappelle in tipico stile barocco.&lt;br&gt;\nCon la fine del Settecento si apr\u00ec il periodo pi\u00f9 travagliato per il monumento: dopo forti rimaneggiamenti il governo napoleonico lo adib\u00ec a quartiere militare. In questo periodo vennero dispersi molti dei preziosi arredi interni al monumento e al vicino convento, che venne definitivamente abbandonato dai frati minori francescani nel 1851, anno di soppressione della comunit\u00e0 conventuale. Pi\u00f9 tardi, il distretto militare cuneese instaurer\u00e0 la propria sede nel chiostro del convento, utilizzando la chiesa come deposito.\nNel 1928-1929 furono eseguiti i primi restauri della facciata; il Comune acquist\u00f2 l'edificio nel 1967 provvedendo immediatamente ad un generale lavoro di risistemazione e di risanamento. Negli anni Settanta e Ottanta l'amministrazione cittadina finanzi\u00f2 nuovamente altri interventi di recupero e di scavo archeologico.\nLa chiesa di San Francesco \u00e8 ora fruibile a seguito di una lunga serie di lavori di ristrutturazione e di restauro, iniziati nel 2009, realizzati grazie al generoso contributo della Fondazione Cassa di Risparmio di Cuneo e diretti dalle soprintendenze per i beni architettonici, per i beni storico artistici e per i beni archeologici del Piemonte.\nFacciata.\nUna vicenda complessa, protrattasi per mezzo secolo, segna la sistemazione della facciata del monumento.&lt;br&gt;\nNel 1481 i fratelli Zabreri di Pagliero consegnarono il portale in pietra con gli stemmi cittadini, tuttora visibili. Pochi anni dopo venne aggiunta una serie di elementi decorativi in terracotta per rifinire le cornici superiori e i pinnacoli. In seguito vennero inseriti dei cherubini e delle candelabre, visibili nella parte superiore della struttura. Si ipotizza, inoltre, che un tempo vi fosse una lunetta al di sopra del portone, contenente un bassorilievo raffigurante una Madonna in trono o lo stesso San Francesco.&lt;br&gt;\nLa controfacciata mette in mostra l'affresco di una Madonna col Bambino, presumibilmente della prima met\u00e0 del XVIII secolo, riemerso sotto lo scialbo in seguito ai restauri condotti alla fine degli anni Ottanta e occupante una superficie complessiva di 160 x 183 cm. L'opera \u00e8 attribuibile al pittore monferrino Guglielmo Caccia detto il Moncalvo, a cui si deve anche la pi\u00f9 celebre Nativit\u00e0 della Vergine, ora presso la sede della Fondazione Cassa di Risparmio di Cuneo.&lt;br&gt;\nLa facciata \u00e8 stata oggetto di un complessivo intervento di restauro nei primi anni del 2000.\nScavi archeologici.\nL'interno della chiesa \u00e8 diviso in tre navate: la sezione laterale sinistra lascia a vista una parte degli scavi archeologici, fruibile mediante un percorso a passerella in vetro. Un approccio attivo e coinvolgente rende visibili i resti della Chiesa pi\u00f9 antica, evidenziando il punto di giunzione fra le due costruzioni lungo l'attuale muro perimetrale. Il recente scavo in estensione dell'edificio ha rilevato la presenza di due pavimentazioni in cocciopesto e malta, riferibili a due diverse fasi di vita dell'impianto trecentesco, e di numerose tombe a cassa, esternamente alla muratura a sud della Chiesa, alcune con arredi e cappelle fuori terra e riparate da un porticato.&lt;br&gt;\nOltre alle numerosissime sepolture relative all'impianto dell'edificio del primo Quattrocento, altre novit\u00e0 sono emerse in corrispondenza dell'abside maggiore della Chiesa attuale, fulcro da cui prese avvio la ricostruzione del complesso nel primo decennio del XV secolo, con il ritrovamento di un impianto per la fusione delle campane. Un allestimento artigianale analogo, di epoca pi\u00f9 tarda, \u00e8 stato riportato alla luce nella navata centrale, vicino alla facciata. L'indagine ha anche restituito, nelle cappelle laterali del Seicento, molteplici tombe di famiglia, in fase di studio.\nCiclo pittorico.\nI recenti restauri dell'apparato decorativo hanno permesso di completare il discorso figurativo, condotto in precedenza da Pietro da Saluzzo con le sue Storie della Passione, raffigurate nel 1472 sul soffitto della \u201cCruciata\u201d, dedicata alla Confraternita di Santa Croce.&lt;br&gt;\nA queste si aggiungono il San Francesco e il San Bartolomeo, recuperati nel sottarco della seconda cappella a sinistra, dedicata ai Santi Innocenti, da ricondurre alla prima maniera di Pietro da Saluzzo, come per i lacerti raffiguranti un San Michele e un santo vescovo, sul secondo pilastro della navata sinistra.&lt;br&gt;\nLa quinta cappella della navata destra, dedicata a San Bonaventura, \u00e8 affrescata con i Dottori della Chiesa, ritratti in studioli arredati con seggi, mobili e accessori. Lo stile \u00e8 quello di un Pietro da Saluzzo pi\u00f9 tardo, al quale si affianca la personalit\u00e0 di un altro pittore, cui sono riferibili particolari precedentemente non riscontrati nella bottega dei Pocapaglia. A quest'ultima sono attribuibili le decorazioni a motivi geometrici policromi, riemerse dalle volte della navata maggiore e della cappella del nome di Ges\u00f9, la quarta della navata destra.&lt;br&gt;\nInfine, sulla parete sinistra della cappella sotto al campanile \u00e8 stato recuperato un riquadro affrescato, sormontato da un angelo accanto a una torre. All'interno vi \u00e8 una serie di quadrilobi disposti a semicerchio con al centro Cristo Benedicente ed ai lati alcuni santi con filatteria, mentre, in basso, vi \u00e8 un santo vescovo in una nicchia quadrilobata affiancata da un'altra figura. Lo stile dell'opera rimanda al gotico lineare dei primi anni del XV secolo.\nArredi.\nUn tempo, l'abside terminale ospitava il celebre crocifisso quattrocentesco, di cui ora \u00e8 presente il calco in gesso su croce in legno massello.&lt;br&gt;\nNel pavimento, ricoperte da vetrate, si possono vedere due delle lapidi celebrative che nel Seicento furono commissionate e introdotte nella Chiesa dalle famiglie Corvo e Malopera, notabili del tempo.&lt;br&gt;\nNella navata sinistra, \u00e8 visibile l'epigrafe sepolcrale e celebrativa di Massimiliano Corvo, del 1623.&lt;br&gt;\nDavanti alla cappella Mocchia, l'ultima della navata destra, \u00e8 ubicato a terra il monumento funebre del cavaliere gerosolimitano Gasparre Malopera, creato fra il 1547 e il 1678.\nCrocifisso.\nNell'abside della Chiesa risalta il calco dell'imponente crocifisso di met\u00e0 Quattrocento, il cui originale, conservato nella Chiesa parrocchiale di Borgo San Giuseppe, fu rinvenuto durante la campagna di catalogazione promossa nel 2005 dalla Conferenza Episcopale Italiana.&lt;br&gt;\nIl crocifisso ligure della met\u00e0 del XV secolo, durante il XVII secolo, quando si rese necessario rifare l'altare e il tabernacolo, fu trasferito nella cappella della Cruciata, sulla navata destra; in seguito alle soppressioni napoleoniche venne spostato nel vicino Ospedale di Santa Croce, prima nella cappella e poi nelle corsie, dove rimase fino al 1961, anno in cui venne trasportato nella nuova parrocchia sulla sponda del Gesso.&lt;br&gt;\nLa dettagliata descrizione dei particolari anatomici del Cristo morente producono un forte potere evocativo ed evidenziano una ricerca discreta ma precisa del pathos, da parte dello scultore Giacobino d'Ormea.\nLapide di Massimiliano Corvo.\nLa lapide sepolcrale e celebrativa del capitano Massimiliano Corvo, completa di stemma e fregi araldici, \u00e8 datata al 1623. Il monumento, di propriet\u00e0 civica, \u00e8 in marmo scolpito e inciso e occupa uno spazio di 134 x 70 cm. \u00c8 inoltre presente il seguente epitaffio, in traduzione: \"\u201cA Dio Grandissimo \u2013 Al prefetto dei cavalieri Massimiliano Corvo sotto il serenissimo principe Sabaudo in Busca, morto durante il governatorato a 77 anni il 17 gennaio, affidandosi alla sicurezza di Dio, Sebastiano non diverso da lui pose nell'anno 1623\u201d\".&lt;br&gt;\nSopra la scritta si nota lo scudo, sagomato e accartocciato, con l'immagine del corvo e sormontato da un elmo con cimiero che raffigura un guerriero, avente la spada nella destra, sovrastata dal motto: \"si fatta sinant\", mentre ai lati, nei cartigli, si legge: \"in domino confido e spes mea Deus\".&lt;br&gt;\nL'opera \u00e8 stata ricollocata nella posizione originaria: il calpestio della cappella delle famiglie Corvo e Rabbia (la quarta della navata sinistra), che ospita anche la sepoltura del capitano.\nLapide di Gasparre Malopera.\nLa lapide sepolcrale e celebrativa del cavaliere gerosolimitano Gasparre Malopera, dedicata dai fratelli Claudio e Giorgio e reimpiegata nel 1678 dalle famiglie Mocchia e Malopera unite in matrimonio, \u00e8 datata fra il 1547 e il 1678. Il monumento, di propriet\u00e0 civica, \u00e8 in marmo scolpito e inciso e occupa uno spazio di 164 x 89,5 cm.&lt;br&gt;\nNella sezione inferiore si vede lo scudo, sagomato e accartocciato, con l'epigrafe, che si legge, in traduzione: \"\u201cAlle famiglie Mocchia e Malopera, che ebbero in comune il matrimonio, in comune il tumulo, nell'anno del Signore 1678. A Gasparre Malopera, cavaliere gerosolimitano, all'ottimo fratello, dedicarono Claudio senatore e duca e Giorgio, nell'anno 1547. Visse ventotto anni.\u201d\", e sorretto da due putti alati, in piedi su due scudi con l'arma della famiglia; il tutto \u00e8 sormontato da una rosa a cinque petali e dal cartiglio con la scritta \"victor et triumphator\".&lt;br&gt;\nLa sezione superiore venne aggiunta nel reimpiego del 1678 e reca lo scudo (sormontato dalla corona comitale) con le armi delle due famiglie riunite: a sinistra i Malopera distinti da leoni coronati che si alternano a bande accompagnate da due stelle, a destra i Mocchia distinti da bande alternate, dal vero d'azzurro e d'argento.&lt;br&gt;\nL'opera \u00e8 stata ricollocata nella posizione originaria: il calpestio davanti al muro terminale sinistro della cappella Malopera, nella navata destra.\nMuseo Civico.\nIl Museo Civico di Cuneo ha sede presso il Complesso monumentale di San Francesco, a seguito del trasferimento dal Palazzo Audiffredi in via Cacciatori delle Alpi intorno al 1980 ed ha un percorso che parte dalle pi\u00f9 antiche testimonianze della preistoria per giungere a quelle di et\u00e0 moderna, raccontando al visitatore la storia del territorio.&lt;br&gt;\nIl Museo, inoltre, ospita una ricca biblioteca specialistica, aggiornata su tutte le tematiche riguardanti i beni culturali, e anche gli archivi topografici, cartografici e fotografici, tra cui il Fondo Vacchetta ed il Fondo Scoffone.&lt;br&gt;\nLa maggior parte del materiale che oggi costituisce il patrimonio dell'istituzione cittadina \u00e8 stato raccolto per iniziativa del professor Euclide Milano, dalla prima met\u00e0 del Novecento, grazie al contributo di privati e di autorit\u00e0 civili e religiose.\nAttualmente i percorsi interni del Museo si dividono in cinque sezioni.\nPre-protostoria.\nLa sezione pre-protostoria del museo ospita reperti archeologici provenienti prevalentemente dal Cuneese, riferibili al periodo compreso tra Paleolitico ed et\u00e0 del Ferro, nonch\u00e9 i resti di antiche faune e manufatti, testimonianti l'evoluzione del popolamento.&lt;br&gt;\nSi trovano, quindi, i resti paleolitici di Ursus spelaeus, i reperti neolitici provenienti dagli abitati sotto riparo, i calchi delle incisioni rupestri della Regione del Monte Bego e i manufatti dell'et\u00e0 dei Metalli, in particolare la spada ripiegata da sepoltura ad incinerazione di Borgo San Dalmazzo, la cuspide di lancia di Cuneo, l'urna funeraria ritrovata a Chiusa Pesio e il calco della stele di Busca in alfabeto nordetrusco e lingua etrusca, il cui originale \u00e8 oggi conservato presso il Museo di Antichit\u00e0 di Torino.\nRomanit\u00e0.\nLa sezione romanit\u00e0 del museo ospita i materiali ceramici, metallici e lapidei che riportano lo stile di vita di una societ\u00e0 composita, formatasi nel territorio cuneese in seguito al processo di romanizzazione, in cui gli usi e i costumi dei conquistatori romani si integrano con quelli dei conquistati liguri.&lt;br&gt;\nSi trovano, quindi, lo specchio romano di Castelletto Stura, opera di fine artigianato facente parte di un ricco corredo funerario, in ottimo stato di conservazione, la statuetta bronzea raffigurante mercurio del I secolo d.C., anch'essa in ottimo stato, e l'esotica collezione di reperti tunisini donata al Museo nel 1930 dall'appassionato studioso di antichit\u00e0 romane Mario Guasco.\nMedioevo.\nLa sezione medioevo del museo ospita \"La sepoltura del guerriero longobardo\" (Baldissero d'Alba, VII sec. d.C.), con il suo corredo costituito da spada, punte di lance e di frecce, umbone e tirante per scudo, essa offre un'importante testimonianza della presenza longobarda nel territorio durante l'Alto medioevo.&lt;br&gt;\nSi trovano anche la raccolta di ceramiche medievali provenienti dal Convento di San Francesco (facente parte del complesso) che illustrano la vita quotidiana della comunit\u00e0 di frati qui vissuta per pi\u00f9 di cinque secoli, nonch\u00e9 i reperti provenienti da altri contesti cittadini.\nArte Sacra.\nLa sezione arte sacra del museo, collocabile tra il XVII e il XVIII secolo, raccoglie opere che testimoniano la devozione religiosa privata e quella legata a compagnie e sodalizi (documentata da insegne processuali) e alla cultura degli ordini religiosi presenti in citt\u00e0.&lt;br&gt;\nSi trovano, quindi, la pala della Presentazione al tempio e le tavolette con le Storie di S. Antonio da Padova, del pittore chivassese Defendente Ferrari, attivo in Piemonte dal 1509 al 1535.\nEtnografia.\nLa sezione etnografia del museo, ricca ed eterogenea, documenta lo stile di vita tradizionale della citt\u00e0 e delle valli; essa \u00e8 divisa in due parti:\nInfine, si pu\u00f2 vedere la collezione di ex-voto, riconducibili tra il XVII e il XIX secolo, che raccontano vicende personali segnate dall'intervento divino, illustrate su tavolette dipinte o riproduzioni anatomiche."}
{"id": "3830231", "revid": "123359555", "url": "https://it.wikipedia.org/wiki?curid=3830231", "title": "Museo d'arte contemporanea italiana in America", "text": "Il Museo d'arte contemporanea italiana in America (MACIA) si trova a San Jos\u00e9 in Costa Rica, presso la cancelleria dell'ambasciata d'Italia.\nStoria.\nNacque nel 2004 a seguito del progetto pensato nel 2002, in occasione della mostra allestita per le celebrazioni del Cinquecentenario del IV viaggio di Cristoforo Colombo, grazie alla collaborazione tra lo storico dell'arte Gregorio Rossi e l'ambasciatore Gioacchino Carlo Trizzino.\nL'ambasciata d'Italia a San Jos\u00e9 ospita da allora la prima parte di opere, che costituiscono una collezione permanente del museo. \nI locali della Cancelleria dell'Ambasciata vennero appositamente restaurati per ospitare il museo; l'arricchimento del nucleo iniziale della collezione \u00e8 divenuto cos\u00ec ingente da far prevedere l'apertura di una seconda sede.\nDa quando \u00e8 stato costituito il MACIA ha partecipato a vario titolo (patrocinato, finanziato e pubblicato interamente) alla realizzazione di una trentina di volumi d'arte, tra cui alcuni cataloghi relativi alla presenza del museo alla Esposizione Internazionale d'Arte di Venezia. Dalla 51\u00aa Biennale d'Arte in poi, il museo ha, infatti, collaborato alla realizzazione del padiglione Nazionale della Costa Rica e I.I.L.A. Istituto Italo-Latino Americano e contestualmente pubblicato libri e cataloghi inerenti all'evento artistico internazionale. Nel 2009, ovvero alla 53\u00aa edizione dell'Esposizione internazionale d'arte di Venezia, il Museo d'arte contemporanea italiana in America aveva uno spazio proprio nel padiglione \"Natura e sogni\", situato presso la facolt\u00e0 di economia dell'universit\u00e0 Ca' Foscari.\nIn quell'occasione, oltre al catalogo generale del padiglione \"Natura e sogni\", fu stampata per l'editore Umberto Allemandi &amp; C. una pubblicazione relativa alla presentazione del \"Manifesto dell'Arte Neorupestre\" di Andrea Benetti.\nCollezione.\nGli artisti presenti con le loro opere nella Collezione Permanente del Museo d'arte contemporanea italiana in America sono:\nRaffaele De Rosa, Francesco D'Alconzo, Giuseppe Calonaci, Alessandro Ostini, Maria Laura Bonamici Pallini, Massimo Pivetti, Andrea Benetti, Rossana Parenti, Manlio Allegri, Daniele Bongiovanni, Luisa Borin, Luca Zampetti, Franco Battiato, Lorella Ciampelli, Giuseppe Carta, Giancarlo Montuschi, Francesco Mariani, Federico Tanzi, Anna Ramenghi ed altri."}
{"id": "3830232", "revid": "121043528", "url": "https://it.wikipedia.org/wiki?curid=3830232", "title": "Geolibertarismo", "text": "Il geolibertarismo \u00e8 una ideologia politica ed economica che concilia libertarismo e georgismo (o \"geoismo\").\nI geolibertari sono sostenitori del georgismo, che \u00e8 l'idea che tutte le risorse naturali \u2013 la terra soprattutto \u2013 sono beni comuni ai quali tutti gli individui hanno un eguale diritto di accesso; quindi se gli individui reclamano la terra come loro propriet\u00e0 privata devono pagare un affitto alla comunit\u00e0 per averla."}
{"id": "3830236", "revid": "767487", "url": "https://it.wikipedia.org/wiki?curid=3830236", "title": "Black Country Communion", "text": "I Black Country Communion sono un supergruppo formatosi nel 2010 dall'unione di varie personalit\u00e0 nello scenario blues rock, hard rock e rock progressivo quali: Joe Bonamassa, chitarrista blues/hard rock; Glenn Hughes, ex cantante e bassista dei Deep Purple; Jason Bonham, figlio del noto batterista John Bonham dei Led Zeppelin; Derek Sherinian, ex tastierista dei Dream Theater.\nKevin Shirley fu scelto per la produzione e il missaggio dei brani in studio.\nNel marzo del 2013, il chitarrista Joe Bonamassa ha dichiarato di voler abbandonare la band, visti i suoi molteplici e concomitanti impegni.\nNell'aprile 2016 il batterista Jason Bonham annuncia che Joe Bonamassa ha proposto di riunire il gruppo per registrare un quarto album che sar\u00e0 supportato da due concerti nel Regno Unito a gennaio 2018."}
{"id": "3830239", "revid": "767487", "url": "https://it.wikipedia.org/wiki?curid=3830239", "title": "Madame Pompadour (film 1927)", "text": "Madame Pompadour \u00e8 un film muto del 1927 diretto da Herbert Wilcox.\nProduzione.\nIl film fu prodotto da Ewald Andr\u00e9 Dupont per la londinese British National Films.\nDistribuzione.\nDistribuito dalla Paramount Pictures, il film usc\u00ec nelle sale nel 1927. Negli Stati Uniti, fu presentato in prima a New York il 1\u00ba agosto 1927.\nIl film esiste in una copia 35\u00a0mm.."}
{"id": "3830240", "revid": "1226", "url": "https://it.wikipedia.org/wiki?curid=3830240", "title": "Le donne nel 1600", "text": ""}
{"id": "3830246", "revid": "88740890", "url": "https://it.wikipedia.org/wiki?curid=3830246", "title": "Ager Ambulejus", "text": "Il toponimo Ager Ambulejus, o pi\u00f9 propriamente \"Ager Venetum Ambuleius\", nelle versioni pi\u00f9 tarde di \"Ager Ambuleius\" o \"Ager Ambuleio\" \u00e8 descritto dallo storico goto Giordane come la pianura dove, secondo la tradizione, ebbe luogo lo storico incontro tra papa Leone I ed Attila, il re degli Unni. \nStoria.\nGiordane non era contemporaneo ai fatti narrati (egli scriveva circa un secolo dopo le vicende in questione), per cui egli pure dovette accettare quanto la tradizione orale aveva tramandato. \nGiordane riporta che - nella primavera del 452 d.C., fatte a pezzi le scarse e raccogliticce truppe imperiali di stanza presso Ad Padum (odierno Passo del Predil) Attila, passate le Alpi Giulie, entrava in Italia. Distrutte le citt\u00e0 di Aquileia, Concordia ed Altino, e razziate Vicenza, Verona, Brescia, Bergamo, si diresse prima a saccheggiare Milano (ex capitale imperiale), quindi a Pavia, dove lo raggiunse la notizia della pestilenza che stava mettendo in ginocchio la penisola. Ezio Flavio stava arrivando con un esercito da Ravenna e l'imperatore d'oriente Marciano si preparava ad attaccare le basi di partenza degli Unni alle spalle di Attila, nell'attuale Slovenia. A questo punto il re Unno decise di tornare indietro perch\u00e9 il rischio s'era fatto parecchio consistente e si ferm\u00f2 sul Po, nella localit\u00e0 tramandata col nome di \"Ager Ambulejus\", sita tra i fiumi Adda e Mincio. Qui incontr\u00f2 un'ambasciata proveniente da Roma, formata dal prefetto Trigezio, dal console Gennadio Avieno e da papa Leone I. Dopo l'incontro Attila ritir\u00f2 con le proprie truppe senza pretese n\u00e9 sulla mano di Onoria, n\u00e9 sulle terre in precedenza reclamate.\nAttila aveva a disposizione due strade per potersi ritirare da Pavia. La prima era quella che aveva percorso all'andata, da Pavia a Verona tramite Milano. Nel qual caso, l'approdo al fiume Mincio sarebbe avvenuto tra l'odierne Peschiera del Garda e Valeggio sul Mincio, presso l'attuale Salionze, frazione di Valeggio sul Mincio. Oppure avrebbe potuto puntare su Cremona e, via Mantova dirigersi a Verona. In quest'ultimo caso, l'approdo al Fiume Mincio sarebbe avvenuto nel mantovano, presso l'attuale paese di Governolo, a quel tempo chiamata \"Ambuletum\". Quivi egli pose un campo provvisorio per far riposare ed abbeverare le sue truppe. Gli storici propendono pi\u00f9 per la localizzazione dello storico incontro presso Governolo, in quanto Attila non faceva mistero di voler marciare fino a Roma, e da Pavia, appena conquistata, la strada pi\u00f9 breve era quella che dall'Ager Calventianus presso questa citt\u00e0 arrivava a Piacenza, e, valicati gl'Appennini, attraverso l'Ager Pisternensis scendeva in Toscana, toccando le citt\u00e0 di Pistoia, Firenze, Arezzo e Chiusi. La ritirata, a questo punto, era assai pi\u00f9 logico che avvenisse lungo la direzione Pavia - Piacenza - Cremona - Mantova - Verona.\nRecenti studi (2014) farebbero risalire Ponteventuno ad uno dei luoghiin cui avvenne nel 452 lo storico incontro tra Attila e papa Leone I, che ferm\u00f2 le incursioni del condottiero unno."}
{"id": "3830253", "revid": "729019", "url": "https://it.wikipedia.org/wiki?curid=3830253", "title": "Alessandro d'Aste Ricci", "text": "Biografia.\nNacque ad Albenga il 6 luglio 1814, figlio di Damiano Marcello e Camilla Manfredi. \nAllievo alla Regia Scuola Militare di Marina di Genova nel 1830, ottenne il grado di guardiamarina nel 1835. Promosso sottotenente di vascello, a bordo del brigantino \"Eridano\" prese parte a una crociera nell'Oceano Pacifico, svoltasi tra il 1843 e il 1845. Dopo l'inizio della prima guerra d'indipendenza partecip\u00f2 alla campagna in Adriatico (1848-1849), con il grado di tenente di vascello, prima a bordo della corvetta a vela \"Aurora\" quindi con la fregata \"San Michele\". Nel 1853, promosso capitano di corvetta, ebbe il comando della Reale Scuola di Marina di Genova. Dal 1856 al 1859 venne nominato capo missione, della commissione europea che aveva l'incarico di redigere le vertenze per la navigazione delle Bocche del Danubio. Rientrato in Patria, durante la seconda guerra d'indipendenza oper\u00f2 in Adriatico a bordo della fregata \"Vittorio Emanuele\", combattendo insieme alle navi della squadra francese contro gli austriaci.\nPrese parte alle operazioni navali legate allo svolgimento della guerra di Crimea (1854-1855), per la quale fu insignito del titolo di Ufficiale della Legion d'onore.\nDivenuto capitano di vascello di 2\u00aa classe nel 1860, durante la Campagna della Bassa Italia fu al comando della pirofregata \"Governolo\" che condusse all'attacco, insieme alla pirofregata a ruote \"Costituzione\", dei forti di Ancona. Con l'ausilio delle fregate \"Vittorio Emanuele\" e \"Carlo Alberto\", sopraggiunte in rinforzo, contribu\u00ec alla capitolazione della Piazza marittima, smantellandone le opere difensive e provocando l'esplosione della santabarbara. Per l'audacia dimostrata nell'occasione venne decorato di Medaglia d'oro al valor militare a promosso capitano di vascello di 1\u00aa classe.\nSempre al comando della \"Governolo\" si segnal\u00f2 anche nelle operazioni condotte dalla Squadra sarda durante l'assedio di Gaeta (novembre 1860-gennaio 1861). Al comando di una squadra navale formata dal \"Governolo\", dal \"Tancredi\", e dal \"Veloce\" protesse lo sbarco delle truppe dell'armata sarda, e la successiva costruzione di un ponte sul Garigliano sulle quali transitarono le truppe del generale Enrico Cialdini. Per questo fu insignito della Croce di Ufficiale dell'Ordine militare di Savoia.\nPromosso contrammiraglio il 1\u00ba aprile 1861 fu nominato comandante del materiale del Dipartimento Meridionale, quindi, dal giugno 1863 all'ottobre 1865, fu membro del Consiglio dell'Ammiragliato, venendo collocato a riposo per infermit\u00e0 contratta in servizio in data 1\u00ba novembre 1865.\nFu Deputato nel Collegio di Albenga per sei legislature, spegnendosi a Genova il 15 gennaio 1881."}
{"id": "3830255", "revid": "997118", "url": "https://it.wikipedia.org/wiki?curid=3830255", "title": "Unione Giovanile Manduria Sport", "text": "L'Unione Giovanile Manduria Sport, nota pi\u00f9 semplicemente come Manduria Sport o Manduria, \u00e8 la principale societ\u00e0 calcistica di Manduria, in Provincia di Taranto. Fondata nel 1926 come matricola 100, militer\u00e0 per la stagione 2021-2022 nel campionato dilettantistico di Eccellenza Puglia, la 5\u00aa Divisione del calcio Italiano.&lt;br&gt;Ha preso parte nella sua storia a 10 campionati di Serie D, ottenendo come massimo risultato un 3\u00ba posto sia in campionato che nel triangolare promozione per l'approdo in Serie C2 nella stagione 2002-2003.\nStoria.\nIl calcio nella cittadina messapica lo porta Nino Dimitri l'8 settembre 1926, fondando l'Unione Sportiva Manduria; per vedere quest'ultima nei campionati interregionali per\u00f2 bisogna aspettare 21 anni. L'U.S. Manduria nella stagione 1947-48 partecipa al girone B della Prima Divisione pugliese (equivalente all'attuale Eccellenza) e lo vince, passando cos\u00ec in Promozione.\nPrima di essere ammessi alla nuova IV Serie (equivalente all'attuale Serie D, che sostituisce il campionato di Promozione nel 1952) nella stagione 1951-52, i biancoverdi trascorrono quattro stagioni nel girone N di questo campionato, chiudendo due volte al 13\u00ba posto, una al 3\u00b0 e una al 2\u00b0, quest'ultima decisiva per il passaggio alla nuova categoria; in quell'ultimo campionato di Promozione militano nella squadra biancoverde Amedeo Biavati (nel ruolo di giocatore e allenatore), campione del mondo con la Nazionale italiana nel 1938, e Aurelio Marchese. Nel girone G della IV Serie il Manduria milita solo un anno, a causa del fallimento e della successiva radiazione da parte della FIGC.\nNel 1963, a distanza di dieci anni dalla scomparsa del club preesistente, nasce l'Associazione Calcistica Manduria, che riparte dal girone B della Prima Categoria pugliese, in cui militer\u00e0 per cinque anni, dalla stagione 1965-66 a quella 1969-70.\nQuest'ultima, dopo aver sfiorato il primo posto per tre volte consecutive, \u00e8 quella che sancisce il primato in classifica e quindi la promozione in Serie D, dove i biancoverdi ci rimarranno per i successivi quattro anni, per poi retrocedere in Promozione pugliese nella stagione 1973-74. Nella stagione 1978-79, dopo cinque anni trascorsi nel girone B di Promozione, arriva anche la retrocessione in Prima Categoria pugliese. Le successive stagioni portano il Manduria quasi a sparire dai campi da calcio fino a quando il presidente Gennaro Cimaglia non trasferisce il titolo sportivo di una squadra del tarantino a Manduria ridando vigore e categorie superiori alla squadra della cittadina messapica. \nSuccessivamente nella stagione 1995-96 arriva, con la denominazione di Unione Giovanile Manduria Sport, il passaggio in Eccellenza pugliese, campionato istituito solo quattro anni prima.\nDopo cinque anni di militanza nel girone unico dell'Eccellenza, l'U.G. Manduria Sport, nella stagione 2000-01, viene promossa in Serie D in seguito allo spareggio per il secondo posto vinto contro la Stella Jonica Taras. Dopo aver sfiorato la Serie C2 nei cinque anni di partecipazione nel girone H della Serie D, il calcio manduriano non si iscrive al torneo per gravi problemi economici. Nella stagione successiva, 2006-07, si riparte dalla Prima Categoria pugliese, che viene superata dopo una stagione.\nDue anni dopo il Manduria viene ripescato in Eccellenza, dove proprio il Grottaglie, storico acerrimo nemico, aveva lasciato un posto libero. \nEccellenza che per\u00f2 dura solo due anni: la compagine biancoverde si classifica all'ultimo posto nella stagione 2010-11.\nNella stagione 2011-12, allenati da Giuseppe Passariello, i messapici, dopo essersi classificati secondi, si aggiudicano di nuovo l'Eccellenza superando ai play-off Leverano e ma nella successiva stagione si piazzano all'ultimo posto del campionato di Eccellenza retrocedendo nuovamente in Promozione.\nColori e simboli.\nI colori sociali sono il bianco ed il verde.\nStrutture.\nStadio.\nLa squadra disputa le partite interne nello stadio comunale \"Nino Dimitri\", inaugurato l'11 giugno 2000 ed intitolato alla memoria dell'omonimo presidente, con una capienza di circa 1200 spettatori.\nTifoseria.\nLa tifoseria biancoverde sostiene la squadra sui gradoni dello Stadio comunale Nino Dimitri, assiepati in tribuna centrale lato destro rispetto alla tribuna stampa.\nIn passato diversi gruppi hanno guidato la frangia pi\u00f9 calda del tifo manduriano, fra cui il pi\u00f9 ricordato probabilmente \u00e8 la \"Fossa Draghi\". Ad oggi gli Ultr\u00e0 Manduria si riuniscono dietro due striscioni principali: \"Liberi Tutti\" e \"Ultras Manduria\".\nGemellaggi e amicizie.\nGli ultr\u00e0 del Manduria sostengono diversi gemellaggi. Il pi\u00f9 importante fra questi lo si ha nei confronti della tifoseria del Nard\u00f2, consolidato nella stagione 2009-2010 in seguito alla promozione del Nard\u00f2 proprio contro il Manduria all'ultima giornata di campionato.\nRivalit\u00e0.\nLa rivalit\u00e0 pi\u00f9 sentita dai tifosi del Manduria \u00e8 sicuramente quella con i co-provinciali del Grottaglie. Rivalit\u00e0 dalle origini antichissime, sia per motivazioni politico-geografiche che sociali e storiche. Altre rivalit\u00e0 pi\u00f9 o meno importanti le si hanno con le tifoserie che hanno un buon rapporto con il Grottaglie o con le rivali dei gemellati dei manduriani."}
{"id": "3830261", "revid": "767487", "url": "https://it.wikipedia.org/wiki?curid=3830261", "title": "You Should Meet My Son!", "text": "You Should Meet my Son \u00e8 una commedia del 2010 scritto e diretto da Keith Hartman.\nLa sua trama riguarda una madre conservatrice che deve fare i conti con l'omosessualit\u00e0 di suo figlio.\nTrama.\nUna vedova conservatrice, Mae Davis, e la sua sorella zitella Rose sono determinate a trovare la ragazza perfetta per il figlio di Mae, Brian, fino a quando scoprono casualmente che il ragazzo \u00e8 gay e che per i cinque anni precedenti ha avuto una relazione con Dennis, che pensavano fosse solo il suo compagno di stanza. Inizialmente Mae non prende bene la cosa, ma dopo aver fatto i conti con l'omosessualit\u00e0 di suo figlio e aver appreso che Dennis ha lasciato Brian per un altro uomo, Mae decide di trovare l'uomo perfetto per Brian.\nInsieme a Rose, Mae esplora siti per incontri gay ed inizia a frequentare un bar gay, dove fa amicizia con una drag queen, un leathermen e Chase, uno studente d'arte che lavora nel bar come spogliarellista. Con l'intenzione di presentare Brian e Chase, le due donne organizzano una cena, alla quale Brian si presenta insieme a Jennie Sue, figlia di un predicatore cristiano, e nel corso della quale egli annuncia di non essere pi\u00f9 gay e di volersi sposare con la ragazza.\nMae \u00e8 convinta che Brian si stia comportando cos\u00ec per evitare di soffrire per amore amando un ragazzo gay, ma decide di non lasciarlo intrappolare in un matrimonio senza amore. Mae organizza un'altra cena invitando i suoi amici dal bar gay, dei membri di un gruppo giovanile locale gay, nonch\u00e9 i genitori di Jennie Sue. La cena si trasforma presto in una vera e propria baraonda e alla fine Brian che ammette di non poter sposare Jennie Sue perch\u00e9 \u00e8 ancora gay, mentre i genitori di Jennie Sue rivelano che lei \u00e8 una lesbica repressa e la rinnegano cacciandola di casa. Mae e Rose invitano la ragazza a trasferirsi a vivere con loro.\nIl film si conclude con tutti i personaggi che celebrano la nuova libert\u00e0 di Brian e Jennie Sue, lasciando aperta la possibilit\u00e0 a Brian e Chase di riunirsi.\nProduzione.\nIl film \u00e8 stato girato in 18 giorni in diversi luoghi a Los Angeles.\nSequel.\nNel 2018 il regista ne ha girato un sequel intitolato \"You Should Meet My Son 2!\" ed interpretato da un cast completamente differente."}
{"id": "3830265", "revid": "36426", "url": "https://it.wikipedia.org/wiki?curid=3830265", "title": "Museo d'Arte Contemporanea Italiana in America", "text": ""}
{"id": "3830268", "revid": "767487", "url": "https://it.wikipedia.org/wiki?curid=3830268", "title": "Gekij\u014dban Inazuma Eleven GO - Ky\u016bkyoku no kizuna Gryphon", "text": " \u00e8 un film d'animazione del 2011 diretto da Yoshikazu Miyao.\nSi tratta del secondo film della serie di \"Inazuma Eleven\". \u00c8 tratto da una parte del quarto videogioco della serie: \"Inazuma Eleven GO\". Il film \u00e8 uscito in Giappone il 23 dicembre 2011 sia in 2D che in 3D distribuito da Toho, mentre in Italia \u00e8 inedito.\nQuesto film \u00e8 ambientato dopo l'episodio 32 (\"Il miracolo del vento della rivoluzione\") di Inazuma Eleven Go!\nTrama.\nLa Raimon, dopo aver battuto la Kirkwood (Kidokawa Seish\u016b), viene invitata dal Quinto Settore a partecipare ad una gita che la condurr\u00e0 in un luogo segreto. La squadra accetta e tutti partono, ad eccezione di Ad\u00e9, Eugene e Michael che rimangono a Inazuma City, su ordine di Riccardo. Durante il viaggio sul pullman viene diffuso gas soporifero e tutti, tranne l'autista, si addormentano. Al risveglio i giocatori si ritrovano in un prato dell'isola Giardino Imperiale, mentre l'allenatore Sharp e le manager sono imprigionate. Riescono tuttavia a fuggire, accecando una guardia con il flash della macchina fotografica di Rosie. Tuttavia durante la fuga la fotocamera le sfugge di mano; Skie tenta di recuperarla e viene catturata nuovamente, mentre gli altri riescono a fuggire. Nel frattempo i giocatori vengono raggiunti da Pinkus Mountbatten e dai suoi seguaci, che li invitano ad una partita contro la squadra in un campo all'aperto. La Raimon \u00e8 schiacciata dall'incredibile potenza del capitano Bailong e la partita termina con una clamorosa disfatta. Allora li raggiungono l'allenatore Evans con i suoi amici Shawn Froste, Nathan Swift, Jack Wallside e Caleb Stonewall; si accampano in una costruzione diroccata. Per potere utilizzare la foresta che la circonda devono tuttavia giocare una partita contro l', capitanata da Tezcat. Nei giorni seguenti i membri della Raimon si allenano duramente sull'isola in vista di una partita contro una nuova squadra nello stadio al centro dell'isola, situato nella Torre Celeste, come annunciato via altoparlante da Pinkus. Il giorno della partita la Raimon scopre che gli sfidanti sono in parte della Luce Sfavillante e parte dell'Ombra Ancestrale, la . Skie, precedentemente catturata, assiste alla partita in gabbia. Durante il match giocano anche gli allenatori della Zero, con la scusa di \"fare educazione\" e per risposta quelli della Raimon, che con un tiro liberano Skie. La partita finisce in parit\u00e0 per 5-5, nessuna delle squadre riesce a prevalere.\nPersonaggi.\nPersonaggi comparsi per la prima volta nel film.\nI personaggi che per quanto riguarda l'anime hanno fatto la prima comparsa nel film ma gi\u00e0 comparsi nel videogioco \"Inazuma Eleven GO\" sono le squadre Luce Sfavillante/Unlimited Shining (che compare nella versione Shine del videogioco) ed Ombra Ancestrale/Ancient Dark (che compare nella versione Dark del videogioco), e la squadra Zero, che compare anche nel videogioco \"Inazuma Eleven GO\" se si connettono fra loro le versioni \"Luce\" e \"Ombra\". Il personaggio di Gus Martin (Masaru Goj\u014d), uno dei creatori di questa squadra, gi\u00e0 comparso nel primo videogioco e nella prima serie animata, in questo film (e nel gioco \"Inazuma Eleven GO\") fa la sua prima comparsa nella saga \"Inazuma Eleven GO\".\nTecniche e Spiriti Guerrieri comparsi per la prima volta nel film.\nQueste sono le tecniche e gli Spiriti Guerrieri (Keshin) che, per quanto riguarda l'anime, sono comparsi per la prima volta nel film. Essi erano gi\u00e0 comparsi nel videogioco \"Inazuma Eleven GO\". A queste si aggiungono le tecniche delle squadre Luce Sfavillante ed Ombra Ancestrale, visibili rispettivamente cliccando qui e qui, e quelle della Zero, visibili cliccando qui.\nArion materializza una demone lucente alato simile al \"Pegaso Alato\" (Majin Pegasus), ma con le ali bianche e piumate, una criniera rossa, una maggiore muscolatura ed una potenza nettamente superiore. Compare anche nella serie televisiva, in cui viene usato nella semifinale del torneo Cammino Imperiale (Holy Road). \u00c8 considerato l'evoluzione dello Spirito Guerriero \"Pegaso Alato\", anche se considerati i livelli di evoluzione del Keshin presenti nel gioco \"Inazuma Eleven GO\", esso \u00e8 uno Spirito Guerriero totalmente diverso; il termine \"Arc\" \u00e8 un secondo nome.\nArion la esegue assieme al suo secondo Spirito Guerriero, il \"Super Pegaso Alato\". Arion salta ed il pallone viene avvolto da energia pura. Quando Arion tira, il suo Spirito Guerriero tira una pugno lucente alla palla, che accumula molta pi\u00f9 energia, e si dirige in porta accompagnata da un raggio di vento e da delle piume. La tecnica non va confusa con il \"Pugno di Giustizia\" (nome originale \"Seigi no Tekken\"), tecnica usata da Mark Evans (Mamoru End\u014d) in \"Inazuma Eleven 2\" e \"Inazuma Eleven 3\".\nLo Spirito Guerriero risultato dalla fusione tra il \"Super Pegaso Alato\", il \"Maestro Spadaccino Lancelot\" (Kensei Lancelot) ed il \"Direttore d'Orchestra\" (S\u014dsha Maestro).\nArion, Victor e Riccardo uniscono i loro Keshin e danno vita ad un demone splendente di luce dorata, simile ad un grifone, e contornato di energia bruciante immensa. Compare anche nella serie televisiva, in cui viene usato nella semifinale del torneo Cammino Imperiale (Holy Road).\nTecnica di tiro con lo Spirito Guerriero fusione \"Spirito degli Animali Grifo\". Arion, Riccardo, Victor e lo \"Spirito degli Animali Grifo\" si caricano di grande potenza, poi lo Spirito Guerriero sfodera una grande spada infuocata, e Arion, Riccardo e Victor tirano; il tiro viene potenziato dalla spada dello \"Spirito degli Animali Grifo\", generando una fiammata colossale. Nel gioco \u00e8 usata solo da Arion.\nUno dei tre miglioramenti della \"Mano di Luce\" (God Hand). Mark porta dietro il corpo la mano (in una posizione simile a quella della \"Mano del Colosso\"), poi la riporta in avanti facendo uscire due ali lucenti dalla mano, quindi indietreggia di un passo e posiziona la mano come per dare un pugno e di colpo materializza una \"Mano di Luce\" alata, facendola sbattere contro il pallone.\nSamguk sbatte con forza le mani, generando due possenti mani rosse e nere, che vanno ad afferrare e bloccare il pallone. Con questa tecnica, Samguk neutralizza lo \"Zero Magnum\" della Zero.\nUna versione pi\u00f9 potente della \"Cinta di Nebbia\" (The Mist) con la differenza che \u00e8 pi\u00f9 fitta e che Gabriel ruba la palla in maniera dirompente.\nTecnica di tiro. Riccardo e Victor saltano e sferzano diverse volte coi piedi il pallone, che accumula grande potenza. A questo punto i due colpiscono il pallone con la suola del piede ed esso schizza in porta carico di elettricit\u00e0 nera.\n\u00c8 l'unione delle tecniche \"Pioggia di Zolfo\" e \"Furia del Vento\" (Mach Wind). Arion, Riccardo e Victor corrono formando una V. Riccardo e Victor saltano e colpiscono il pallone con il tallone (\"Pioggia di Zolfo\"), e Arion colpisce la palla a sua volta (\"Furia del Vento\"), scaraventandola in porta con grande potenza e violenza.\nRyoma evoca un drago dal suolo, che prende in bocca la palla. Quindi Ryoma sale sul drago per dribblare.\nTecnica di tiro. A Victor spuntano due ali di energia oscura dalla schiena, grazie alle quali salta fino a raggiungere il pallone. Poi le ali vengono incanalate nel piede di Victor, che colpisce il pallone scaraventandolo in porta.\nColonna sonora.\n dei T-Pistonz+KMC\n di Skie Blue (Aoi Sorano), ovvero della sua doppiatrice Sayaka Kitahara\n dei T-Pistonz+KMC\nMessaggio.\nIl film \u00e8 incentrato sul valore del calcio: Arion e i suoi compagni ritengono che esso sia un divertimento. Invece Tezcat pensa che il calcio serva a determinare il valore delle persone e sia un mezzo per proteggere le persone amate. A sostegno di questa sua tesi racconta una leggenda secondo la quale ogni anno in passato sull'isola Giardino Imperiale veniva sacrificata una ragazza determinata da una partita di calcio fra due gruppi. Un giorno un giocatore decise di pagare per ottenere la vittoria ma venne scoperto e pertanto ad essere sacrificata fu, a tavolino, la ragazza della sua squadra. Bailong invece pensa che il calcio sia un modo per ottenere potere e supremazia, il \"potere definitivo\". Alla fine nonostante la partita fra Raimon e Zero finisca in parit\u00e0 la visione di Arion prevale, con tutti gli spettatori che esultano per la bella partita giocata, mentre Bailong e Tezcat comprendono i loro errori. Il preside Pinkus chiede a Zabel, presente ad assistere, una nuova opportunit\u00e0 per portare a compimento i suoi progetti ma il Grande Imperatore gli risponde che oramai la Rivoluzione \u00e8 iniziata.\nCuriosit\u00e0.\nIl film \u00e8 tuttora inedito in Italia.\nGli avvenimenti descritti nel film si svolgono in maniera diversa nei giochi: infatti la Raimon pu\u00f2 accedere al Giardino Imperiale solo dopo aver battuto la Dragon Link e non in pieno Torneo Cammino Imperiale. Per accedervi bisogna parlare con un ragazzo alla Royal Academy scappato dall'isola e terrorizzato al solo pensiero di tornarci e prendere la nave ormeggiata lungo il Sentiero Zattera; arrivati sull'isola si potranno sfidare la Luce Sfavillante, nel caso si possegga la versione Luce del gioco, o l'Ombra Ancestrale se ad essere posseduta \u00e8 la versione Ombra. Sono entrambe squadre di livello 60. Dopo averle battute \u00e8 necessario fare il Segreto ovvero il collegamento con la versione opposta del gioco per poter accedere alla Torre Celeste e sfidare la Zero al livello 65.\nIl commentatore della partita Raimon vs Zero \u00e8 Igou Manabu del Quinto Settore.\nTra gli istruttori seguaci di Pinkus c'\u00e8 anche l'ex giocatore della Royal Academy Gus Martin. Tuttavia Sharp pare non prenderlo in considerazione, tantomeno gli rivolge la parola.\nVictor Blade riconosce per primo il Giardino Imperiale, affermando di esserci gi\u00e0 stato per un breve periodo in passato. Infatti conosce Bailong.\nSe la Raimon avesse perso la partita contro la Zero i suoi membri sarebbero stati sottoposti ad un allenamento per diventare imperiali; se avesse vinto, i membri della Zero \"non avrebbero meritato di vivere\".\nArion \u00e8 uno dei candidati ragazzi ultraevoluti.\nCollegamenti con la serie \"Chrono Stones\". Alla fine del film, dopo i titoli di coda, viene mostrato Gyan Cinquedea mentre parla con Alex Zabel dicendo che il Benefattore X gli ha dato un grande sostegno ed in cambio lui deve cercare possibili Ultraevoluti nella sua epoca."}
{"id": "3830270", "revid": "36426", "url": "https://it.wikipedia.org/wiki?curid=3830270", "title": "Museo dell'opera del duomo (Prato)", "text": ""}
{"id": "3830273", "revid": "92723", "url": "https://it.wikipedia.org/wiki?curid=3830273", "title": "Rausch", "text": ""}
{"id": "3830275", "revid": "1543377", "url": "https://it.wikipedia.org/wiki?curid=3830275", "title": "Aero Club", "text": "Un aero club \u00e8 un'organizzazione no profit per l'esercizio dell'attivit\u00e0 di aviazione sportiva.\nAttivit\u00e0.\nMolti club forniscono anche l'addestramento al volo, strumenti di pianificazione di volo, forniture ai piloti e servizi associati, come pure l'organizzazione di funzioni sociali, fly-in e fly-out per altri aeroporti e cos\u00ec via. Mentre i club di volo sono essenzialmente per coloro che perseguono il volo come un hobby, molti piloti commerciali partono da un aeroclub per poi ottenere il brevetto di pilota professionale.\nLa maggior parte degli aeroclub noleggiano piccoli aerei di aviazione generale. In Nord America e in Europa gli aerei pi\u00f9 diffusi sono i Cessna 152, i Cessna 172 ed i Piper Cherokee. Tuttavia esistono anche alcuni club che forniscono l'accesso ad aeromobili pi\u00f9 specializzati, come gli aerei d'epoca, aerei acrobatici, elicotteri e alianti.\nIn Italia l'attivit\u00e0 \u00e8 organizzata dall'Aero Club d'Italia che si occupa di attivit\u00e0 di volo sportivo e scuola di volo.\nIn Canada, tuttavia, il club pu\u00f2 essere un'attivit\u00e0 no-profit abbastanza grande, ed alcuni risalgono al 1920 e operano in aeroporti grandi e piccoli. I club di volo canadesi spesso operano come operatori di base fissa nei loro aeroporti e come scuole di volo e noleggiatori di aerei.\nCollegamenti esterni.\nwww.aeroclubfirenze.it"}
{"id": "3830281", "revid": "729019", "url": "https://it.wikipedia.org/wiki?curid=3830281", "title": "Tranvia di Locarno", "text": "La tranvia di Locarno era costituita da una sola breve linea tranviaria a trazione elettrica che collegava la citt\u00e0 a Muralto e Minusio, transitando anche dalla stazione ferroviaria. Fu in esercizio dal 1908 al 1960. Fu inizialmente gestita dalla Tramvie Elettriche Locarnesi (TLo), in seguito il servizio fu affidato alle Ferrovie regionali ticinesi (FRT, oggi FART).\nStoria.\nIl servizio fu inaugurato il 1\u00ba ottobre 1908 sul percorso stazione Sant'Antonio (capolinea della ferrovia della Vallemaggia inaugurata un anno prima) \u2013 Piazza Grande \u2013 Stazione Gottardbahn \u2013 Minusio. La richiesta di concessione prevedeva che la tranvia avesse le medesime caratteristiche tecniche della ferrovia della Vallemaggia dalla stazione di Locarno S. Antonio sino all'allora officina del gas; in quel punto la linea si sarebbe diramata: da una parte la linea per la stazione della Ferrovia del Gottardo attraverso la Piazza Grande (con caratteristiche tranviarie), dall'altra una linea lungo via G. A. Orelli verso il lago (da costruirsi con caratteristiche tali da permettere la circolazione dei treni merci provenienti dalla Vallemaggia). Gi\u00e0 nel 1908 la compagnia richiese una modifica della concessione in modo tale da poter essere liberata dall'obbligo di trasporto di viaggiatori e bagagli lungo la linea per il lago.\nNel 1910 la linea fu prolungata fino a Piazza Sant'Antonio. Questo percorso fu soppresso nel 1933 a causa della scarsa frequentazione (su 40 corse giornaliere, 10 circolavano a vuoto). Il 20 marzo 1914 venne aperta all'esercizio la tratta tra Minusio e il definitivo capolinea presso l'albergo Esplanade. La linea fu in seguito nuovamente prolungata fino a Solduno, sui binari delle ferrovie FRT (Valmaggina e Centovallina). Il 30 aprile 1960 termin\u00f2 il servizio tranviario, sostituito da autocorse.\nLa societ\u00e0 TLo rimase autonoma fino al 1923, anno dell'apertura della ferrovia Locarno - Domodossola. Da allora la gestione del servizio \u00e8 assicurata dalle Ferrovie regionali ticinesi (FRT, oggi FART) che raggruppa le citate ferrovie Locarno - Domodossola, Locarno - Bignasco e la tranvia).\nPercorso.\nNote\nMateriale rotabile.\nSin dall'apertura all'esercizio della fino alla sua sostituzione con autobus vennero impiegate tre elettromotrici Ce 2/2 1-3 di costruzione MAN/Alioth. Nel 1946 vennero affiancate da due elettromotrici Ce 2/4 4-5 di costruzione MAN/Oerlikon provenienti dalla tranvia Altst\u00e4tten \u2014 Berneck dove erano entrate in servizio nel 1904. Al momento della cessazione del servizio tutto il materiale rotabile pass\u00f2 alle FART. Tuttora preservate sono le motrici Ce 2/2 1, in servizio presso le FART come Be 2/2 7, e le Ce 2/4 4-5, che erano state quasi subito cedute dalle FART alla SSIF. La motrice numero 4 \u00e8 esposta presso la stazione di Santa Maria Maggiore, mentre la numero 5, di propriet\u00e0 della Associazione Ferrovia Biella Oropa, \u00e8 conservata presso il santuario di Oropa a ricordare la soppressa tranvia per Biella."}
{"id": "3830287", "revid": "785863", "url": "https://it.wikipedia.org/wiki?curid=3830287", "title": "Miles Morales", "text": "Miles Morales \u00e8 un personaggio immaginario dei fumetti pubblicati negli Stati Uniti d'America dalla Marvel Comics, appartenente all'universo Ultimate, ideato da Brian Bendis e disegnato da Sara Pichelli. Il personaggio \u00e8 stato introdotto in sostituzione di Peter Parker che era rimasto ucciso nella saga della \"morte di Spider-Man\" ed \u00e8 il quarto personaggio - dopo Peter Parker, Miguel O'Hara e Gerald Drew - ad assumere l'identit\u00e0 di Spider-Man. Morales \u00e8 stato il primo afro-americano a indossare il costume del supereroe e il secondo dalle origini ispaniche dopo Miguel O'Hara, protagonista della serie \"Uomo Ragno 2099\". Morales veste i panni di Spider-Man solo nell'universo Ultimate, mentre in quello classico il ruolo \u00e8 ancora affidato a Peter Parker.\nBiografia del personaggio.\nMiles \u00e8 un adolescente afro-americano di origini portoricane, che abita a Brooklyn insieme alla sua famiglia nella New York ricostruita dopo l'onda Ultimatum; \u00e8 un ragazzo timido ma molto intelligente che si ritrova catapultato in un mondo completamente fuori dalla norma, ovvero quello della comunit\u00e0 metaumana, a causa del morso di un ragno. Dopo la morte di Peter Parker decide di agire diventando poco alla volta una persona pi\u00f9 coscienziosa e sicura di s\u00e9 intraprendendo la carriera di supereroe erede di Spider-Man.\nI suoi genitori, Rio Morales e Jefferson Davis, nella speranza che possa ricevere una istruzione avanzata, lo iscrivono a una scuola prestigiosa ma durante la visita a casa di suo zio Aaron Davis, viene punto da un ragno che gli conferisce alcune capacit\u00e0, come mimetizzarsi, una spiccata agilit\u00e0 e la capacit\u00e0 di paralizzare gli avversari con le mani. Poi scopre che queste capacit\u00e0 sono simili a quelli in possesso di alcuni tipi di ragni.\nSpaventato da questa situazione, sostiene di voler solo una vita normale e non vuole fare l'eroe come Spider-Man. Ma, a seguito della morte di questi, Miles, che era uscito di nascosto dal suo studentato e si era diretto proprio nei pressi della battaglia per cercare di capire cosa stesse accadendo, assiste agli ultimi istanti di vita dell'eroe. Miles \u00e8 oppresso dal senso di colpa perch\u00e9 avrebbe potuto aiutarlo se avesse deciso di usare i suoi poteri piuttosto che farsi soggiogare dalla paura. In seguito Miles decide di intraprendere in qualche modo la carriera di vigilante e nella sua prima uscita affronta e sconfigge il criminale Kangaroo ma in maniera goffa e la stampa inizia a bersagliarlo per il pessimo gusto non tanto delle sue azioni quanto della scelta del costume cos\u00ec simile a quello dell'originale, essendo passato molto poco dalla sua sepoltura. Una sera, mentre compie il suo giro di ronda incontra Spider-Woman.\nLa donna \u00e8 piuttosto alterata per il comportamento del ragazzo e dopo un breve scambio di colpi, in cui lo smaschera e lo cattura tramite la ragnatela che secerne dalle dita, lo porta al Triskelion dove viene interrogato da Fury e dagli Ultimates, tutti alquanto scioccati dalla situazione. Parlando con Fury, Miles spiega le sue ragioni e in contemporanea scopre che la fedina penale di suo zio \u00e8 pi\u00f9 sporca di quello che credeva, dato che \u00e8 sulla lista dei ricercati della F.B.I. Nel frattempo Electro, detenuto nella stessa struttura dopo la notte in cui Goblin uccise Spider-Man, si risveglia dal coma indotto chimicamente e cerca di fuggire aggredendo il personale. A causa del suo tentativo di fuga, tutte le luci si spengono e Miles e Fury si uniscono al resto degli agenti S.H.I.E.L.D. per fermare il supercriminale. Lo scontro termina proprio grazie al giovane che approfittando di un momento favorevole, paralizza Electro con il suo tocco velenoso, permettendo cos\u00ec la sua reincarcerazione. Il giorno dopo Jessica Drew, in borghese e non proprio a suo agio, raggiunge la scuola di Miles e gli consegna una valigetta con la benedizione di Fury e l'avvertimento che non ci saranno altre occasioni per lui e la scelta di vita che ha deciso di seguire. Miles l'apre e dentro vi trova un nuovo costume, una variante nera con ricami rossi di quello che un tempo veniva indossato da Peter: ora pu\u00f2 ritenersi il vero erede di Spider-Man.\nStoria editoriale.\nQuando Barack Obama venne eletto, nel 2008, Presidente degli Stati Uniti, l'Editor-in-Chief della Marvel, Axel Alonso, aveva espresso interesse nel creare uno Spider-Man afro-americano, per omaggiare il neo-presidente. Inizialmente, il personaggio doveva comparire nella saga \"Ultimatum\", ma gli autori decisero di tralasciarlo dalla storia per avere pi\u00f9 tempo per sviluppare il personaggio. Nel 2012, a seguito della saga della serie Ultimate \"La morte di Spider-Man\", nella quale Peter Parker rimane ucciso da Norman Osborn, si decise di riprendere l'idea di uno Spider-Man nero. Secondo Alonso, il nuovo Spider-Man \u00ab\"\u00e8 l'Uomo Ragno del XXI secolo e ne riflette la cultura e la diversit\u00e0 rispetto al suo predecessore\"\u00bb. Lo scrittore Brian Michael Bendis, autore della serie Ultimate, nel corso di un'intervista, rivel\u00f2 che il nuovo Spider-Man era stato ispirato dai tentativi falliti dall'attore Donald Glover di ottenere il ruolo da protagonista nel nuovo film dedicato all'eroe: \u00abL'ho visto indossare il costume in una puntata di \"Community\" e aveva ragione lui, era perfetto\u00bb. La prima apparizione di Morales Miles, il nuovo Spider-Man, avvenne nell'agosto del 2011. Morales Miles venne creato da Brian Michael Bendis e dall'artista Sara Pichelli.\nIl personaggio \u00e8 descritto un ragazzo afro-americano con origini latine-portoricane e, come Peter Parker, studioso e amante della scienza ma, rispetto a questi, ha un diverso costume. Il costume venne progettato da Sara Pichelli. Alonso ha anche affermato che \u00ab\"Miles Morales \u00e8 un riflesso della cultura in cui viviamo. Mi piace il fatto che mio figlio Tito vedr\u00e0 uno Spider-Man oscillare attraverso il cielo il cui cognome sia \"Morales\". E a giudicare dalla risposta, vedo che non sono solo.\"\u00bb Nel 2012, Morales \u00e8 apparso nelle miniserie Spider-Men, in cui ha incontrato lo Spider-Man dell'universo Marvel classico.\nSaghe e crossover.\nProwler.\nCon il suo nuovo costume e la benedizione da parte dei suoi \"colleghi\" Miles inizia a farsi presto notare per le sue prodezze: nel giro di poco arriva ad affrontare una vecchia conoscenza di Peter, un mutante mercenario conosciuto come Omega Red, riuscendo ad avere la meglio.\nNon tutto per\u00f2 finisce bene: infatti Miles deve ancora assimilare il segreto rivelatogli dal padre sulle sue passate attivit\u00e0 giovanili. In una discussione con sua madre dice che essendo figlio e nipote di due \"criminali\" forse anche lui potrebbe averne ereditato l'\"istinto\". Rio gli dice che lui \u00e8 semplicemente se stesso e che in fondo suo padre all'epoca era non \"criminale\" ma piuttosto \"immaturo\": se non avesse messo la testa a posto di sicuro non lo avrebbe sposato. Altro fatto nuovo \u00e8 la scoperta che Jefferson ha una forte avversione per i metaumani in generale, mentre invece sua madre ne \u00e8 entusiasta.\nI problemi veri per Miles per\u00f2 hanno inizio quando un giorno alla sua scuola compare dal nulla suo zio Aaron che non vedeva da prima della morte di Peter. L'uomo infatti se ne era andato senza dire niente a nessuno e senza lasciar sapere dove fosse diretto. Il motivo della prolungata lontananza \u00e8 che Aaron ha dovuto scontare una pena a Citt\u00e0 del Messico dove si era diretto per risolvere una trattativa con un gangster del posto, un uomo che si fa chiamare Scorpione, che per\u00f2 era andata a finire male.\nSenza mezzi termini gli rivela di sapere tutto: del ragno, dei poteri e del fatto che il nuovo Spider-Man \u00e8 lui. Alcune cose tra l'altro le ha intuite grazie ad una visita al suo rifornitore di attrezzature speciali, l'uomo che si fa chiamare Riparatore, che poi ha ucciso.\nAaron dice al nipote che quello che gli \u00e8 successo \u00e8 la cosa migliore che poteva capitargli e che avrebbero potuto sfruttare. Il discorso viene lasciato a met\u00e0 a causa della sorveglianza ma gli dice che avranno modo di riparlarne.\nIn seguito entrambi incappano in situazioni perigliose: Miles sventa una rapina compiuta dal criminale Ringer e scopre che la polizia non lo vede per niente di buon occhio; stessa cosa vale per il capitano di polizia Frank Quaid, vecchia conoscenza del primo Spider-Man, anche se lui cerca di fermarlo \"a fin di bene\" ritenendo che il ragazzo non sappia in che guaio si sta andando a cacciare. Inoltre ogni qual volta esce per un giro di vigilanza si rende conto di quanto sia difficile non far sorgere sospetti nonostante l'aiuto di Ganke.\nProwler invece riceve la sgradita visita di Maximus Gargan, il gangster messicano soprannominato Scorpione, che ha intenzione di vendicarsi di lui per quell'affare finito male a Citt\u00e0 del Messico e non solo: questa resa dei conti con lui lo ha spinto a decidere di \"piantare la sua bandiera\" a New York ed espandere la sua influenza. Aaron cerca di sconfiggerlo mettendo mano all'arsenale di Riparatore, dopo la sua morte ne usa il laboratorio come base operativa, ma riesce soltanto a ferirlo leggermente: lo \"Scorpione\" \u00e8 molto pi\u00f9 di quel che appare. Accortosi della sua reale pericolosit\u00e0. Aaron fugge avvalendosi delle ali di Avvoltoio. Quella stessa notte Miles \u00e8 contatto da suo zio per un incontro, per suggellare un patto: uno scambio di favori e l'avrebbe lasciato in pace.\nMiles decide di andarci e i due discutono su quello che sono diventati e sulle abilit\u00e0 di Miles. A quel punto Aaron lo attacca e i due incominciano a lottare. Prowler lo vuole testare, vuole metterlo alla prova e alla fine infatti ha la meglio grazie al \"colpo velenoso\". Lo scontro termina e Aaron gli propone di collaborare ma Miles ovviamente rifiuta. Allora Prowler la mette su un altro piano, la possibilit\u00e0 di aiutarlo a diventare uno Spider-Man migliore di quello che \u00e8.\nProwler dice che lo addestrer\u00e0 e lavoreranno insieme; hanno delle responsabilit\u00e0 l'uno verso l'altro che lo voglia o meno. Miles se ne sta per andare quando suo zio paventa la minaccia di rivelare il suo segreto al padre. Gli dice che suo padre lo allontanerebbe e forse lo venderebbe alla polizia. Miles non capisce perch\u00e9 si accanisce cos\u00ec con lui e Prowler gli risponde che lo fa perch\u00e9 sa di aver ragione e che non vuole vederlo ammazzato e per tal motivo gli offre il suo aiuto ma il nipote gli replica che non vuole essere come lui.\nGli replica che lui ha solo tredici anni e che quindi non sa che cosa vuole davvero ma la risposta \u00e8 ancora contraria alle sue aspettative. Allora Prowler decide di proporgli un patto: la cattura di un criminale, un vero supercriminale: Scorpione. Lo affronteranno insieme e a quel punto si render\u00e0 conto di quanto abbia bisogno del suo aiuto e che da quello nascer\u00e0 una nuova \"attivit\u00e0 familiare\".\nProwler se ne va e Miles non sa che fare: potrebbe contattare gli Ultimates ma non lo fa, ritenendo che quegli eroi non abbiano tempo per i suoi problemi. Alla fine dopo averci pensato e aver fatto ricerche su chi sia questo Scorpione, Miles accetta.\nNipote e zio attaccano Gargan mentre sta svolgendo un meeting con altri criminali: i due si gettano nella mischia e gli scagnozzi del gangster vengono quasi subito messi a tacere ma il messicano \u00e8 molto pi\u00f9 resistente e forte di quanto immaginino. Dopo un duro scontro, Scorpione riesce a fuggire ma il giovane Uomo Ragno lo raggiunge e gli inietta il siero paralizzante contenuto nel suo palmo. Gargan \u00e8 a terra e viene consegnato alla polizia tra le urla festanti dei curiosi che hanno assistito allo scontro. Miles a quel punto cerca suo zio ma \u00e8 scomparso. Si far\u00e0 sentire pi\u00f9 tardi per dirgli che hanno appena iniziato ma la risposta di Miles \u00e8 negativa e Aaron a sua volta gli rimarca la minaccia di rivelare la sua identit\u00e0 al padre.\nIl giorno dopo Miles \u00e8 intenzionato a rivelare ai suoi la verit\u00e0, anche se Ganke gli consiglia piuttosto di affrontarlo, per non rendersi pi\u00f9 ricattabile. Di ritorno a casa si ritrova suo zio in borghese a offrirgli un'ultima chance e alla fine Miles accetta di incontrarlo di nuovo cambiando i suoi progetti. Lo avrebbe affrontato.\nQuella stessa notte infatti Miles gli intima di andarsene e di lasciare in pace lui e i suoi, che non pu\u00f2 ricattarlo. Prowler non prende bene l'ennesimo rifiuto del ragazzino e lo attacca con uno dei guanti sonici di Shocker. Aaron in preda all'ira lo accusa di mancargli di rispetto, come suo padre Jefferson, che \u00e8 grazie a lui se ha quei poteri e che quindi gli appartiene. Urla che se sar\u00e0 necessario inculcarglielo picchiandolo allora cos\u00ec sar\u00e0.\nDopo uno scambio di colpi sia dall'uno che dall'altro, Miles finisce gi\u00f9 dal palazzo sopra il tetto di un bus ma Prowler non intende dargli tregua e con un'altra scossa sonica colpisce il bus che sbanda e si ribalta mentre Miles finisce contro una vetrina. Ripresosi Miles aiuta i passeggeri a fuggire ma Aaron ritorna e ancora una volta lo attacca senza preoccuparsi delle persone intorno a loro. Il giovane Spider-Man \u00e8 furioso e incomincia a colpirlo al volto affermando che proprio perch\u00e9 al contrario suo, lui si interessa degli altri, non potr\u00e0 mai seguire le sue orme.\nMa un manrovescio di Aaron lo spinge al suolo. Prowler ha intenzione di ucciderlo e sta per caricare un altro colpo quando il guanto sonico va in cortocircuito ed esplode travolgendo l'uomo nelle fiamme. Bench\u00e9 leggermente ferito, Miles si avvicina al corpo dello zio per dirgli di resistere che i soccorsi stanno per arrivare. Ma Aaron Davis sente la morte vicina e le sue ultime parole per il nipote sono queste: \u00abTu sei proprio come me.\u00bb\nDivisi cadiamo, Uniti vinciamo.\nA causa della distruzione di Washington D.C. ad opera di Reed Richards, delle manovre segrete di un misterioso individuo che aizza focolai in tutta la nazione, del problema delle Sentinelle Nimrod di Stryker e delle milizie anti-mutanti che tengono sotto scacco gli Stati del Sud-Ovest, che il precedente presidente aveva abbandonati al loro destino in quanto non in grado di intervenire per difenderli, gli Stati Uniti sono sul punto di frantumarsi. Forze secessioniste e belligeranti spingono vari Stati a staccarsi dal Governo Centrale e a farsi la guerra tra loro.\nTale clima porta al ritorno di Steve Rogers, Capitan America, che interviene prontamente nei vari scenari bellici, contando anche sull'aiuto dei vecchi compagni Ultimates, Tony Stark e Thor. L'acme di tale drammatica situazione la si tocca quando viene pronunciata l'accusa di illegittimit\u00e0 del governo Howard che porta non solo a nuove elezioni ma addirittura alla separazione di fatto di molti stati che formano governi propri e indipendenti come la Nazione della Costa Ovest e l'Alleanza dei Grandi Laghi.\nUltimate Comics: Spider-Men.\nSpider-Man, la cui vera identit\u00e0, ignorata dal mondo intero e da buona parte della comunit\u00e0 superumana, \u00e8 quella di Peter Parker, sta compiendo il suo solito giro di ronda notturno per le citt\u00e0 di New York, apprezzando lo spettacolo della sua vista dall'alto. Dopo aver bloccato un furgone guidato da malviventi ed essere sfuggito alla polizia presso cui non gode di buona fama, si accorge di un improvviso lampo di luce proveniente da un edificio abbandonato.\nDeciso a capire di cosa si tratti si introduce nello stabile e scopre che il lampo era stato generato da uno strano vortice luminescente, generato da un apparato tecnologico che non riconosce. Pensando di dover contattare qualche specialista, essendo magari una fonte di energia magica di cui potrebbe occuparsene il Dottor Strange, si accorge analizzando la stanza che l'autore di tutto ci\u00f2 potrebbe essere una sua vecchia conoscenza: Mysterio.\nL'eroe non ha neanche il tempo di completare il pensiero che Quentin Beck lo attacca alle spalle con un tubo di metallo. Evitato il colpo Peter ha facilmente ragione di lui imbrigliandolo nella sua tela. Quentin gli si rivolge con rabbia dicendogli che stavolta non si sarebbe perso la sua morte. Non capendo cosa intenda, decide di proseguire con la sua idea iniziale di contattare Tony Stark e Reed Richards per mettere mano a quello strano macchinario ma Mysterio nel tentativo di fermarlo, spara e il proiettile malauguratamente colpisce il generatore, scatenando un ampliamento del vortice che avvolge la stanza.\nSpider-Man a quel punto si ritrova all'aperto di giorno in una citt\u00e0 che riconosce come New York ma che presenta numerose differenze con quella a cui \u00e8 abituato, soprattutto per la presenza di un enorme edificio che si erge nella baia e che in realt\u00e0 non dovrebbe esserci; cerca di ritornare alla base di Mysterio ma la trova restaurata ed abitata. Inoltre ha l'occasione di salvare un uomo da un pestaggio e questi anche se lo ringrazia gli fa notare che, nonostante abbiano bisogno di tutti gli eroi possibili, il costume che indossa \u00e8 di pessimo gusto, in quanto era di Peter Parker.\nSconvolto da ci\u00f2 che quell'uomo gli ha detto, Peter non sa pi\u00f9 che pensare. Cercando di fare mente locale e di ritornare al suo appartamento, sul tetto di un palazzo ha un incontro irreale: un altro Spider-Man.\nNel frattempo Mysterio si riprende nella sua base e scopre cos'\u00e8 accaduto. Decide di inviare subito un suo avatar robotico all'inseguimento dell'Arrampicamuri: lui ha scoperto quella dimensione, lui ne \u00e8 quindi il padrone e non pu\u00f2 permettere che Spider-Man rovini ogni cosa.\nQuest'ultimo sta nel frattempo cercando di venire a capo della situazione: un ragazzino, con un costume simile al suo solo nero e con ricami rossi, gli \u00e8 comparso davanti e sembra incredulo quanto lui. Alla sua domanda se sia una questione che riguardava dei cloni, lo Spider-Man pi\u00f9 giovane gli risponde che lui fosse una specie di test che Fury gli aveva preparato. Il ragazzino gli domanda se lui sia per caso Peter Parker.\nDopo questa ennesima follia Peter decide di passare all'azione e i due Spider-Men iniziano uno scontro, cercando di togliersi la maschera a vicenda e sfruttando le proprie abilit\u00e0 per poter sopraffare l'altro. Dopo essere finiti entrambi gi\u00f9 dal palazzo ed essersi salvati grazie ad un enorme tela di Peter, questo riesce a smascherare il suo doppio pi\u00f9 giovane che si rivela essere un ragazzino di colore. Cercando di riprendersi la propria maschera sottratta, colpisce la ragnatela con del veleno che secerne dalle dita, sfaldandola e stordendo Peter.\nIl ragazzo evita ad entrambi il contatto con la strada riuscendo ad attivare i lanciaragnatele di Peter e a riportarli su un tetto sicuro. Vedendolo ancora privo di sensi lo smaschera e non sapendo che fare decide di contattare Nick Fury e lo S.H.I.E.L.D.\nPeter si riprende in una cella e subisce un interrogatorio nientemeno che da un uomo che dice di chiamarsi Nick Fury, seppure noti subito la non identit\u00e0 etnica tra il Fury che lui conosce e quello che ha di fronte. Con la sua solita parlantina umoristica Peter spiega a Fury chi \u00e8 e cosa pensa che gli sia accaduto. Fury decide di dargli credito e di farlo uscire. Gli riconsegna maschera e lanciaragnatele, e gli fa incontrare il suo \"omonimo\" pi\u00f9 giovane, Miles Morales.\nFury decide che tocchi a Miles spiegare a Peter che cosa sia accaduto al \"loro\" Peter Parker, mentre lui si occupa della questione del portale dimensionale che sembra essere la causa di tutto quel trambusto; sull'elicottero concessogli dalla superspia, i due Spider-Men hanno modo di discutere e alla fine Peter gli domanda se il suo alter ego sia morto. Miles non ha tempo di rispondergli perch\u00e9 l'avatar di Mysterio li ha trovati e abbattuti tramite un bazooka. Il supercriminale considera tutto quello che \u00e8 accaduto come l'opportunit\u00e0 di poter uccidere ben due Spider-Man.\nI due eroi riescono a salvarsi, portando con loro anche il pilota dell'elicottero, atterrando su un pontile. Mysterio \u00e8 davanti a loro e dopo averli colpiti con i suoi raggi energetici, d\u00e0 inizio al suo spettacolo degli orrori: i peggiori incubi di Peter e Miles si materializzano di fronte a loro e al contrario di quello che il primo supponeva queste illusioni possono provocargli dolore, nonostante siano un risultato chimico. Dopo molti sforzi Miles riesce a raggiungere il criminale a colpirlo al petto, che si ripercuote anche sull'originale, mentre Peter comprendendo che gli effetti delle sostanze chimiche sono potenziati da una qualche tecnologia il cui fulcro \u00e8 il pendaglio che il supercriminale tiene sempre tra le mani, riesce a strapparglielo di mano e a gettarlo nel fiume.\nA quel punto il Mysterio originale, accontentandosi di sapere che Spider-Man \u00e8 confinato in un'altra dimensione senza che possa fare ritorno, strappa i collegamenti con il suo avatar che esplode. Miles si risveglia poco dopo e si ritrova circondato dagli Ultimates e Fury. Tony Stark anche se riconosce l'oggetto che ha di fronte ne rimane affascinato perch\u00e9 non riesce a riconoscere il tipo di tecnologia utilizzata per l'avatar. Miles scopre che Peter si era gi\u00e0 ripreso e si era messo alla ricerca di prove che confermassero definitivamente che quella che stava vivendo non era una illusione generata da Beck.\nSi reca presso quello che dovrebbe essere il suo indirizzo e vi trova al suo posto un mini-market. Peter vi entra e, dopo aver sventato una rapina, chiede in prestito l'iPad della commessa e trova conferma su un articolo della dipartita del suo alter ego. Confuso pi\u00f9 che mai chiede alla donna di raccontargli tutto quello che sa su \"Peter Parker\". Le informazioni lo portano alla casa di Zia May e Gwen che non appena lo vedono gli urlano contro furiose, pensando ad un mitomane, ma rimangono esterrefatte quando si toglie la maschera e vi ritrovano il volto del loro caro defunto, solo cresciuto.\nPeter non ha neanche il tempo di constatare la presenza di una giovane Gwen, che zia May lo schiaffeggia e Gwen lo aggredisce inveendogli contro. Solo l'intervento di Miles le ferma, confermandogli che quell'uomo mascherato da Spider-Man \u00e8 davvero Peter Parker. Questi afferma di non aver riflettuto venendo li, dicendosi dispiaciuto di averle causato altro dolore facendosi vedere. Quelle parole unite alla conferma di Miles fanno svenire zia May, presa al volo da Gwen.\nIntanto al Triskelion, Tony e Fury discutono di Mysterio e della pericolosit\u00e0 che rappresenta, ma anche dell'alter ego di Parker. Fury si ritrova a constatare di aver fatto delle promesse alla famiglia del ragazzo e di non averle mantenute, e di quanto dolore una famiglia possa sopportare.\nA casa Parker, May si riprende e ritrova Gwen, Miles e \"Peter\" a chiacchierare in mansarda. Non appena la donna si fa vedere, Gwen entusiasta le racconta dell'esistenza di altre dimensioni, in cui esistono delle altre loro e che Peter \u00e8 vivo. May non ne \u00e8 ancora convinta nonostante riceva continue conferme sia dalla bionda che da Miles, che osserva affascinato i lanciaragnatele del suo \"omonimo\"; Peter le racconta come sia finito nella loro dimensione e di come sia stato cresciuto da lei e suo marito Ben. Alla domanda della donna se fosse vivo, Peter gli risponde che non lo era ma che era per la sua perdita che era diventato l'Uomo Ragno. Infatti nonostante avesse i suoi poteri non lo aveva salvato, e ora fa quello che avrebbe fatto lui se fosse stato al suo posto. Peter continua dicendo \"Da un grande potere...\" venendo seguito dalla donna, che completa il celebre motto, \"... derivano grandi responsabilit\u00e0\".\nA quel punto May riconosce davvero suo nipote nell'uomo che ha davanti e lo abbraccia. Gli dice che lo avevano perso ma che ora era li davanti a loro cresciuto e in salute. Peter le domanda se il suo alter ego gli avesse rivelato di essere Spider-Man prima di morire, e Gwen gli risponde che lo sapevano gi\u00e0 da un po'. Peter ne \u00e8 stupito e domanda se anche il mondo lo sapeva. La bionda gli risponde di no che solo loro lo sapevano: loro, Mary-Jane, Norman Osborn e Kitty Pryde.\nA quell'ultimo nome Peter rimane perplesso e le due donne gli spiegano che lui e la X-Woman avevano avuto una storia. Peter per tutta risposta dice di avere un altro milione di domande da fare loro, ma l'arrivo di Fury costringe ad interrompere la discussione. Dopo un saluto commosso, Peter e Miles, a cui viene concesso di restare su sua richiesta, seguono Fury in macchina.\nPrima di salire Peter vede una giovane Mary Jane in mezzo alla piccola folla del quartiere che si era ammassata, ma non riesce a parlarle in quanto fugge da lui, non riuscendo a resistere alla sua vista. In macchina Miles gli domanda se anche loro avessero un Nick Fury e la risposta \u00e8 affermativa. Incuriosito, la superspia gli domanda come fosse, e Peter gli risponde, leggermente imbarazzato, dicendogli che \u00e8 bianco. Con una punta di ironia, Nick gli risponde di essere dispiaciuto per il suo alter ego. Mentre la macchina prende il volo, May ha un'ultima occasione di salutare il \"nipote\" e non pu\u00f2 fare a meno di sorridere, sapendo di non aver sbagliato nelle sue scelte.\nGiunti al Triskelion, dove Peter ha l'occasione di incontrare l'alter ego di Tony, riconoscendo che il \"suo\" ha smesso di bere da un bel po' di tempo, grazie ad un filmato e ad un colpo d'occhio di Miles, riescono a risalire alla base di Mysterio, bandolo della matassa per cercare di definire il punto di rottura attraverso cui il criminale compie i suoi spostamenti interdimensionali. Nick richiama tutti i suoi uomini e si dirigono verso l'edificio che si trova presso Brooklyn.\nNel frattempo, nell'altra dimensione, Mysterio \u00e8 combattuto sul da farsi: ha distrutto Spider-Man, lo ha imprigionato in un luogo da cui non pu\u00f2 tornare e tutta la sua vita sar\u00e0 distrutta. Solo che non gli basta. Alla fine spinto dal desiderio di vederlo disperarsi, riattiva un suo avatar e riapre il portale ma con sua grande sorpresa viene attirato al suo interno da due tele. Una volta passato il vortice si ritrova di fronte i due Spider-Men, gli Ultimates e Fury con i suoi agenti S.H.I.E.L.D.\nPrima che Peter si separi dai suoi compagni, Mysterio tenta un ultimo assalto facendo esplodere degli ordigni che aveva nascosto nell'edificio e spargendo i suoi agenti chimici mostrando ai suoi avversari le loro pi\u00f9 temute paure. Miles riesce a riprendersi in tempo per avvinghiarsi a Beck, che era sul punto di fuggire nella sua dimensione originaria, attraversando con lui il portale. I due hanno un breve faccia a faccia ma alla fine il criminale viene respinto attraverso il portale e finalmente arrestato.\nFury rassicura Peter dicendogli che lo terranno in consegna loro, per evitare che possa spargere il suo segreto, e lui lo ringrazia per l'aiuto, dando inoltre a Miles la sua benedizione per compiere la sua missione come Spider-Man della sua Terra.\nDopo una sequela di avvertimenti e consigli su come dovrebbe comportarsi per evitare guai e grattacapi, Peter viene risucchiato dal vortice che poi si spegne a causa dell'instabilit\u00e0 in cui vessava. Tutto ritorna come prima anche se per i due Spider-Men quell'incontro ha significato qualcosa: Miles infatti \u00e8 ancora pi\u00f9 spronato ad essere meritevole del suo titolo, mentre Peter \u00e8 rimasto incuriosito dalla possibilit\u00e0 che ci possa essere un alter ego del ragazzino nella sua Terra.\nLa guerra di Venom.\nNella storyline del 2013, la giornalista investigativa Betty Brant conclude erroneamente che il padre di Miles, Jefferson, \u00e8 il nuovo Spider-Man. Tuttavia, J. Jonah Jameson, alla luce della morte di Peter Parker, rifiuta di pubblicare la sua storia, per il fatto che essa si limiter\u00e0 a rovinare la vita di un'altra famiglia e di privare la citt\u00e0 di un altro eroe. Quando Brant tenta di pubblicare la sua scoperta in un libro, viene uccisa dall'ex scienziato della Oscorp, e ora scienziato della Roxxon, il dottor Conrad Marcus, il quale \u00e8 diventato il nuovo ospite per il simbionte Venom. Nella successiva storyline \"La guerra di Venom\" Venom viene a sapere delle scoperte di Brant e va a trovare Jefferson per affrontarlo, ma il vero Spider-Man riesce a respingere la creatura. Jefferson \u00e8 gravemente ferito e ricoverato. Miles si trova di fronte l'ex agente dello SHIELD e, sotto copertura, detective della polizia di New York Maria Hill, la quale ha anche capito il segreto di Miles. Quando Venom appare in ospedale, Spider-Man lo affronta di nuovo. Mentre i due combattono la madre arriva a capire che suo figlio \u00e8 Spider-Man. Quando la rissa finisce, Marcus si separa dal simbionte. Mentre la polizia spara a Marcus nel tentativo di ucciderlo, un proiettile colpisce la madre di Miles, Rio. Poco prima di morire dir\u00e0 al figlio di non rivelare la sua identit\u00e0 al padre.\nSpider-Man Addio!\nDopo la morte di sua madre per mano di Venom, Miles distrugge il costume.\nRagnoverso.\nMiles e Ultimate Jessica Drew vennero coinvolti in Ragnoverso, quando durante una visita alla tomba di Rio Morales, vennero assaliti da Verna, sorella di Morlun. Si salvano grazie all'esercito di Superior Spider-Man e, credendolo Peter, si unirono al suo esercito. Successivamente il vero Peter nominer\u00e0 Miles reclutatore, insieme ad un Peter Parker adolescente. Recluteranno, tra gli altri, l'Uomo Ragno del cartone degli anni '60.\nSecret Wars.\nDopo che gli illuminati scoprirono che molti pianeti si stavano distruggendo scontrandosi tra di loro, iniziarono a distruggere i pianeti con delle bombe. La terra-616 (universo Marvel Originale) si scontr\u00f2 con la terra-1610 (Universo ultimate). Miles, prima dello scontro si nascose in una navicella che usc\u00ec dalla traiettoria dell'esplosione. In essa c'erano dei supercattivi come Il creatore, Thanos e altri. Un'altra navicella, nella quale c'erano i Fantastici 4 (tranne Susan e i suoi figli che morirono nella distruzione di una parte della navicella), Spider-Man, Black Phanter, Thor e altri, si salv\u00f2. Dopo la distruzione non esisteva nessun universo. Doom salv\u00f2 tutti creando insieme al Dottor Strange una nuova Terra che includeva alcuni pezzi delle altre. Doom divenne il capo e dio di questa nuova terra. Nessuno ricordava gli eventi della distruzione tranne Doom, Strange e i sopravvissuti delle navicelle. Susan e i suoi figli sono di nuovo vivi ma non si ricordano di Reed. Strange salva i sopravvissuti teletrasportandoli in diverse parti nel nuovo mondo per non farli trovare da Doom per\u00f2 sacrificando la propria vita.\nPoteri e abilit\u00e0.\nIn seguito al morso di un ragno geneticamente modificato, Miles ottiene poteri aracnidi simili a quelli del suo predecessore: forza proporzionale di un ragno, capacit\u00e0 di aderire alle superfici, riflessi e agilit\u00e0 notevolmente potenziati a cui si aggiunge il senso di ragno. Il \"senso di ragno\" di Miles Morales pare funzionare in maniera diversa rispetto a quello del suo predecessore, dandogli margine di reazione al pericolo minore.\nA queste gi\u00e0 note abilit\u00e0 si aggiunge il \"Venom Strike\" che, a dispetto del nome, \u00e8 la capacit\u00e0 di scaricare attraverso le mani una parte della bio-elettricit\u00e0 caricata nel suo corpo. Niente veleno paralizzante e nessun riferimento col noto personaggio, quindi. Ovviamente l'efficacia varia da nemico a nemico, in quanto alcuni col tempo hanno imparato a resistere a questa scossa, mentre altri ne sono sempre stati refrattari. Esiste comunque una super versione di questo colpo: il \"Mega Venom Blast\", che ha effetti devastanti su chiunque, Miles compreso, dato che il suo utilizzo tende a scaricare completamente la bioenergia corporea con conseguente sfinimento o addirittura svenimento del ragazzo.\nOltre a questo \"tocco\", Miles detiene la capacit\u00e0 di mimetizzarsi nell'ambiente circostante rendendosi praticamente invisibile, estendendola anche agli indumenti che indossa. Dopo l'incontro con May Parker, Miles riceve in dono anche i lanciaragnatele del suo predecessore, ottenendo cos\u00ec anche la possibilit\u00e0 di secernere ragnatele artificiali (prodotte dal suo amico Ganke)."}
{"id": "3830289", "revid": "1498232", "url": "https://it.wikipedia.org/wiki?curid=3830289", "title": "Canon EOS DCS 1", "text": "La Canon EOS DCS 1 \u00e8 stata la seconda DSLR Kodak basta su corpo Canon, rinominata Kodak EOS DCS-1. \nFu messa in commercio a dicembre del 1995 preceduta dalla pi\u00f9 economica EOS DCS 3 del luglio dello stesso anno e come questa anche la DCS 1 combina un corpo Canon EOS-1N con un dorso digitale Kodak DCS 460. Nonostante offra un'ampia risoluzione da 6 megapixel con un sensore APS-H, una serie di problemi tecnici (insieme ad un prezzo di 3,6 milioni di yen) hanno fatto s\u00ec che la DCS 1 non sia mai diventata una macchina molto diffusa al di fuori di pochi e ristretti settori specializzati.\nSebbene, inoltre, il sensore sia molto pi\u00f9 grande di quello presente nella EOS DCS 3, la DCS 1 ha una sensibilit\u00e0 ISO bassa e fissa a 80. L'elevata dimensione dell'immagine fa s\u00ec che la velocit\u00e0 di scatto multiplo non sia superiore ad una foto al secondo per un massimo di due foto consecutive seguite da un ritardo di 8 secondi per lo svuotamento della memoria buffer. Una scheda di memoria PCMCIA o Microdrive tipica da pu\u00f2 immagazzinare fino a 53 immagini. e come per le altre fotocamere della gamma Kodak DCS, la EOS DCS 1 non pu\u00f2 produrre file JPEG in camera, ma necessita di un processamento esterno su computer.\nLa EOS DCS 1 \u00e8 stata sostituita nel 1998 dalla EOS D6000 (rinominata Kodak DCS 560)."}
{"id": "3830292", "revid": "62748", "url": "https://it.wikipedia.org/wiki?curid=3830292", "title": "Aeroclub", "text": ""}
{"id": "3830293", "revid": "287204", "url": "https://it.wikipedia.org/wiki?curid=3830293", "title": "Senice", "text": "Senice \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830294", "revid": "287204", "url": "https://it.wikipedia.org/wiki?curid=3830294", "title": "Slove\u010d", "text": "Slove\u010d \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830295", "revid": "287204", "url": "https://it.wikipedia.org/wiki?curid=3830295", "title": "Slovec", "text": ""}
{"id": "3830296", "revid": "300067", "url": "https://it.wikipedia.org/wiki?curid=3830296", "title": "Marcel Pfeuti", "text": "Ha iniziato la carriera arbitrale all'et\u00e0 di 16 anni, e nel 1933 \u00e8 divenuto il primo arbitro internazionale della storia della pallacanestro. Fino al 1970 ha diretto oltre 350 incontri internazionali.\nHa arbitrato ai Giochi della XI Olimpiade e della XIV Olimpiade, ai Mondiali 1950 (presente nella finale -), in cinque edizioni degli Europei."}
{"id": "3830300", "revid": "767487", "url": "https://it.wikipedia.org/wiki?curid=3830300", "title": "Buon compleanno Wanda June", "text": "Buon compleanno Wanda June \u00e8 un dramma in tre atti di Kurt Vonnegut, scritto dal 1970 al 1971 (originale \"Happy Birthday, Wanda June\").\nL'opera deriva dalla precedente \"Penelope\", scritta quindici anni prima e rappresentata al \"Orleans Arena Theatre\" in Orl\u00e9ans, Massachusetts. L'autore spiega di aver scritto la commedia all'et\u00e0 di quarantasette anni \"Avevo preso a bere pi\u00f9 del solito e a discutere troppo...\".\nIl dramma fu rappresentato per la prima volta il 7 ottobre 1970 al Theatre de Lys (dal 1981 Lucille Lortel Theatre) di New York con la regia di Michael J. Kane, per spostarsi poi al Edison Theatre sempre a New York per continuare le repliche fino all'ultima del 14 marzo 1971, dopo 142 rappresentazioni.\nDalla commedia \u00e8 stata tratta la sceneggiatura per un film omonimo del 1971, con la regia di Mark Robson e interpretato fra gli altri da Rod Steiger (in Italia con il titolo di \"Una vampata di vergogna\")\nTrama.\nPenelope Ryan \u00e8 la moglie di Harold Ryan, soldato, mercenario e avventuriero, scomparso da 8 anni, non essendo tornato dalle sua ultima spedizione. Penelope considera ormai definitivamente perso il marito, al contrario del figlio Paul, dodicenne, che attende con grande speranza il ritorno del genitore.\nPenelope esce con due corteggiatori: Herb Shuttle, venditore di aspirapolveri e Norbert Woodly, medico e pacifista.\nUna sera, in casa ci sono i due corteggiatori e Paul, che intristito e arrabbiato anche perch\u00e9 \u00e8 il compleanno del padre, esce per conto suo inseguito da Shuttle che lo perde ma porta a casa una torta per festeggiare il compleanno, sulla quale c'\u00e8 scritto \"Buon compleanno Wanda June\".\nSenza preavviso ritornano a casa, trovandola vuota, Harold e il suo compagno di avventure colonnello Looseleaf Harper, che \"ha sganciato una bomba atomica su Nagasaki durante la seconda guerra mondiale uccidendo settantaquattromila persone in un lampo\".\nA questo punto (scena quarta del primo atto) entra in campo, dal Paradiso, Wanda June, una bambina di dieci anni, che spiega: \"oggi sarebbe il mio compleanno ma un camion di gelati mi ha investito e ucciso prima che potessi festeggiare. Ora sono morta. Questo \u00e8 il motivo per cui i miei genitori non hanno ritirato la torta in pasticceria.\" Felice in paradiso, Wanda \u00e8 in compagnia del Maggiore delle SS Siegfried von Konigswald, ucciso da Harold in un cruento episodio della II guerra mondiale narrato da Harold al figlio Paul al primo incontro dopo il ritorno a casa, e di Mildred, la III moglie di Harold, alcolizzata.\nQuando Penelope torna a casa, rimane sgomenta nel riconoscere il marito, poco dopo torna in scena anche Woodly, con cui Penelope si \u00e8 fidanzata una settimana prima; Penelope presenta reciprocamente i due e si chiude in camera da letto, Woodly se ne va e Harold tenta di convincere inutilmente Penelope a farlo entrare.\nLa mattina successiva la famiglia si ritrova, ma emergono, differenze insuperabili fra la mentalit\u00e0 di Harold e la sensibilit\u00e0 della moglie che, conosciuta da Harold come cameriera di tavola calda ha, nel frattempo, conseguito una laurea in letteratura inglese. Penelope lascia la casa, mentre Harold si confronta con Looseleaf e Shuttle, il primo dopo tanti anni rivela i propri dubbi sulla ideologia maschilista e militarista che ha guidato la vita propria e del suo amico Harold mentre Shuttle esprime ammirazione per la vita e le opere dei due avventurieri ricevendo per\u00f2 in cambio scherno e ironia. Penelope torna nell'appartamento per affrontare Harold chiedendogli come aveva considerato sentimentalmente la loro vita passata, ma Harold ammette che \"testimonianze di questo tipo sono fuori della mia portata. Non mi vengono bene. \u00c8 un fallimento il mio, lo so\", poi il confronto si focalizza sulla carabina che Harold ha regalato a Paul e che si fa restituire carica, Penelope, attraverso la carabina, cerca di ricostruire la mentalit\u00e0 del marito. La discussione viene interrotta dall'arrivo di Woodly che intende chiarire la situazione con Harold; il confronto continua, a questo punto a tre voci con Woodly che rinfaccia a Harold uno stile di vita antiquato e ormai \"comico\", queste parole colpiscono Harold che, dopo aver fatto uscire Penelope e Paul, prima minaccia Woodly, poi si allontana con la carabina, si ode uno sparo, ma Harold rientra, scuotendo il capo: \"Mi sono mancato.\""}
{"id": "3830302", "revid": "200568", "url": "https://it.wikipedia.org/wiki?curid=3830302", "title": "Sokole\u010d", "text": "Sokole\u010d \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830303", "revid": "287204", "url": "https://it.wikipedia.org/wiki?curid=3830303", "title": "Sokolec", "text": ""}
{"id": "3830305", "revid": "767487", "url": "https://it.wikipedia.org/wiki?curid=3830305", "title": "Allen Rae", "text": "Ha diretto numerosi incontri internazionali in occasione di 4 edizioni dei Giochi olimpici e dei Giochi panamericani, dei FIBA EuroBasket 1975 e di altre manifestazioni e tornei in varie parti del mondo.\nHa fatto parte della Commissione Tecnica FIBA dal 1976 al 1994, e nello stesso periodo \u00e8 stato istruttore tecnico internazionale."}
{"id": "3830307", "revid": "112217017", "url": "https://it.wikipedia.org/wiki?curid=3830307", "title": "San Vito al Mantico", "text": "San Vito al Mantico \u00e8 l'unica frazione di Bussolengo in provincia di Verona. La frazione dista all'incirca 13 chilometri dal capoluogo.\nGeografia fisica.\nLa frazione di San Vito al Mantico si trova nella parte occidentale della provincia di Verona, nell'alta pianura veronese, a ridosso delle cerchie moreniche del Garda e delle prime anse della pianura del fiume Adige.\nA nord, il territorio del comune cui appartiene San Vito al Mantico \u00e8 diviso rispetto al comune di Pescantina dal fiume Adige. A Ovest si possono notare le ultime cerchie moreniche risalenti alla glaciazione rissiana. L'alta pianura veronese caratterizza il resto del territorio.\nSan Vito al Mantico sorge a 91 metri sopra il livello del mare.\nStoria.\nL'insediamento pi\u00f9 antico archeologicamente documentato, risale all'et\u00e0 del bronzo, circa 3500 anni fa. Sul territorio si succedono Veneti, Reti, Celti e infine i Romani.\nIl re franco Pipino nell'anno 807, dona un terreno in San Vito al Mantico all'abate del monastero di San Zeno di Verona. Nel XII secolo sembra regnare la signoria rurale degli Olderico.\nNel 1405 tutto il Comune passa sotto il dominio della Serenissima Repubblica di Venezia.\nNel 1866 viene annesso al Regno d'Italia.\nMonumenti e luoghi d'interesse.\nChiesa parrocchiale.\nNell'anno 1378 viene documentata una cappella sul limitare del bosco, in prossimit\u00e0 del fiume Adige; ma solo nell'anno 1532 si scopre essere dedicata ai Santi Vito e Modesto.\nLa Chiesa mantiene la sua originaria struttura medioevale fino al XVIII secolo. Intorno all'anno 1769 viene costruita un'aula nuova, semplice e spaziosa, priva di particolari opere d'arte. \u00c8 stata mantenuta intatta l'antica cappella contenente al suo interno un affresco raffigurante la Madonna con il Bambino e un Santo, probabilmente San Vito. L'affresco risale probabilmente alla fine del XIV secolo. Sulla parete esterna si intravedono tracce di altri affreschi ormai deteriorati."}
{"id": "3830309", "revid": "231580", "url": "https://it.wikipedia.org/wiki?curid=3830309", "title": "Bufor", "text": ""}
{"id": "3830312", "revid": "104591667", "url": "https://it.wikipedia.org/wiki?curid=3830312", "title": "Ervin Kassai", "text": "Carriera.\nCon la Nazionale ungherese ha disputato gli Europei 1947, disputando 2 incontri.\nArbitro internazionale dal 1953 al 1975, ha diretto in quattro edizioni dei Giochi olimpici (da Roma 1960 a Monaco 1972, arbitrando le finali di Roma e Messico 1968).\nHa arbitrato al Campionato mondiale maschile di pallacanestro 1963 e 1970, in otto edizioni degli Europei e in tre degli Europei femminili. A livello di club, ha diretto cinque finali della Coppa Campioni e due dell'edizione femminile, ed anche la finale della Coppa delle Coppe del 1972."}
{"id": "3830315", "revid": "3115", "url": "https://it.wikipedia.org/wiki?curid=3830315", "title": "Legge 25 giugno 1882, n. 269", "text": "La legge 25 giugno 1882, n. 269, nota come legge Baccarini, \u00e8 una legge italiana, attraverso la quale lo Stato interviene con opere pubbliche migliorando le condizioni geologiche del territorio italiano. Lo scopo principale della normativa era quello di vincere la malaria operando un vasto piano di bonifiche.\nLa normativa prende il nome dall'ingegnere e deputato italiano Alfredo Baccarini.\nDistinzione di bonifica.\nLa legge introdusse una distinzione tra bonifiche di I e II categoria.\nLo Stato interviene eseguendo bonifiche di prima categoria e cio\u00e8 delle opere ed attivit\u00e0 dirette ad un grande miglioramento igienico o agricolo del territorio.\nLa Legge Baccarini prevedeva che, per tali opere, lo Stato sostenesse il 50% della spesa, che il 25% fosse a carico di comuni e provincie e che il restante spettasse ai privati direttamente beneficiati. Le bonifiche di seconda categoria, ritenute di minore importanza in quanto non assumevano rilevanza di interesse pubblico, restavano a carico dei privati, salvo i casi in cui l'interesse pubblico si dimostrava non trascurabile. In questo caso lo Stato e gli altri enti locali intervenivano per il 30% della spesa.\nCapacit\u00e0 giuridica.\n\u00c8 importante rilevare che la Legge Baccarini per la prima volta poneva il problema della personalit\u00e0 giuridica dei Consorzi, implicita nella affermazione della loro capacit\u00e0 di stare in giudizio ed imporre tributi ai propri consorziati con i privilegi consentiti allo Stato.\nEffetti.\nLa legge diede impulso alle bonifiche padane con il metodo del prosciugamento con l'utilizzo di potentissime idrovore. Altri interventi vennero svolti in Maremma, nell'Agro Romano e nel Mezzogiorno ma con risultati pi\u00f9 deludenti poich\u00e9 la mancata redditivit\u00e0 immediata scoraggiava i privati a collaborarvi."}
{"id": "3830316", "revid": "279320", "url": "https://it.wikipedia.org/wiki?curid=3830316", "title": "Ben Henderson", "text": ""}
{"id": "3830317", "revid": "729019", "url": "https://it.wikipedia.org/wiki?curid=3830317", "title": "Rivolta della notte di San Giorgio", "text": "La rivolta della notte di San Giorgio del 1343\u20131345 (in lingua estone \"J\u00fcri\u00f6\u00f6 \u00fclest\u00f5us\"), fu un fallito tentativo, da parte della popolazione indigena estone, nel Ducato di Estonia, nel vescovado di \u00d6sel-Wiek e nei territori insulari dello Stato monastico dei Cavalieri Teutonici, di annientare i governanti danesi e tedeschi ed i proprietari terrieri che avevano conquistato il paese nel XIII secolo durante la crociata livoniana, e di eliminare la religione cristiana. Dopo il successo iniziale, la rivolta si concluse con l'invasione dei cavalieri dell'Ordine Teutonico. Nel 1346, il Ducato di Estonia venne venduto per 19.000 K\u00f6ln (marchi dal re di Danimarca) all'Ordine Teutonico. Il passaggio di sovranit\u00e0 dalla Danimarca allo Stato dell'Ordine Teutonico ebbe luogo il 1\u00ba novembre 1346.\nAntefatto.\nCon la conquista di \u00d6sel (Saaremaa) da parte dell'Ordine di Livonia nel 1261, l'Estonia fu completamente soggiogata dai Crociati del Nord di Germania e Danimarca. I nuovi governanti imposero imposte e tasse anche se la popolazione indigena mantenne i diritti individuali, come il diritto di portare armi. L'oppressione divenne pi\u00f9 dura poich\u00e9 la nuova classe dominante inizi\u00f2 a costruire case padronali in tutto il paese. Il peso dei dazi per i maestri laici fu raddoppiato dalla repressione religiosa e dalle esigenze economiche imposte dalla Chiesa. L'area divenne pertanto politicamente instabile. Le province estoni di Harria (\"Harju\") e Vironia (\"Viru\") erano state conquistate dalla Danimarca, ma dal XIV secolo il potere del regno si era indebolito. La provincia in Estonia si and\u00f2 dividendo tra il partito filo-danese, guidato dal vescovo Olaf di Reval e il partito filo-tedesco guidato dal capitano Marquard Breide. L'80% dei vassalli danesi nel ducato di Estonia erano tedeschi della Westfalia, il 18% erano dani e il 2% estoni.\nInizio della rivolta.\nLa notte di san Giorgio (23 aprile) del 1343, venne dato un segnale, per mezzo dell'appiccamento di un fuoco ad una casa su una collina, per un attacco coordinato sugli stranieri ad Harria. Il piano era di uccidere \"tutti i tedeschi con le loro mogli ed i loro figli. E cos\u00ec avvenne, perch\u00e9 cominciarono ad uccidere le vergini, le donne, i servi, le ancelle, i nobili e i popolani, giovani e vecchi. Tutti coloro che erano di sangue tedesco, dovevano morire.\" Secondo le \"Cronache Rimate della Giovane Livonia\", dopo l'abiura al cristianesimo, le forze ribelli attraversarono tutta la provincia di Harria, bruciando tutte le residenze della nobilt\u00e0 e uccisero tutti i tedeschi caduti nelle loro mani. Tra l'altro, bruciarono l'abbazia cistercense Padise e massacrarono i 28 monaci che non erano riusciti a fuggire. La cronaca aggiunge che tutte le donne tedesche o i bambini che erano stati risparmiati dagli uomini vennero uccisi dalle donne che procedettero poi a bruciare tutte le chiese e le capanne dei monaci.\nDopo il successo iniziale, gli estoni elessero quattro re tra di loro. I re, assieme all'esercito ribelle, procedettero all'assedio di \"Reval\" (odierna Tallinn) con una forza di 10.000 uomini. Nella prima battaglia sotto Tallinn, gli estoni ebbero la meglio sui cavalieri. Tuttavia, i capi della rivolta erano preoccupati dal fatto che una volta che tedeschi e danesi si fossero ripresi dal trambusto iniziale, il governo estone avrebbe potuto non essere in grado di resistere agli attacchi combinati dei loro nemici. Quindi, inviarono una delegazione ai balivi svedesi di \u00c5bo e Viborg, per far loro sapere che erano stati uccisi i tedeschi di Harria. Segnalarono anche che l'esercito estone aveva circondato Reval, ma erano disposti a consegnare la citt\u00e0 danese al re di Svezia se gli svedesi avessero inviato aiuti. I balivi proposero di formare un esercito e navigare verso l'Estonia.\nEspansione della ribellione.\nPochi giorni dopo, gli estoni della provincia di Rotalia (L\u00e4\u00e4ne) abiurarono al cristianesimo e uccisero tutti i tedeschi che potevano trovare. Dopo che la campagna fu saldamente nelle mani estoni, l'esercito ribelle assedio la citt\u00e0 di Hapsal (Haapsalu), la capitale del vescovado di \u00d6sel-Wiek. Secondo la versione della \"Cronaca rimata della Giovane Livonia\", 1.800 tedeschi vennero uccisi a L\u00e4\u00e4nemaa. Secondo le versioni di Wartberge e Russow, il numero di vittime oscillanti fra 1.800 e 2.000 era da riferirsi ai dati di Harria e Vironia sommati.\nAssassinio dei quattro re.\nSubito dopo il massacro i sopravvissuti terrorizzati iniziarono a giungere al castello di Weissenstein (Paide). Il comandante del castello immediatamente invi\u00f2 una lettera al maestro dell'Ordine di Livonia chiedendo consiglio su come affrontare la situazione. Burchard von Dreileben, \"Landmeister\" di Livonia, invi\u00f2 un Fratello agli estoni \"che conosceva la loro lingua e che sapeva\" (forse un membro etnico estone dell'ordine) che chiese loro di inviare una delegazione a Weissenstein a spiegare le ragioni che li avevano condotti alla rinuncia del cristianesimo e all'uccisione di tutti i tedeschi. Promise anche che vi era l'intenzione di riparare i torti del passato e stabilire buone relazioni con gli estoni.\nGli estoni inviarono i loro quattro re a Weissenstein accompagnati da tre scudieri e consentirono che il vescovo di Reval passasse attraverso il territorio in mano ai ribelli per partecipare ai negoziati. Tra i molti alti membri dell'Ordine di Livonia che erano venuti a Paide erano il Maestro di Livonia Burchard von Dreileben, i Komtur di Fellin (Viljandi) e Riga, il Vogt di Jervia (J\u00e4rva), e molti altri. Il gran numero di cavalieri che giunsero ai negoziati indica che il vero scopo della riunione era quello di neutralizzare i re estoni e poi di attaccare l'esercito ribelle senza guida. Anche dopo che era stata dichiarata la tregua i cavalieri dell'ordine attaccarono un accampamento di 500 estoni a Ravila.\nIl 4 maggio, le due parti iniziarono i colloqui. Il Maestro di Livonia fu il portavoce dei tedeschi alla conferenza. I re estoni si offersero di diventare vassalli dell'Ordine di Livonia, a condizione che non avrebbero avuto signori su di loro. Il maestro chiese loro di sapere perch\u00e9 avessero ucciso cos\u00ec tante persone, tra cui i 28 monaci di Padise. La risposta che ricevette fu che i tedeschi meritavano di essere uccisi anche se erano alti soltanto sessanta centimetri. Il maestro dell'ordine, Burchard von Dreileben, disse che la risposta era oltraggiosa, ma dichiar\u00f2 che i quattro re ed i loro cortigiani, restassero impuniti e potessero mantenere la loro libert\u00e0 personale, comunque, finch\u00e9 il signore non fosse tornato dalla campagna contro l'esercito estone, ai re non doveva essere permesso di lasciare il castello di Weissenstein. I quattro re, ai quali era stato concesso un lasciapassare, in base al codice d'onore medievale, vennero cos\u00ec oltraggiati. Chiesero di essere liberati in modo che potessero condividere il loro destino con il loro esercito, ma inutilmente.\nQuando la delegazione estone venne scortata ai loro alloggi, fu improvvisamente attaccata dai loro ospiti tedeschi nel cortile del castello. Nella lotta che ne deriv\u00f2 i quattro re ed i loro scudieri vennero tutti uccisi a calci. La cronaca addossa l'incidente agli stessi inviati, dicendo che uno di loro tent\u00f2 di uccidere il Vogt di J\u00e4rva che era stato incaricato di soddisfare le esigenze degli inviati estoni. Molti storici respingono questa spiegazione dicendo che le trattative erano solo uno stratagemma per uccidere i capi della rivolta, e che la versione ufficiale dell'incidente fu un tentativo piuttosto inetto per giustificare l'assassinio di rappresentanti diplomatici da parte dei cavalieri teutonici.\nFine della ribellione nell'Estonia continentale.\nBattaglia di Kanavere.\nUn grande esercito guidato dal Maestro dell'Ordine, procedette immediatamente verso Reval, alla ricerca di unit\u00e0 pi\u00f9 piccole e coinvolgendo estoni incontrati lungo la strada. Una forza pi\u00f9 grande estone che era stato inviato per bloccare preventivamente i cavalieri, venne intercettata dalla cavalleria tedesca. Nella battaglia che ne segu\u00ec di Kanavere l'11 maggio 1343, gli estoni fecero una ritirata tattica nella palude Kanavere. Dal momento che i cavalieri non erano in grado di impiegare la loro cavalleria pesante nella palude, smontarono e continuarono a combattere a piedi. La palude non era molto grande e le forze numericamente superiori dell'Ordine furono in grado di circondarla completamente. La battaglia si concluse con una vittoria tedesca. Le perdite estoni ammontarono a 1.600 uomini.\nBattaglia di Warhill.\nDopo la battaglia di Kanavere, Burchard von Dreileben, il Maestro dell'Ordine, volle evitare di incontrare la forza principale dell'esercito estone, strategicamente accampata vicino ad una grande palude, in un'altra battaglia in cui la cavalleria pesante dell'Ordine avrebbe perduto la sua superiorit\u00e0 tattica. Perci\u00f2 egli decise di utilizzare l'inganno e invi\u00f2 i Vogt di Wenden (C\u0113sis) e Treyden (Turaida) con il pretesto dei negoziati di pace con gli estoni, apparentemente d'accordo con l'idea di vassallaggio senza padroni. Gli estoni accettato l'offerta e gli inviati tornarono all'accampamento dell'esercito tedesco. Von Dreileben, nel frattempo, aveva due schierato due squadroni di cavalleria tra la palude e il campo estone. Dopo che gli inviati avevano consegnato l'accettazione dei termini proposti dall'Ordine, il Maestro e i cavalieri, concordando sul fatto che i tedeschi uccisi dovevano essere vendicati e che gli estoni non meritavano alcuna piet\u00e0. Il 14 maggio 1343, i tedeschi attaccarono e gli estoni iniziarono la loro ritirata verso la palude. A causa della cavalleria tedesca, non furono in grado di completare questa manovra e nella battaglia che ne segu\u00ec 3.000 estoni vennero uccisi. Secondo le cronache, gli estoni che avevano finto di essere morti in battaglia, cercarono di uccidere i tedeschi anche dopo la fine della stessa. IL luogo della battaglia divenne noto come S\u00f5jam\u00e4e, o Warhill, ma ora \u00e8 un sottodistretto di Lasnam\u00e4e, Tallinn.\nAll'indomani della battaglia di Warhill.\nIl Maestro dell'Ordine ed i magistrati di Tallinn appresero da un disertore tedesco catturato che agli estoni erano stati promessi aiuti militari dalla Svezia, che aveva recentemente conquistato diversi territori danesi in Scandinavia. Le forze svedesi avevano previsto l'arrivo in Estonia in cinque giorni. I sudditi del re danese a Tallinn, gravemente indeboliti dopo la carneficina di Harju e Viru, e timorosi delle intenzioni svedesi, sottomisero i domini danesi a Tallinn in Estonia sotto la protezione dell'Ordine. Dopo una promessa di compensazione il Maestro dell'Ordine accett\u00f2 di fornire a Reval e Wesenberg (Rakvere) guarnigioni tedesche.\nIL balivo di Viborg arriv\u00f2 con un grande esercito, il 18 maggio e quello di \u00c5bo il giorno successivo. Dopo aver scoperto che la roccaforte danese era nelle mani dell'Ordine e dell'esercito estone del tutto sconfitto, gli svedesi si accontentarono di effettuare dei saccheggi intorno a Reval prima di salpare di nuovo verso la Finlandia.\nGli estoni avevano anche cercato di trovare alleati anche in Russia. Due inviati erano stati mandati da Harria a Pskov per informare i russi del massacro dei tedeschi ad Harria e Vironia e la fine imminente dell'Ordine. Gli inviati suggerirono che i russi avrebbero potuto voler saccheggiare i domini tedeschi dell'Estonia meridionale. Il 26 maggio 1343, il Vescovato di Dorpat (Tartu) sub\u00ec un'intrusione tardiva da parte di 5.000 Pskovians. Tuttavia, poich\u00e9 la ribellione in Estonia era gi\u00e0 stata in gran parte schiacciata, l'Ordine fu in grado di radunare abbastanza truppe e con qualche sforzo mise in disfatta i russi saccheggiatori, uccidendo circa 1.000 di loro.\nNel frattempo, il Maestro aveva guidato la principale forza dell'Ordine in Rotalia al fine di rompere l'assedio di Hapsal. Gli estoni si ritirarono dalla citt\u00e0 senza combattere, ancora una volta rifugiandosi nelle paludi.\nPresto l'Ordine di Livonia ricevette pi\u00f9 truppe dall'Ordine Teutonico di Prussia. All'inizio dell'inverno il Maestro dell'Ordine di Livonia torn\u00f2 con questi rinforzi ad Harria e dom\u00f2 la resistenza residua. Le ultime roccaforti estoni di Harria a cadere furono Varbola e Loone (Lohu). Sulla scia della sanguinosa repressione della rivolta, Harria venne descritta come una \"terra arida e desolata\".\nIl cronista Bartolomeo Hoeneke racconta una storia secondo la quale alcuni estoni cercarono di far entrare all'interno del castello di Fellin dei guerrieri armati nascondendoli in sacchi di grano. La trama non riusc\u00ec in quanto una madre fece una soffiata al comandante dell'Ordine in cambio della vita di suo figlio. Questo racconto, probabilmente apocrifo, ha ispirato diversi scrittori.\nDopo aver perso Reval e Wesenberg per opera dell'Ordine di Livonia nel 1343, la Danimarca gravemente indebolita perse anche Narva nel 1345. Allora il re Valdemaro IV, nel 1346, cedette il Ducato di Estonia all'Ordine Teutonico per 19.000 marchi d'argento (4 tonnellate di argento). Altri 6.000 marchi vennero pagati al Margravio di Brandeburgo. Un'altra conseguenza della Rivolta nella Notte di San Giorgio \u00e8 stata la scomparsa dei resti di nobilt\u00e0 pre-cristiana estone nel nord-Estonia.\nRivolta ad \u00d6sel.\nIl 24 luglio 1344, un giorno prima del giorno di San Giacomo, gli oseliani ad \"\u00d6sel\" (nelle isole di Saaremaa e Muhumaa) rinnegarono il cristianesimo, uccisero tutti i tedeschi, e annegarono i sacerdoti in mare. Lo stesso giorno si radunarono intorno al castello dell'Ordine di Livonia a P\u00f6ide. Il castello si arrese dopo otto giorni di assedio. Al Vogt del castello con la sua guarnigione di cavalieri di Livonia, cos\u00ec come a tutti gli altri tedeschi nel castello, venne promesso il libero passaggio. Indipendentemente da ci\u00f2, tutti i difensori del castello sono stati uccisi dopo che avevano attraversato la porta di accesso.\nSaaremaa e Muhumaa rimasero in mano estone fino all'inverno. Non appena il mare tra le isole e il continente si fu congelato, il Maestro dell'Ordine con nuovi rinforzi giunti dalla Prussia, attravers\u00f2 il mare e invase Saaremaa. L'esercito tedesco saccheggi\u00f2 e bruci\u00f2 tutti i villaggi in cui si era imbattuto durante l'assedio e infine mise sotto assedio la Rocca di Purtsa, una delle pi\u00f9 grandi roccaforti estoni sull'isola. Nell'inverno del 1344, un giorno prima del Marted\u00ec grasso, i cavalieri penetrarono nella la roccaforte dopo aver abbattuto uno dei bastioni. Secondo Wigand di Marburgo, 2.000 persone vennero uccise nella fortezza. I tedeschi persero soltanto 500 uomini. Il re Oeselian Vesse fu catturato, torturato e poi giustiziato. Tuttavia, Saaremaa rimase libera e fermamente anti-cristiana, appena l'esercito tedesco venne costretto ad attraversare di nuovo il mare verso il continente prima che il ghiaccio marino si sciogliesse in primavera e la strada diventasse impercorribile per i rinforzi di ritorno dalla Prussia.\nNell'inverno del 1345 l'esercito cristiano torn\u00f2 a Saaremaa devastando i distretti settentrionali con saccheggi e incendi per otto giorni. Alla fine gli oseliani chiesero la pace. Le due parti raggiunsero un accordo e l'esercito dell'Ordine di Livonia lasci\u00f2 Saaremaa dopo che gli oseliani avevano accettato con riluttanza di restituire gli ostaggi e abbattere la fortezza di Maasilinn. La ribellione ad \u00d6sel durava da due anni. Con la resa condizionale di \u00d6sel, la rivolta della notte di San Giorgio era definitivamente terminata.\nIn letteratura.\nLa Rivolta della notte di San Giogio ha ispirato diversi romanzi storici di scrittori estoni, come Eduard Bornh\u00f6he con il suo \"Tasuja\" (\"Il vendicatore\"). L'Unione Sovietica prov\u00f2 ad usare l'anniversario della rivolta nel 1943 per cercare di mettere gli estoni contro i tedeschi.\nLa rivolta \u00e8 anche un soggetto popolare per il dibattito tra gli storici e gli scrittori estoni. Alcuni, come Edgar V. Saks e lo scrittore Uku Masing hanno sostenuto, sulla base di documenti contemporanei, che contrariamente alle affermazioni presenti nelle cronache, la rivolta non \u00e8 stata una lotta contro il cristianesimo, ma solo contro l'Ordine di Livonia e che i crimini attribuiti agli insorti vennero effettivamente realizzati dall'Ordine. Alcuni vedono ci\u00f2 come una continuazione della lotta tra l'Ordine e la Santa Sede. Altri respingono le conclusioni, come parziali e antistoriche."}
{"id": "3830318", "revid": "300067", "url": "https://it.wikipedia.org/wiki?curid=3830318", "title": "Mario Hopenhaym", "text": "Nato in Argentina, ma trasferitosi in Uruguay gi\u00e0 da bambino, ha iniziato la carriera arbitrale nel 1955, ritirandosi nel 1984.\nHa diretto ai Giochi della XVIII Olimpiade e della XIX Olimpiade, al Mondiale 1967, ai Mondiali femminili del 1971 e 1975.\n\u00c8 stato il primo arbitro non europeo a dirigere una finale della Coppa Campioni, a Mosca nel 1965. Ha fatto parte della Commissione Tecnica FIBA dal 1984 al 2006."}
{"id": "3830327", "revid": "88740", "url": "https://it.wikipedia.org/wiki?curid=3830327", "title": "Giuseppe Dato", "text": "Biografia.\nLaureato in Architettura con il massimo dei voti nel dicembre 1968 presso lo IUAV sotto la guida di Giovanni Astengo e Giuseppe Samon\u00e0, nel 1970 si reca in Polonia con una borsa di studio del governo polacco per studiare le tecniche e i metodi della pianificazione territoriale e urbanistica presso l'Istituto di Pianificazione Fisica dell'Universit\u00e0 di Varsavia, dove compie studi su alcuni centri storici di grandi e piccole citt\u00e0.\nDopo un breve periodo in cui si concentra nell'attivit\u00e0 libero professionale, aprendo uno studio di architettura a Firenze insieme a Sergio Staino, nel 1972 viene nominato assistente di Disegno presso la Facolt\u00e0 di Ingegneria dell'Universit\u00e0 di Catania. Nel 1974 viene nominato assistente ordinario delle materie \"Tecnica urbanistica\" e \"Urbanistica\". Nel 1980 diventa professore associato di Urbanistica presso la stessa Universit\u00e0 di Catania.\nNel 1994, vincitore del concorso quale Professore ordinario di Tecnica e Pianificazione urbanistica, si trasferisce presso la Facolt\u00e0 di Ingegneria dell'Universit\u00e0 di Messina dove rimane fino al 1997, ricoprendo anche il ruolo di direttore del Dipartimento di Rappresentazione e progetto. Dal 1998 al 2010 svolge la sua attivit\u00e0 didattica e di ricerca presso la Facolt\u00e0 di Architettura dell'Universit\u00e0 di Catania con sede a Siracusa dove \u00e8 stato vicepreside, presidente del Consiglio di Corso di Laurea in Architettura coordinatore del dottorato di ricerca in \u201cAnalisi, pianificazione e gestione integrate del territorio\u201d e dal, 2007 al 2010, preside.\nColpito da un male incurabile, continua fino all'ultimo giorno a guidare la facolt\u00e0. I funerali, in forma laica, si svolgono il 9 ottobre nel cortile della sede storica dell'Ateneo catanese, in piazza Universit\u00e0.\nAttivit\u00e0 di ricerca.\nNell'opera di Giuseppe Dato lo studio della citt\u00e0 non assume mai un carattere meramente descrittivo ma diventa materia per il progetto. Diversi suoi studi e ricerche hanno riguardato le vicende dello sviluppo urbano della citt\u00e0 di Catania, nella fase successiva alla ricostruzione dopo il sisma del 1693.\nUn secondo tema di approfondimento \u00e8 stata la citt\u00e0 mediterranea con particolare attenzione a quella della costa meridionale del Mediterraneo.\nL'attivit\u00e0 scientifica \u00e8 prevalentemente rivolta all'analisi della struttura e forma delle parti storiche della citt\u00e0 contemporanea attraverso approcci metodologici originali che muovono da un sapere trans-disciplinare. Particolarmente approfondite sono le ricerche che riguardano la formazione dell'urbanistica moderna con una specifica angolazione rivolta alla evoluzione della strumentazione tecnica per il controllo dello sviluppo urbano nei vari contesti territoriali europei ed esteri.\nHa diretto la \"Rassegna di studi e ricerche\" del Dipartimento di Rappresentazione e Progetto dell'Universit\u00e0 di Messina (1996-1998).\nTra le attivit\u00e0 di ricerca applicata:\nDal 1981 al 1987 \u00e8 stato componente della \"Commissione per il risanamento e il recupero edilizio del centro storico di Ibla e di alcuni quartieri di Ragusa\".\nNel 1989 ha fatto parte del Comitato scientifico per la tutela e il riuso delle aree minerarie dello zolfo della Provincia di Enna.\nDal 1995 al 2010 \u00e8 stato componente della Commissione Provinciale per la tutela delle bellezze naturali e panoramiche di Catania presso la Soprintendenza per i BB.CC.AA di Catania.\nHa anche svolto il ruolo di consulente per l'Assessorato Territorio e Ambiente della Regione Siciliana, per il Comune di Catania e del Comune di Militello in Val di Catania per inserire il centro storico di Catania nelle liste del patrimonio mondiale UNESCO.\nDal 2005 al 2008 \u00e8 stato responsabile scientifico per la collaborazione di consulenza e redazione di carte tematiche per la redazione dei Piani paesaggistici delle province di Siracusa ed Enna per conto delle Soprintendenze ai BB.CC.AA. delle due province.\nAttivit\u00e0 professionale.\nAll'attivit\u00e0 didattica e di ricerca ha unito la pratica professionale, redigendo i seguent strumenti urbanistici:\nPiano Regolatore Generale del Comune di Aci Castello (1989-1992).\nPiano Regolatore Generale del Comune di Nicolosi (1992-1994).\nPiano Regolatore Generale del Comune di Acicatena (1994-1995). Fra le prescrizioni esecutive che accompagnano questo strumento urbanistico ha redatto il piano di recupero della pi\u00f9 antica parte del centro storico denominata 'Palazzo del Principe'.\nPiano Regolatore Generale del Comune di Mascalucia (1995-1996). Fra le prescrizioni esecutive che accompagnano questo strumento urbanistico ha redatto il piano di recupero di un isolato del centro storico.\nPiano Regolatore Generale del Comune di Piazza Armerina (1998-2002). Fra le prescrizioni esecutive che accompagnano questo strumento urbanistico ha redatto il piano di recupero di un insieme di isolati della parte pi\u00f9 antica del centro storico denominata 'Quartiere Monte'; due piani per insediamenti produttivi; un piano di espansione residenziale.\nHa redatto, con altri, uno \"Studio di fattibilit\u00e0 per il riuso di contenitori edilizi nell'area urbana di Catania\" per conto della Regione Siciliana, della Provincia e del Comune di Catania (1989).\nPiano Regolatore Generale del Comune di Agrigento dopo aver vinto con G.Imbesi,C.Monti, M.Pica Ciamarra, A.Realfonzo il relativo bando di gara a licitazione privata (1997).\nPiano Regolatore Generale del Comune di Sciacca dopo aver vinto con P.Culotta, B.Gabrielli, G.Leone, A.Piazza il relativo concorso di progettazione per la revisione del P.R.G. (1998)."}
{"id": "3830328", "revid": "1543377", "url": "https://it.wikipedia.org/wiki?curid=3830328", "title": "Coppa Italia 2011-2012 (pallavolo femminile)", "text": "La Coppa Italia di pallavolo femminile 2011-2012 \u00e8 stata la 34\u00aa edizione della coppa nazionale d'Italia e si \u00e8 svolta dal 24 al 29 gennaio 2012. Alla competizione hanno partecipato 7 squadre e la vittoria finale \u00e8 andata per la prima volta alla Futura Volley Busto Arsizio."}
{"id": "3830330", "revid": "767487", "url": "https://it.wikipedia.org/wiki?curid=3830330", "title": "Il re degli elfi (racconto)", "text": "Il re degli elfi \u00e8 un racconto fantastico scritto da Philip K. Dick e pubblicato nel settembre del 1953.\nTrama.\nColorado, citt\u00e0 di Derryville. Shadrach Jones, un uomo anziano che gestisce un distributore di benzina lungo un'autostrada, una sera, prima di tornare a casa, trova degli elfi malaticci davanti al suo distributore sotto la pioggia. Shadrach invita gli elfi a casa sua e scopre che essi fanno parte di un esercito di elfi affiancati dal loro re, anch'egli malato; inoltre gli rivelano di essere in guerra contro i troll.\nShadrach decide di far dormire gli elfi nella sua camera da letto mentre lui dorme nel salotto. Durante la notte, per\u00f2, il re degli elfi muore e d\u00e0 ordine a un suo elfo, Phineas Judd, di portare un messaggio a Shadrach: lui \u00e8 stato appena nominato re degli elfi per condurli nella lotta contro i troll. Il mattino dopo Phineas porta la notizia a Shadrach. La sera, Shadrach accetta di essere il nuovo re degli elfi e cos\u00ec, insieme agli elfi, sviluppa dei piani di battaglia contro i troll sotto la quercia sulla propriet\u00e0 di Phineas. La notte, Phineas invita Shadrach a casa sua e riflettono sulla loro amicizia. \nSuccessivamente Shadrach scopre che Phineas in realt\u00e0 e un gigantesco troll che si era insidiato nell'esercito spacciandosi per elfo. Il troll attacca Shadrach che, gridando aiuto, viene aiutato dagli elfi, e grazie a loro Shadrach sconfigge i troll che hanno raggiunto il loro compagno. Dopo che Shadrach uccide Phineas, egli gli rivela che era il capo dei troll e pare essere stupito della sua sconfitta. Dopo aver vinto la battaglia, Shadrach chiede agli elfi di lasciarlo tornare alla sua vita normale, ma dopo aver visto la sua casa e la sua stazione di servizio, capendo di aver sempre avuto una vita umile, accetta di continuare a essere il nuovo re degli elfi."}
{"id": "3830332", "revid": "729019", "url": "https://it.wikipedia.org/wiki?curid=3830332", "title": "Eli Balas", "text": "Biografia.\nEli Balas ha vinto 3 braccialetti WSOP ed ha chiuso per cinque volte al secondo posto negli eventi preliminari WSOP.\nAl gennaio 2012, le sue vincite superano i $1.300.000 dollari, dei quali $1.148.041 provenienti esclusivamente dalle World Series of Poker."}
{"id": "3830333", "revid": "114612287", "url": "https://it.wikipedia.org/wiki?curid=3830333", "title": "K\u014dnstantinos D\u012bmou", "text": "Ha arbitrato in due edizioni dei Giochi olimpici: Monaco 1972 e Mosca 1980; nel 1980 ha diretto la finale del torneo femminile -. Ha inoltre arbitrato sei edizioni degli Europei, quattro degli Europei femminili, il Mondiale 1967, quattro finali della Coppa delle Coppe, una finale della Coppa dei Campioni, tre finali della Coppa Intercontinentale."}
{"id": "3830334", "revid": "436907", "url": "https://it.wikipedia.org/wiki?curid=3830334", "title": "Love &amp; Other Obsessions", "text": "Love &amp; Other Obsessions \u00e8 il sedicesimo album in studio del gruppo musicale statunitense Spyro Gyra, pubblicato il 14 marzo 1995."}
{"id": "3830337", "revid": "228587", "url": "https://it.wikipedia.org/wiki?curid=3830337", "title": "Ottantotto (disambigua)", "text": ""}
{"id": "3830339", "revid": "767487", "url": "https://it.wikipedia.org/wiki?curid=3830339", "title": "Zampognaro innamorato", "text": "Zampognaro innamorato \u00e8 un film commedia del 1983 diretto da Ciro Ippolito Con Carmelo Zappulla, Annie Belle, Angela Luce, Lucio Montanaro, Franco Bracardi, Giacomo Rondinella e Tommaso Bianco.\nTrama.\nIn un paesino tra le montagne Tonino \u00e8 il pi\u00f9 giovane pastore. Ama ed \u00e8 amato da Filomena, la figlia dell'agricoltore, che peraltro non vede di buon occhio tale relazione. Arriva dicembre e Tonino, per la prima volta, onde procurarsi un gruzzoletto che gli permetta di risolvere i suoi problemi, va a Napoli a fare lo zampognaro. Girando di casa in casa a cantare la novena, si imbatte in Angela, una diva della canzone. Il caso vuole che tra i due nasca un curioso rapporto. Angela plasma e trasforma il rozzo pastore in un ragazzo disinvolto e moderno. Filomena che nel frattempo si \u00e8 accorta di essere in stato interessante, non vedendo tornare Tonino, non si arrende e si precipita in citt\u00e0 intenzionata a mettere le cose in chiaro. Angela ancora una volta far\u00e0 da mediatrice e riuscir\u00e0 a risolvere tale scabrosa situazione."}
{"id": "3830340", "revid": "400694", "url": "https://it.wikipedia.org/wiki?curid=3830340", "title": "Qzone", "text": "Qzone (cinese: QQ \u7a7a\u95f4) \u00e8 un social network cinese, creato dalla Tencent Holdings nel 2005. \nDescrizione.\nPermette agli utenti di scrivere blog, tenere un diario, inviare foto e ascoltare musica. Gli utenti possono impostare il loro background Qzone e selezionare gli accessori in base alle loro preferenze in modo che ogni Qzone sia personalizzato. Tuttavia, i servizi pi\u00f9 Qzone non sono liberi, e solo dopo l'acquisto del \"Diamond Canarie\" gli utenti possono accedere a tutti i servizi senza pagare alcunch\u00e9. La versione mobile \u00e8 disponibile a costo aggiuntivo.\nStoria.\nQzone \u00e8 stato creato nell'aprile 2005 come servizio interno della societ\u00e0 Tencent. Il nome era originariamente \"Little Home Zone\". Nel 2008, Qzone \u00e8 stata acquistata da Zhu Liang. Quest'anno gli utenti registrati in QQ, hanno raggiunto 490 milioni e circa 200 milioni sono utenti attivi. All'inizio, l'oggetto di riferimento di Qzone non \u00e8 un social network, ma essere una piattafoma di blogging. Qzone si trasforma gradualmente da uno spazio personale, dove gli utenti possono personalizzare blog e diari, postare foto, guardare video e ascoltare musica, in uno dei pi\u00f9 grandi social network della Cina. Qzone \u00e8 di Tencent ma \u00e8 vincolato da QQ. Recentemente, con l'avvento dei social network basati su piattaforma mobile come WeChat, Qzone sta avendo un declino."}
{"id": "3830347", "revid": "1104724", "url": "https://it.wikipedia.org/wiki?curid=3830347", "title": "Strada statale 210 Fermana-Faleriense", "text": "L'ex strada statale 210 Fermana Faleriense (SS 210), ora strada provinciale 239 (SP 239), \u00e8 una strada provinciale italiana che collega la costa adriatica con i monti Sibillini.\nPercorso.\nLa strada ha inizio a Porto San Giorgio dove si distacca dalla strada statale 16 Adriatica, puntando alla volta di Fermo. Esce quindi dalla citt\u00e0 in direzione ovest e attraversa il fiume Tenna, risalendone il percorso sulla sponda sinistra. Attraversa cos\u00ec i territori comunali di Monte Urano, Rapagnano, Magliano di Tenna, Montegiorgio e Falerone, prima di superare nuovamente il corso d'acqua e passare cos\u00ec sulla sponda destra dove attraversa il centro abitato di Servigliano.\nProseguendo nella risalita del fiume, attraversa quindi i territori di Santa Vittoria in Matenano, Monte San Martino e Smerillo, prima di giungere ad Amandola dove si innesta sulla ex strada statale 78 Picena.\nIn seguito al decreto legislativo n. 112 del 1998, dal 2001, la gestione \u00e8 passata dall'ANAS alla Regione Marche: in realt\u00e0 su sollecitazione di quest'ultima, la strada \u00e8 passata di propriet\u00e0 alla Provincia di Ascoli Piceno. Con l'istituzione della Provincia di Fermo per scorporo dalla Provincia di Ascoli Piceno, dall'aprile 2010 la gestione \u00e8 passata alla neonata provincia."}
{"id": "3830352", "revid": "1924342", "url": "https://it.wikipedia.org/wiki?curid=3830352", "title": "Ja\u00f1a\u00f6zen", "text": "Ja\u00f1a\u00f6zen () \u00e8 una citt\u00e0 del Kazakistan situata nella regione di Mangghystau e, precisamente, nella zona desertica della penisola di Mangyshlak.\nStoria.\nLa citt\u00e0 fu fondata nel 1968 come base per gli impianti di estrazione di gas e di petrolio delle aree circostanti. Fino al 1992 era nota con il nome di Novy Uzen (in russo: \"\u041d\u043e\u0432\u044b\u0439 \u0423\u0437\u0435\u043d\u044c\").\nScioperi nel settore petrolifero nel 2011-2012.\nIl 16 dicembre la citt\u00e0 \u00e8 stata teatro di violenti scontri tra le forze dell'ordine e gli operai dei vicini campi petroliferi della Ersai Caspian Contractor, controllata dalla Saipem, gruppo ENI; gli scioperanti hanno manifestato per i propri diritti, da oltre sei mesi nella piazza principale. Secondo la polizia ci furono 16 vittime, tra forze dell'ordine e manifestanti, mentre secondo l'opposizione le vittime furono decine.\nIl 17 dicembre \u00e8 stato dichiarato lo stato di emergenza in tutta l'area cittadina; le strade sono state bloccate e l'aeroporto locale \u00e8 stato chiuso. La copertura cellulare \u00e8 stata bloccata, cos\u00ec come i collegamenti internet.\nLo stato di emergenza \u00e8 stato prolungato fino al 31 gennaio 2012.\nHuman Rights Watch ha pubblicato un dossier sulla vicenda: le indagini condotte da diversi ispettori di Human Right Watch, mettono in evidenza continue violazioni dei diritti dei lavoratori da parte della Ersai Caspian controllata dall'ENI, che per molto mesi hanno rifiutato ogni trattativa sulle richieste salariali dei lavoratori, licenziando gli operai sindacalmente pi\u00f9 attivi, a minacciarli e in qualche caso anche a farli aggredire fisicamente."}
{"id": "3830355", "revid": "436907", "url": "https://it.wikipedia.org/wiki?curid=3830355", "title": "Heart of the Night", "text": "Heart of the Night \u00e8 il diciassettesimo album in studio del gruppo musicale statunitense Spyro Gyra, pubblicato il 23 aprile 1996."}
{"id": "3830357", "revid": "729019", "url": "https://it.wikipedia.org/wiki?curid=3830357", "title": "Jozef Gab\u010d\u00edk", "text": "Origini e carriera.\nNato nel 1912 a Poluvsie, una frazione di Rajeck\u00e9 Teplice in Slovacchia allora parte dell'Impero austroungarico, sottufficiale di fanteria e poi profugo nel 1940 in un campo nazista, Jozef Gab\u010d\u00edk riusc\u00ec a raggiungere la Gran Bretagna ove entr\u00f2 a far parte di un gruppo di patrioti cecoslovacchi addestrati e diretti dallo \"Special Operations Executive\". Paracadutato dagli inglesi nella zona di Praga, Gab\u010d\u00edk fu uno dei membri del commando che, il 27 maggio 1942, nei pressi della capitale, port\u00f2 a termine l'attentato, Operazione Anthropoid, contro il generale delle SS Reinhard Heydrich, \"Reichsprotektor\" di Boemia e Moravia, mentre a bordo dell'auto di ordinanza, una Mercedes-Benz nera decappottabile, si dirigeva verso l'aeroporto di Ruzyn\u011b.\nIl gruppo dei partigiani, oltre che da Gab\u010d\u00edk, era formato da Adolf Op\u00e1lka (il capo), Josef Val\u010d\u00edk e Jan Kubi\u0161. Gab\u010d\u00edk tent\u00f2 per primo di colpire il generale tedesco con il mitra, ma l'arma (uno Sten) si incepp\u00f2. Kubi\u0161 lanci\u00f2, allora, una bomba a mano contro l'auto ferendo gravemente il gerarca nazista.\nDopo l'attentato, il commando si rifugi\u00f2 in una cripta della chiesa praghese dei Santi Cirillo e Metodio. I tedeschi, scoperto il rifugio per una delazione, il 18 giugno dello stesso anno circondarono l'edificio. Op\u00e1lka, Kubis e un terzo partigiano furono uccisi nel combattimento. Altri quattro compagni preferirono suicidarsi per evitare la cattura.\nHeydrich, ricoverato in ospedale per le gravi ferite, era deceduto il 4 giugno per setticemia. Sei giorni dopo, il 10 giugno, per rappresaglia le truppe naziste rasero al suolo il villaggio agricolo di Lidice, a sedici chilometri da Praga."}
{"id": "3830358", "revid": "117578752", "url": "https://it.wikipedia.org/wiki?curid=3830358", "title": "The Greatest Hits Vol. 4 - Remixed &amp; Remastered", "text": "The Greatest Hits Vol. 4 - Remixed &amp; Remastered \u00e8 un album raccolta dei Geordie di Brian Johnson, pubblicato in CD nel 2009 dalla casa discografica A.M.I. Questa raccolta ha la caratteristica di presentare classiche canzoni dei Geordie, tutte in versione remixata."}
{"id": "3830364", "revid": "729019", "url": "https://it.wikipedia.org/wiki?curid=3830364", "title": "Isola Karkarpko", "text": "L'isola Karkarpko (in russo: \u043e\u0441\u0442\u0440\u043e\u0432 \u041a\u0430\u0440\u043a\u0430\u0440\u043f\u043a\u043e) \u00e8 una piccola isola nel mare dei Ciukci, Russia; localmente \u00e8 chiamata \"Emkekun\".\nAmministrativamente l'isola appartiene al \u010caunskij rajon del Circondario autonomo della \u010cukotka.\nGeografia.\nL'isola si trova vicino alla costa della penisola dei Ciukci, 2\u00a0km a est di capo Vankarem, all'ingresso della laguna omonima e di fronte al villaggio di Vankarem. L'isola misura solo 600\u00a0m di lunghezza.\nKarkarpko ha una postazione fissa di osservazione ambientale e di monitoraggio delle specie (orso polare, otaria, foca barbata, balena).\nCollegamenti esterni.\nMappa nautica russa Q-1-V,VI (1978)"}
{"id": "3830366", "revid": "110157", "url": "https://it.wikipedia.org/wiki?curid=3830366", "title": "NetEase", "text": "La NetEase (cinese semplificato: \u7f51\u6613; cinese tradizionale: \u7db2\u6613; pinyin: w\u01ceng yi) \u00e8 una societ\u00e0 cinese di tecnologia internet che opera su 163.com, un portale web, e fornisce servizi online incentrati su contenuti, comunit\u00e0, comunicazioni e commercio. L'azienda \u00e8 stata fondata nel 1997 da Ding Lei. NetEase sviluppa e gestisce giochi online per PC e dispositivi mobili, servizi pubblicitari, servizi di posta elettronica e piattaforme di e-commerce in Cina. \u00c8 una delle pi\u00f9 grandi aziende di Internet e videogiochi al mondo. NetEase dispone di un servizio di streaming musicale on-demand (NetEase Music). L'azienda possiede anche diversi allevamenti di suini. \nI videogiochi NetEase includono, la serie Westward Journey, Tianxia III, Heroes of Tang Dynasty Zero, Ghost II,[8] Nostos e Onmyoji. NetEase collabora anche con Activision Blizzard per gestire le versioni cinesi dei loro giochi, come World of Warcraft, StarCraft II, Overwatch. [9]\nL'azienda dal giugno 1997 \u00e8 cresciuta rapidamente, grazie anche al suo investimento in tecnologia dei motori di ricerca e successivamente investendo nel Westward Journey fantasia, un MMORPG sviluppato internamente da NetEase e molto diffuso in Cina. Nel 2007 ha creato il motore di ricerca Youdao."}
{"id": "3830370", "revid": "125696696", "url": "https://it.wikipedia.org/wiki?curid=3830370", "title": "Amarti \u00e8 il mio peccato (Suor Celeste)", "text": "Amarti \u00e8 il mio peccato (Suor Celeste) \u00e8 un film del 1954, diretto da Sergio Grieco.\nTrama.\nLa contessa Danieli, sposata con due figli, si dimostra una madre egoista riversando tutto l'affetto su Giorgio, l'erede maschio, trascurando la secondogenita, Laura. Quando Elena, figlia illegittima dell'amministratore di casa che si tolse la vita a causa delle irregolarit\u00e0 compiute nella gestione dei beni, corteggia e alla fine conquista il cuore del ragazzo, la madre cerca in tutti i modi di ostacolare quell'unione. Dopo qualche tempo, sopravviene la seconda guerra mondiale e Giorgio \u00e8 costretto a partire per il fronte nell'aviazione. Prima di una missione in volo, Elena comunica a Giorgio di aspettare un bambino frutto della loro relazione: Giorgio accoglie la notizia con gioia e annuncia a Elena di volerla sposare appena rientrato dalla missione, ma il suo aereo cade e Giorgio viene dato per morto lasciando Elena nella disperazione. Sono passati tre anni ed Elena ha chiamato il bambino con il nome del padre e lo cresce insieme all'amica Valeria. La contessa, che inizialmente non ha creduto che il figlio di Elena sia suo nipote, entra in possesso di una lettera datata un anno prima di Giorgio che riconosce il bambino e chiede il sostegno della famiglia. La contessa, cosciente che il figlio sia ancora vivo, desiderosa di avere per s\u00e9 il nipote e dargli il cognome Danieli, ricatta allora Elena mediante una presunta lettera in cui il padre di Elena confessava le proprie colpe e rivelandole una parziale verit\u00e0 su Giorgio: le lascia intendere che egli ha riconosciuto il figlio in punto di morte in un ospedale, e ottiene il bambino avuto da Elena. Al colmo della disperazione, dopo aver ceduto al ricatto e cercato di sopravvivere lavorando nel locale notturno in cui lavora Valeria, tenta il suicidio ritrovandosi in un letto d'ospedale. L\u00ec decide di farsi suora, chiamandosi Suor Celeste per poter dedicare la propria vita all'aiuto degli altri, ma finalmente Giorgio riuscito a fuggire dalla prigionia torna a Roma improvvisamente. Un compagno d'armi di Giorgio, ricoverato a Palestrina nell'ospedale dove Suor Celeste cura i feriti di guerra, raggiunto dalla notizia lo fa chiamare proprio da Suor Celeste. Una volta giunto in visita, Giorgio riconosce Elena che, preoccupata dal ricatto della contessa, si nega a Giorgio che la implora invece di tornare con s\u00e8 e con il figlio. Toccher\u00e0 alla madre di Giorgio, fino allora severa ed austera, dopo un incidente automobilistico occorso a Giorgio, telefonare al convento dove Elena \u00e8 novizia per chiamarla al capezzale di Giorgio e tornare dall'uomo che ama e dal figlio.\nProduzione.\nIl film \u00e8 ascrivibile al filone dei melodrammi sentimentali, comunemente detto \"strappalacrime\" (in seguito ribattezzato dalla critica con il termine \"neorealismo d'appendice\"), molto in voga tra il pubblico italiano negli anni del secondo dopoguerra (1945-1955).\nVenne iscritto al P.R.C. della SIAE con il n. 1.397. Presentato alla Commissione di Revisione Cinematografica il 27 marzo 1954, ottenne il visto di censura due giorni dopo, il n. 16.302 del 29 marzo 1954, con una lunghezza accertata della pellicola di 2.850 metri.\nAccoglienza.\nLa pellicola incass\u00f2 232.150.000 lire dell'epoca."}
{"id": "3830372", "revid": "287204", "url": "https://it.wikipedia.org/wiki?curid=3830372", "title": "Maybach SW", "text": "La Maybach SW era un'autovettura di lusso prodotta dal 1935 al 1941 dalla casa automobilistica tedesca Maybach-Motorenbau.\nStoria e profilo.\nLa \"SW\" \u00e8 stata l'ultima Maybach classica ad essere stata prodotta (le successive sarebbero state le 57 e 62 di oltre 65 anni dopo), ma anche la pi\u00f9 evoluta dal punto di vista tecnologico. Durante gli anni trenta and\u00f2 via via sviluppandosi quella crescente esigenza di vetture prestanti ma dalle cilindrate pi\u00f9 ridotte. L'epoca dei motori smisurati ed eccessivamente voraci stava quindi volgendo al termine, nonostante ancora qualche presenza significativa nei listini dei mercati pi\u00f9 rappresentativi (Germania e Francia su tutti).\nPer questo, nel 1935, la Maybach introdusse la SW35, prima rappresentante di quella serie di veicoli nota appunto come \"SW\", la cui sigla stava per \"Schwingachswagen\", ossia \"vettura ad asse oscillante\", che poi era il tipo di sospensione utilizzato per il retrotreno, mentre l'avantreno era a bracci trasversali.\nOltre al nuovo retrotreno, gi\u00e0 di per s\u00e9 una novit\u00e0 per la Casa tedesca, la \"SW35\" era caratterizzata da un nuovo telaio ribassato che ne riduceva l'altezza da terra, conferendo alla vettura un aspetto pi\u00f9 filante. Infine, il motore, il primo della cosiddetta \"Serie HL\" (\"Hoch Leistung\" = \"Alte prestazioni\" in tedesco), un 6 cilindri in linea da 3435 cm\u00b3. Tale motore, pur disponendo di una cilindrata sensibilmente inferiore rispetto alle precedenti Maybach con motori da 5.2 litri in su, era in grado di raggiungere una potenza massima di 140 CV a 4500 giri/min: si trattava di 10\u00a0CV in pi\u00f9 rispetto a modelli come la DSH. Tale livello di prestazioni fu ottenuto non soltanto mediante puro e semplice innalzamento del regime di rotazione, ma anche mediante aumento del rapporto di compressione.\nAnche le prestazioni ne beneficiarono sensibilmente: la velocit\u00e0 massima era di 140\u00a0km/h contro i 135\u00a0km/h delle DSH e W6 pi\u00f9 prestanti, a fronte di un consumo assai ridotto se confrontato con la media dell'epoca. Una \"SW35\" riusciva a percorrere 100\u00a0km consumando 17-18 litri di benzina, mentre le precedenti Maybach ne richiedevano 25 o 30.\nLa \"SW35\" nacque in un periodo estremamente difficile per la Germania, a causa dei folli programmi del regime nazista che stava procedendo tra l'altro ad una massiccio approvvigionamento delle riserve nazionali di carburante, lasciando a disposizione del pubblico solo quello di qualit\u00e0 peggiore. Per questo motivo, dopo un solo anno di commercializzazione, la \"SW35\" lasci\u00f2 il posto alla SW38, presentata al Salone di Ginevra, la cui sigla, come anche per la \"SW35\" tradiva la presenza del nuovo motore da 3.8 litri. Tale motore, siglato \"HL38\", era caratterizzato da una cilindrata di 3790\u00a0cm\u00b3, ottenuta allungando la corsa dei cilindri da 90 a 100\u00a0mm. La potenza rimase per\u00f2 invariata a 140\u00a0CV, e cos\u00ec anche le prestazioni. Grazie a questo nuovo motore, la \"SW38\" riusc\u00ec a funzionare meglio anche in presenza di benzine di qualit\u00e0 scadente. \nUn'ulteriore evoluzione da questo punto di vista si ebbe nel 1939 con l'arrivo della SW42, che sostitu\u00ec la \"SW38\" e che montava il nuovo motore \"HL42\" da 4197\u00a0cm\u00b3, sempre con potenza di 140\u00a0CV. \nPoi vi fu lo scoppio della seconda guerra mondiale: la \"SW42\" venne prodotta ancora per due anni, fino al 1941, dopodich\u00e9 la Casa tedesca cess\u00f2 la produzione automobilistica per dedicarsi, al termine del conflitto, alla costruzione di motori diesel per uso ferroviario.\nDopo la guerra, alcuni esemplari vennero ricarrozzati da Spohn (il carrozziere maggiormente legato alla Maybach per la vestizione delle sue vetture) con un corpo vettura molto pi\u00f9 moderno e distaccato dai canoni stilistici degli anni '30."}
{"id": "3830373", "revid": "1928584", "url": "https://it.wikipedia.org/wiki?curid=3830373", "title": "Reinilde di Saints", "text": "Biografia.\nReinilde nacque in una localit\u00e0 chiamata \"Condacum\", oggi identificata con Cond\u00e9-sur-l'Escaut o con Kontich, ed era figlia del duca di Lotaringia Vitgero e di sant'Amalberga. Il fratello sant'Emeberto era prete nella diocesi di Cambrai e la sua biografia la cita come sorella di santa Gudula.\nLa sua agiografia, scritta fra il 1048 ed il 1051 nell'Abbazia di Lobbes, registra questo evento parlando di una sua visita a Gerusalemme.\nTornata a casa si dedic\u00f2 ad una vita di opere di carit\u00e0 a Saintes (Belgio).\nMor\u00ec decapitata dagli Unni a Saintes insieme al diacono Grimoaldo ed al suo servitore Gondolfo.\nCulto.\nSanta Reinilde \u00e8 venerate soprattutto a Saintes (Belgio), citt\u00e0 belga di cui \u00e8 santa patrona. Alcune fonti sostengono che la citt\u00e0 deve il suo nome al martirio di Reinilde.\nLa chiesa parrocchiale di Saintes \u00e8 dedicata a santa Reinilde fin dal medioevo ed ha conservato le reliquie della santa. \nIl patronato di santa Reinilde per gli affetti di malattie agli occhi \u00e8 dovuto all'associazione con una sorgente d'acqua in Saintes nota come \"pozzo di santa Reinilde\", acqua che si credeva curasse le malattie agli occhi."}
{"id": "3830375", "revid": "400694", "url": "https://it.wikipedia.org/wiki?curid=3830375", "title": "Tencent Weibo", "text": "Tencent Weibo \u00e8 un servizio cinese di microblogging. Il sito \u00e8 stato lanciato dalla Tencent Holdings Limited ad aprile 2010, ed \u00e8 ancora attualmente in fase di beta testing. Gli utenti possono trasmettere un messaggio di cui 140 caratteri cinesi al massimo attraverso il web, SMS o smartphone."}
{"id": "3830386", "revid": "106456", "url": "https://it.wikipedia.org/wiki?curid=3830386", "title": "Santa Reinilde", "text": ""}
{"id": "3830389", "revid": "3732", "url": "https://it.wikipedia.org/wiki?curid=3830389", "title": "Strada statale 67 Tosco Romagnola", "text": ""}
{"id": "3830411", "revid": "228587", "url": "https://it.wikipedia.org/wiki?curid=3830411", "title": "Canto di Natale - Il film natalizio dei Looney Tunes", "text": "Canto di Natale - Il film natalizio dei Looney Tunes (\"Bah, Humduck! A Looney Tunes Christmas\") \u00e8 un mediometraggio d'animazione direct-to-video del 2006 diretto da Charles Visser. Prodotto dalla Warner Bros. Animation, \u00e8 un adattamento del romanzo di Charles Dickens \"Canto di Natale\" con protagonisti i personaggi \"Looney Tunes\"; il romanzo aveva gi\u00e0 ricevuto un adattamento a tema \"Looney Tunes\" nella prima parte dello speciale televisivo \"\". L'animazione fu realizzata dallo studio filippino Toon City. Il cartone animato fu distribuito negli Stati Uniti in DVD-Video il 14 novembre 2006 dalla Warner Home Video. Viene trasmesso in televisione col titolo Looney Tunes - Canto di Natale.\nTrama.\nDaffy Duck \u00e8 il proprietario del centro commerciale Papero Fortunato, odia il Natale e tratta i suoi dipendenti come spazzatura. Quando Daffy afferma di odiare le festivit\u00e0, Bugs Bunny lo mette in guardia sui fantasmi del Natale, ma il papero si fa beffe di lui. Dopo aver fatto lavorare fino allo stremo i suoi dipendenti la vigilia di Natale, Daffy si aspetta che tornino tutti alle cinque del giorno dopo, in modo da poter fare pi\u00f9 soldi con gli acquirenti dell'ultimo minuto. Pi\u00f9 tardi quel giorno, Daffy riceve la visita dello spirito del suo defunto idolo, l'imprenditore Silvestro, vestito di catene come punizione per la sua avidit\u00e0 dopo che un dipendente scontento lo ha ucciso. Silvestro avverte Daffy che se non cambier\u00e0 i suoi modi sar\u00e0 condannato allo stesso destino, e che ricever\u00e0 la visita di tre fantasmi. Daffy, credendo che si tratti di uno scherzo di Bugs o dei suoi dipendenti, non gli crede. Dopo la visita, Daffy rifiuta le richieste dei suoi dipendenti Taddeo (che vorrebbe riposarsi), Marvin il marziano (che vorrebbe tornare a casa su Marte) e Porky Pig (che vorrebbe trascorrere del tempo con sua figlia Priscilla).\nAlla fine della giornata tutti vanno a casa, ma Daffy rimane intrappolato nel negozio da un cumulo di neve insieme a Bugs. Si chiude nella sua cassaforte per stare al sicuro, ma subito gli appaiono la Nonna e Titti, spiriti del Natale Passato, che riportano Daffy indietro nel tempo fino a quando era un bambino. Qui vedono che Daffy viveva all'orfanotrofio Papero Fortunato, e ogni Natale veniva ignorato da potenziali genitori, il che spiega il suo comportamento infelice nel presente (e il nome del suo negozio). Appare poi Yosemite Sam, spirito del Natale Presente, che rimprovera Daffy per il trattamento riservato ai suoi dipendenti e gli mostra la loro infelicit\u00e0. A questo punto Daffy inizia a provare \"qualcosa\", e teme la visita dello spirito del Natale Futuro. Quest'ultimo appare nella forma del Diavolo della Tasmania, e lo porta in un vicino futuro in cui egli \u00e8 morto. Alla lapide di Daffy, Porky racconta a Priscilla che, poich\u00e9 Daffy ha cercato di nominarsi proprio erede, il negozio ha chiuso lasciando tutti senza lavoro (ma anche liberi di stare con la famiglia). Dopo che Porky lascia la tomba, Priscilla rimane pi\u00f9 a lungo e rivela di capire la solitudine di Daffy, promettendogli di visitare la sua tomba ogni anno a Natale lasciandogli un piatto di biscotti. Grazie alla gentilezza di Priscilla, il comportamento freddo di Daffy si scioglie e il suo cuore si spezza. Rendendosi conto che la sua avidit\u00e0 e la sua natura egoistica nascondevano il suo desiderio di far parte di una famiglia, Daffy giura di essere una persona pi\u00f9 gentile e generosa mentre lo spirito del Natale Futuro lo rimanda indietro.\nTornato nel presente, sotto lo sguardo degli spiriti, Daffy promuove Porky a direttore, regala a Marvin un missile per tornare su Marte e d\u00e0 a tutti i suoi impiegati i regali che desideravano, insieme a un aumento e una vacanza pagata. Quando comincia a chiedersi come recuperare tutti i costi, Priscilla gli porta un piatto di biscotti, lo chiama \"zio Daffy\" e lo bacia sulla guancia, facendolo finalmente sentire parte di una famiglia."}
{"id": "3830415", "revid": "757396", "url": "https://it.wikipedia.org/wiki?curid=3830415", "title": "Aldo Allievi", "text": "Fu presidente della Pallacanestro Cant\u00f9 in due periodi: dal 1958 al 1960 e dal 1969 al 1995. Sotto la sua presidenza, la squadra vinse due Coppe Campioni (1982 e 1983), quattro Coppe Kora\u0107 (1973, 1974, 1975 e 1991), due Coppe Intercontinentali (1975, 1982), due scudetti (1974-1975 e 1980-1981).\nAllievi divenne presidente per la prima volta nel 1958, quando l'imprenditore Ettore Casella acquis\u00ec la propriet\u00e0 della squadra canturina. Rimase presidente per due anni, divenendo poi dirigente esecutivo e cedendo il posto a Erminio Casella, figlio di Ettore. Allievi divenne proprietario della Pallacanestro Cant\u00f9 nel 1969, tornando a ricoprire la carica di presidente. \nFu l'ideatore del \"College Cant\u00f9\", che ospitava i giovani giocatori italiani pi\u00f9 promettenti del panorama cestistico (ad esempio: Pier Luigi Marzorati, Carlo Recalcati, Antonello Riva, Fabrizio Della Fiori). L'idea fu vincente, perch\u00e9 permise di creare una squadra con molti giocatori italiani provenienti principalmente dal vivaio del settore giovanile; Cant\u00f9 riusc\u00ec infatti ad arrivare in cima al mondo, grazie ai successi nelle coppe europee e nella Coppa Intercontinentale. \nAldo Allievi fa parte dell'Italia Basket Hall of Fame dal 2011.\nIl 20 luglio 2020 suo figlio Roberto Allievi diventa presidente della Pallacanestro Cant\u00f9."}
{"id": "3830419", "revid": "1305772", "url": "https://it.wikipedia.org/wiki?curid=3830419", "title": "Good Design Award", "text": "Il Good Design Award \u00e8 un premio di disegno industriale assegnato dal Chicago Athenaeum: Museum of Architecture and Design e promosso dall'European Centre for Architecture Art Design and Urban Studies. Il riconoscimento viene assegnato ai prodotti maggiormente innovativi dell'anno, e i prodotti premiati vengono esposti in maniera permanente all'interno del Chicago Athenaeum.\nStoria.\nIl premio \u00e8 stato ideato a Chicago nel 1950 da un'idea di Edgar Kaufmann Jr, curatore e fondatore del Museum of Modern Art di Chicago, in collaborazione con gli architetti e designer Ray Eames, Russel Wright, George Nelson e Eero Saarinen.\nIl premio.\nLa giuria, composta da professionisti ed esperti del settore, specialisti industriali e stampa specializzata, base le sue decisioni sugli stessi criteri originale del 1950, riguardo a innovazione, forma, materiali, costruzione, concept, funzione, utilit\u00e0 e sostenibilit\u00e0, oltre che l'estetica.\nLe categorie di prodotti prese in considerazione includono apparecchiature elettroniche e medicali, articoli da cucina e bagno, attrezzature sportive, casalinghi, elettrodomestici, grafica e packaging, illuminazione e ambienti urbani, materiali da costruzione, mobili, moda e tessuti, prodotti per ufficio, robotica e bionica, strumenti industriali, veicoli.\nLogo.\nIl logo, che consiste in un cerchio iscritto in un quadrato e recante la scritta \"GOOD DESIGN\", \u00e8 stato ideato dal grafico Mort Goldsholl. Attraverso una licenza speciale con il Museo, i produttori premiati sono invitati ad utilizzare il logo per apporlo sulle confezioni dei prodotti o utilizzarlo nelle comunicazioni di marketing e promozionali."}
{"id": "3830421", "revid": "767487", "url": "https://it.wikipedia.org/wiki?curid=3830421", "title": "Giambattista Ajello", "text": "Biografia.\nDiscepolo di Basilio Puoti, apr\u00ec uno studio privato come maestro ma ebbe vita stentata fino a quando ottenne un posto al ministero dell'Istruzione.\nPartecip\u00f2 ai moti del 1848 e per questo fu licenziato in tronco. Fu arrestato e gli fu vietato l'insegnamento pubblico e \u00abdi far uso anche moderatissimo della stampa\u00bb , per cui dovette tornare all'insegnamento privato della filosofia e della letteratura.\nSeguace convinto della filosofia hegeliana, che contribu\u00ec a diffondere in Italia, basava il suo insegnamento soprattutto sull'\"Enciclopedia delle scienze filosofiche in compendio\"."}
{"id": "3830425", "revid": "180202", "url": "https://it.wikipedia.org/wiki?curid=3830425", "title": "Good Design", "text": ""}
{"id": "3830432", "revid": "74801", "url": "https://it.wikipedia.org/wiki?curid=3830432", "title": "Julij Aichenwal'd", "text": "Appartenente al neoromanticismo russo, studi\u00f2 Pu\u0161kin e gli scrittori occidentali, pubblicando saggi e antologie."}
{"id": "3830436", "revid": "287204", "url": "https://it.wikipedia.org/wiki?curid=3830436", "title": "Enea Vico", "text": "Nasce da famiglia nobile, la madre muore alla nascita di Enea e il padre muore quando lui ha 2 anni.Inizi\u00f2 da giovane a Parma e a Roma, poi pass\u00f2 a Firenze, Venezia e infine nel 1563 alla corte di Alfonso II d'Este a Ferrara, facendo circa 500 incisioni. Pubblic\u00f2 vari libri, tra cui \"Donne Auguste\", pubblicato durante il soggiorno alla corte di Augusta, in Baviera, nel 1550. Fu anche un noto numismatico. Muore il 17 agosto o il 18 agosto nel Palazzo Ducale di Ferrara. Fu tra gli affiliati all'Accademia dei Pellegrini di Venezia."}
{"id": "3830437", "revid": "1543377", "url": "https://it.wikipedia.org/wiki?curid=3830437", "title": "Gregor Aichinger", "text": "Assieme ad Hans Leo Hassler, \u00e8 stato tra i pi\u00f9 importanti e prolifici compositori della Germania meridionale nel periodo compreso tra la fine del XVI secolo e l'inizio del XVII.\nAichinger \u00e8 stato organista presso la famiglia Fugger ad Augusta nel 1584. Nel 1599 \u00e8 stato in visita a Roma per due anni, per motivi musicali piuttosto che religiosi, sebbene abbia preso i voti prima di prestare servizio presso i Fugger."}
{"id": "3830438", "revid": "1543377", "url": "https://it.wikipedia.org/wiki?curid=3830438", "title": "Millvale (Pennsylvania)", "text": "Millvale \u00e8 un borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2010 la popolazione \u00e8 di 3.744 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca ( 92,4%) seguita da quella afroamericana (3,7%) e quella ispanica (1,4%), dati del 2010."}
{"id": "3830439", "revid": "287204", "url": "https://it.wikipedia.org/wiki?curid=3830439", "title": "A' Kat\u012bgoria 1978-1979", "text": "L'edizione 1978-79 della A' Kat\u012bgoria fu la 40\u00aa del massimo campionato cipriota; vide la vittoria finale dell', che conquist\u00f2 il suo nono titolo, il sesto consecutivo.\nCapocannoniere del torneo fu S\u014dt\u012br\u012bs Ka\u00efafas dell' con 28 reti.\nFormula.\nLe 16 squadre partecipanti hanno disputato il campionato secondo il classico sistema di andata e ritorno, per un totale di 30 giornate. Vennero attribuiti 2 punti a vittoria, 1 a pareggio, 0 per la sconfitta. Rispetto alla stagione precedente erano previste due retrocessioni anzich\u00e9 una."}
{"id": "3830440", "revid": "339392", "url": "https://it.wikipedia.org/wiki?curid=3830440", "title": "Nikolai Timkov", "text": ""}
{"id": "3830441", "revid": "106456", "url": "https://it.wikipedia.org/wiki?curid=3830441", "title": "Felix Ahrens", "text": "Fu professore di Tecnologia Agraria e Chimica all'Universit\u00e0 di Breslavia e direttore dell'Istituto di tecnologia agraria presso lo stesso ateneo.\nAttivit\u00e0 scientifica.\nFu il creatore di una collezione di monografie nell'ambito della chimica e delle tecnologia chimiche, di cui fu editore per 15 anni.\nStudi\u00f2 e miglior\u00f2 il metodo di conservazione degli alimenti Appert (noto come \"appertizzazione\"). Si dedic\u00f2 inoltre alla tecnologia al bisolfito per la produzione della cellulosa, allo studio del catrame, degli alcaloidi e dell'acetilene.\nContribu\u00ec inoltre alla stesura del \"Ladenburg's Dictionary of Chemistry\"."}
{"id": "3830445", "revid": "124123", "url": "https://it.wikipedia.org/wiki?curid=3830445", "title": "Jacques Curie", "text": "Biografia.\nL'opera principale di Jacques Curie \u00e8 la scoperta dell'effetto della piezoelettricit\u00e0 con suo fratello Pierre nel 1880. Nel 1883 Jacques \u00e8 nominato come professore di mineralogia presso l'Universit\u00e0 di Montpellier.\nLa nomina determina la fine della sua collaborazione col fratello. \nRester\u00e0 a Montpellier fino alla sua morte, con l'unica eccezione degli anni 1887-1889 che passa in Algeria, dove insegna e conduce le sue ricerche. Nel 1911 entr\u00f2 a far parte del Consiglio all'Universit\u00e0 e al termine della prima guerra mondiale fu nominato \u201cChevalier de la L\u00e9gion d'Honneur\u201d. Nel 1925 fu eletto professore emerito ma prefer\u00ec ritirarsi a vita privata per raggiunti limiti di et\u00e0. Cominci\u00f2 in quegli anni a studiare coloro che chiamava i \u201cPrimitifs de la Science\u201d ed a questo scopo intraprese lo studio del greco antico per leggere i testi originali dei filosofi greci. \nNel 1934 l'et\u00e0 avanzata e la salute malferma gli impedirono di presenziare al funerale della celebre cognata Marie la quale, ormai quasi cieca e profondamente debilitata, era morta di leucemia nel sanatorio di Sancellemoz di Passy in Alta Savoia. Paul-Jacques fece comunque in tempo a vedere, quasi ottantenne, la nipote Ir\u00e8ne Joliot-Curie (1897-1956) ricevere il premio Nobel per la chimica 1935 per la scoperta veramente epocale della radioattivit\u00e0 artificiale."}
{"id": "3830446", "revid": "729019", "url": "https://it.wikipedia.org/wiki?curid=3830446", "title": "Fr\u00e4nzi M\u00e4gert-Kohli", "text": "Biografia.\nSpecialista dello slalom parallelo e dello slalom gigante parallelo, ha esordito in Coppa del Mondo il 29 ottobre 2002 nel gigante parallelo di S\u00f6lden (Austria) giungendo 22\u00ba. Quattro anni dopo sullo stesso tracciato conquista la sua prima vittoria di Coppa del Mondo.\nAi Mondiali di Arosa 2007 conquista il bronzo nel gigante parallelo, mentre due anni dopo a Gangwon 2009 (Corea del Sud) vince l'oro iridato nello slalom parallelo."}
{"id": "3830459", "revid": "282094", "url": "https://it.wikipedia.org/wiki?curid=3830459", "title": "Nikolaj Timkov", "text": ""}
{"id": "3830463", "revid": "729019", "url": "https://it.wikipedia.org/wiki?curid=3830463", "title": "Stazione di Dublino Pearse", "text": "La stazione di Dublino Pearse (in inglese \"Dublin Pearse railway station\", in gaelico \"St\u00e1isi\u00fan na bPiarsach\") \u00e8 una stazione ferroviaria che fornisce servizio a Dublino, contea di Dublino, Irlanda. Fu aperta il 17 dicembre 1834. Attualmente le linee che vi passano sono il South West Commuter della Dublin Suburban Rail, la linea 1 e la Trans-Dublin della Dublin Area Rapid Transit e l'InterCity che collega Dublino e Rosslare. \u00c8 la pi\u00f9 trafficata dell'intero paese.\nServizi.\nLa stazione ha due binari in uso regolare. Fino al 2007 un terzo binario era usato occasionalmente per servizi straordinari e un quarto, inagibile per treni passeggeri, veniva sfruttato come binario di raccordo. Un ultimo binario, il numero 5, un tempo esistente e ora modificato in un parcheggio fu utilizzato per girare scene di molti film tra cui Michael Collins, Le ceneri di Angela, Nora e il remake di Lassie. Nell'estate del 2008 il binario 3 fu eliminato in parte, mentre il binario 4 fu accorciato. \nLa stazione ha un bar nel lato meridionale. Questo fu chiuso nell'autunno 2006 ma riaperto nel febbraio 2007. Ci sono anche pubblici servizi igienici e gli uffici dirigenziali della Iarnr\u00f3d \u00c9ireann che si occupano dei servizi DART e Commuter.\nModifiche.\nPassate.\nFu cambiata la facciata d'entrata alla stazione che \u00e8 stata dotata di scale mobili. Il vecchio negozio \u00e8 stato completamente eliminato dalla struttura e i vecchi tornelli sono stati rimossi. La stazione fu dotata anche di un impianto di videosorveglianza con telecamere CCTV e sul binario 2 \u00e8 stata realizzata anche una nuova e pi\u00f9 ampia sala d'attesa. \nFuture.\nSono iniziati i lavori per costruire un tunnel sotterraneo che colleghi questa stazione con quella di Connolly. Per questo progetto e anche per quello della metropolitana di Dublino, verr\u00e0 costruita un'ulteriore stazione sotterranea con due binari. Verr\u00e0 probabilmente realizzata una nuova entrata a sud, che sar\u00e0 ultimata proprio prima della fine della costruzione del tunnel gi\u00e0 citato."}
{"id": "3830465", "revid": "1543377", "url": "https://it.wikipedia.org/wiki?curid=3830465", "title": "Jesus refulsit omnium", "text": "Jesus refulsit omnium (\"Ges\u00f9 rifulse di tutte\") \u00e8 un tradizionale inno natalizio in lingua latina, scritto nel IV secolo e attribuito a sant'Ilario di Poitiers (315 ca. - 368), sebbene la paternit\u00e0 non sia sicura; spesso \u00e8 considerato il pi\u00f9 antico inno sulla Natitvit\u00e0.\nNel Medioevo, veniva intonato nella Chiesa inglese durante la messa per l'Ottava di Epifania.\nTesto.\nIl testo si compone di nove strofe, di quattro versi ciascuna:\nJesus refulsit omnium\nPius redemptor gentium;\nTotum genus fidelium\nLaudes celebret dragmatum.\nQuem stella natum fulgida\nMonstrat micans in aethera\nMagosque duxit praevia\nIpsius ad cunabula.\nIlli cadentes parvulum\nPannis adorant obsitum\nVerum fatentur et Deum\nMunus ferendo mysticum.\nDenum ter annorum cyclis\nIam parte vivens corporis\nLympham petit baptismatis\nCunctis carens contagiis.\nFelix Iohannes mergere \nIllum tremescit flumine, \nPotest suo qui sanguine \nPeccata cosmi tergere.\nVox ergo prolem de polis \nTestatur excelsi patris, \nVirtus adestque pneumatis \nSancti datrix charismatis.\nNos, Christe, supplici prece \nPrecamur, omnes protege, \nQui praecipis rubescere \nPotenter hydrias aquae.\nPraesta benignum sedulo \nSolamen adiutorio \nRaptosque nos a tartaro \nRegnare fac tecum polo.\nLaus trinitati debita, \nHonor, potestas, gloria \nPerenniter sit omnia \nPer saeculorum saecula."}
{"id": "3830466", "revid": "132266", "url": "https://it.wikipedia.org/wiki?curid=3830466", "title": "Oleodotto NATO Petroleum, Oil and Lubrificant", "text": ""}
{"id": "3830475", "revid": "3732", "url": "https://it.wikipedia.org/wiki?curid=3830475", "title": "Societ\u00e0 Italiana Autori Editori", "text": ""}
{"id": "3830480", "revid": "123218280", "url": "https://it.wikipedia.org/wiki?curid=3830480", "title": "Rudi Mathematici", "text": "Rudi Mathematici \u00e8 una \"e-zine\" dedicata alla divulgazione della matematica che viene pubblicata dal mese di febbraio del 1999. Di periodicit\u00e0 mensile, attualmente dichiara di diffondere circa 3000 copie.\nLa denominazione \"Rudi Mathematici\" \u00e8 un gioco di parole che richiama l'opera \"Ludi mathematici\" di Leon Battista Alberti, e il soprannome di Rodolfo Clerico, fondatore della rivista.\nAccanto al titolo \u00e8 presente un simbolo, con un particolare del disegno di Maurits Cornelis Escher chiamato \"Studio di divisione regolare del piano con rettili\", e con la scritta latina \"Hanc Marginis Exiguitas Non Caperet\", citazione di Pierre de Fermat e del suo celebre \"Ultimo teorema\".\nAutori.\nGli autori della \"e-zine\" sono Rodolfo Clerico, Piero Fabbri e Francesca Ortenzio. \nI tre autori sono anche responsabili sia della rubrica Rudi Matematici di \"Le Scienze\", sia della sua versione elettronica\nFino alla pubblicazione del loro primo libro, e per i primi mesi della loro rubrica su Le Scienze, gli autori erano solamente noti con i loro soprannomi, che sono tuttora gli unici ad essere usati nella e-zine. Tali soprannomi si richiamano pi\u00f9 o meno umoristicamente ai nomi di grandi matematici e informatici del passato. Quello di Rodolfo Clerico \u00e8 Rudy d'Alembert; quello di Piero Fabbri \u00e8 Piotr Rezierovic Silverbrahms, quello di Francesca Ortenzio \u00e8 Alice Riddle.\nStruttura della rivista.\nAttualmente la rivista \u00e8 suddivisa nelle seguenti sezioni:"}
{"id": "3830484", "revid": "123584918", "url": "https://it.wikipedia.org/wiki?curid=3830484", "title": "Corticosterone", "text": "Il Corticosterone (CORT) \u00e8 un ormone steroideo a 21 atomi di carbonio prodotto dalle ghiandole surrenali a livello della corteccia. \nRuolo.\nIn molte specie, comprendenti gli anfibi, i rettili, i roditori e gli uccelli, il corticosterone \u00e8 il principale glucocorticoide, coinvolto nelle reazioni metaboliche, nelle reazioni del sistema immunitario, e nella risposta da stress.\nNell'uomo il corticosterone \u00e8 prodotto principalmente nella zona fascicolata della corteccia surrenalica. L'ormone nell'essere umano ha solo una debole attivit\u00e0 glucocorticoide e mineralocorticoide ed \u00e8 importante soprattutto come prodotto intermedio nella sintesi steroidogenica che dal pregnenolone porta all'aldosterone. Il Corticosterone viene convertito in aldosterone dall'enzima aldosterone sintasi, rintracciabile solo nei mitocondri delle cellule della glomerulare. Le cellule endocrine della glomerulare si trovano nella zona glomerulare, che \u00e8 la regione pi\u00f9 superficiale della corteccia surrenalica\nMeccanismi di rilascio.\nUn esempio di modalit\u00e0 di rilascio dell'ormone si ha dopo stimolazione con raggi UV-B sulla cute di alcuni anfibi quali la Taricha granulosa, una salamandra del Nord America. Questo tipo di stimolazione sembra pi\u00f9 che sufficiente a determinare un innalzamento nella produzione di corticosterone in quella specie.\nEffetti sulla memoria.\nQuando l'ormone viene somministrato subito dopo una perdita di memoria transitoria (quindi con successiva ripresa) sembra provocare una riduzione della memoria stessa. Tuttavia come \u00e8 noto esistono differenti tipi di memoria (a breve termine, a lungo termine ecc.) ed il risultato di questo studio non pu\u00f2 certo essere generalizzato."}
{"id": "3830494", "revid": "767487", "url": "https://it.wikipedia.org/wiki?curid=3830494", "title": "Emilio Tricerri", "text": "\u00c8 considerato il padre del minibasket in Italia, avendolo importato e sviluppato per primo all'inizio degli anni sessanta.\nBiografia.\nTricerri fond\u00f2 nel 1961 la prima scuola basket per bambini tra i 6 ed i 13 anni di et\u00e0: la EBRO Basket Milano, all'epoca denominata \"Centro Olimpia Addestramento Pallacanestro\". Nel 1965 lanci\u00f2 poi il vero e proprio minibasket, basato sul \"biddy-basketball\" ideato da Jay Archer nel Stati Uniti e sviluppato da Anselmo L\u00f3pez in Spagna. Dopo l'intuizione di Tricerri, si svilupparono in Italia numerosi centri di addestramento e sviluppo del minibasket.\nEmilio Tricerri \u00e8 stato inserito nell'Italia Basket Hall of Fame nel 2011."}
{"id": "3830509", "revid": "2730", "url": "https://it.wikipedia.org/wiki?curid=3830509", "title": "Virginia Slims of Central New York 1985 - Singolare", "text": "Il singolare del torneo di tennis Virginia Slims of Central New York 1985, facente parte del Virginia Slims World Championship Series 1985, ha avuto come vincitrice Barbara Potter che ha battuto in finale Helen Kelesi 4\u20136, 6\u20133, 6\u20132."}
{"id": "3830511", "revid": "767487", "url": "https://it.wikipedia.org/wiki?curid=3830511", "title": "Aldo Vitale", "text": "\u00c8 stato presidente della LegA Basket Femminile per cinque anni, dal 1979 al 1984. Ha guidato il Comitato Italiano Minibasket della Federazione Italiana Pallacanestro dal 1990 al 1992. Ha ricoperto numerosi incarichi all'interno della FIBA: vice presidente della Commissione Mondiale Femminile (1984-1990), presidente del FIBA Europe (1990-1996), vice presidente FIBA (1994-1996); dal 2007 ricopre l'incarico di Consigliere Speciale del Segretario Generale FIBA.\nDal 2008 il suo nome figura nell'Italia Basket Hall of Fame in qualit\u00e0 di benemerito e dal 2013 nel FIBA Hall of Fame in qualit\u00e0 di contributore."}
{"id": "3830512", "revid": "300067", "url": "https://it.wikipedia.org/wiki?curid=3830512", "title": "Virginia Slims of Utah 1985 - Singolare", "text": "Il singolare del torneo di tennis Virginia Slims of Utah 1985, facente parte del Virginia Slims World Championship Series 1985, ha avuto come vincitrice Stephanie Rehe che ha battuto in finale Camille Benjamin 6\u20132, 6\u20134."}
{"id": "3830513", "revid": "1442080", "url": "https://it.wikipedia.org/wiki?curid=3830513", "title": "Ameritech Cup 1985 - Singolare", "text": "Il singolare del torneo di tennis Ameritech Cup 1985, facente parte del Virginia Slims World Championship Series 1985, ha avuto come vincitrice Bonnie Gadusek che ha battuto in finale Kathy Rinaldi 6\u20131, 6\u20133."}
{"id": "3830516", "revid": "729019", "url": "https://it.wikipedia.org/wiki?curid=3830516", "title": "Isola Alexander (fiume Fitzroy)", "text": "L'isola Alexander, nella regione di Kimberley in Australia, \u00e8 l'area terrestre compresa tra il fiume Fitzroy, a sud, e il fiume Cunninghame, che \u00e8 un braccio secondario del primo, a nord. Il territorio dell'isola comincia nel punto in cui i due fiumi si dividono, 10\u00a0km a sud della cittadina di Fitzroy Crossing, e termina nel punto in cui si riuniscono, 80\u00a0km a sud-ovest della suddetta citt\u00e0.\nL'isola raggiunge un'ampiezza massima di circa 10\u00a0km."}
{"id": "3830517", "revid": "1442080", "url": "https://it.wikipedia.org/wiki?curid=3830517", "title": "Virginia Slims of New Orleans 1985 - Singolare", "text": "Il singolare del torneo di tennis Virginia Slims of New Orleans 1985, facente parte del Virginia Slims World Championship Series 1985, ha avuto come vincitrice Chris Evert-Lloyd che ha battuto in finale Pam Shriver 6\u20134, 7\u20135."}
{"id": "3830520", "revid": "300067", "url": "https://it.wikipedia.org/wiki?curid=3830520", "title": "Maybelline Classic 1985 - Singolare", "text": "Il singolare del torneo di tennis Maybelline Classic 1985, facente parte del Virginia Slims World Championship Series 1985, ha avuto come vincitrice Martina Navr\u00e1tilov\u00e1 che ha battuto in finale Steffi Graf 6\u20133, 6\u20131."}
{"id": "3830523", "revid": "287204", "url": "https://it.wikipedia.org/wiki?curid=3830523", "title": "Patanjali", "text": ""}
{"id": "3830525", "revid": "300067", "url": "https://it.wikipedia.org/wiki?curid=3830525", "title": "Virginia Slims of Indianapolis ottobre 1985 - Singolare", "text": "Il singolare del torneo di tennis Virginia Slims of Indianapolis ottobre 1985, facente parte del Virginia Slims World Championship Series 1985, ha avuto come vincitrice Bonnie Gadusek che ha battuto in finale Pam Casale 6\u20130, 6\u20133."}
{"id": "3830528", "revid": "205197", "url": "https://it.wikipedia.org/wiki?curid=3830528", "title": "Coppa di Romania 1955", "text": ""}
{"id": "3830532", "revid": "767487", "url": "https://it.wikipedia.org/wiki?curid=3830532", "title": "Gianni Corsolini", "text": "Carriera.\nHa allenato la Pallacanestro Cant\u00f9 a cavallo tra gli anni cinquanta e sessanta, per un totale di 65 vittorie su 118 partite in campionato. Tra il 1960 ed il 1962 ha ricoperto un ruolo dirigenziale, sempre a Cant\u00f9.\nNel 1957, prima di approdare sulla panchina canturina, aveva ricoperto l'incarico di responsabile del settore giovanile della Virtus Pallacanestro Bologna. Terminata la carriera di allenatore, ha continuato come dirigente nella squadra lombarda. Nel 1969 si \u00e8 trasferito alla Pallalcesto Amatori Udine in qualit\u00e0 di general manager; torna a Cant\u00f9, sempre come GM, dal 1986 al 1996.\n\u00c8 stato presidente della Lega Basket dal 1977 al 1979."}
{"id": "3830533", "revid": "767487", "url": "https://it.wikipedia.org/wiki?curid=3830533", "title": "Resistenza interna", "text": "I fenomeni dissipativi elettrici all'interno di un generatore reale sono rappresentati con la cosiddetta resistenza interna cio\u00e8 una resistenza in serie al generatore di tensione ideale come mostrato nella figura a fianco. Tale resistenza in qualche maniera tiene conto anche del fatto che i generatori reali sono limitati nella corrente massima che possono produrre. La resistenza interna \u00e8 una approssimazione valida nel caso che il circuito sia lineare. Quando il generatore fornisce corrente, la f.e.m. misurata \u00e8 pi\u00f9 bassa della tensione senza carico; la differenza \u00e8 data dalla caduta di tensione ai capi della resistenza interna secondo la Legge di Ohm. Il concetto di resistenza interna \u00e8 applicabile a tutte le sorgenti elettriche ed \u00e8 utile per analizzare molti tipi di circuiti elettrici.\nLa misura della resistenza interna formula_1 pu\u00f2 essere facilmente effettuata alimentando pi\u00f9 carichi formula_2 noti e misurando i vari valori delle tensioni formula_3, infatti si ha che:\nformula_4\nda cui possiamo ricavare la resistenza interna del generatore formula_5\nSe formula_6 possiamo trascurare formula_5 ed otterremo che:\nformula_8\nformula_9\nSe formula_10 la tensione sul carico formula_2 \u00e8 pari a formula_12.\nIn realt\u00e0 se la resistenza del carico diventa molto piccola o se si vuole la corrente fornita dal generatore troppo grande l'approssimazione di una resistenza interna costante in genere non \u00e8 pi\u00f9 verificata.\nLa massima corrente teorica che un generatore pu\u00f2 fornire \u00e8 pari a formula_13.\nBatterie.\nLe batterie possono essere approssimativamente schematizzate tramite una sorgente ideale di tensione con in serie una resistenza. La resistenza interna di una batteria dipende dalle sua dimensione, le sue propriet\u00e0 chimiche, l'et\u00e0, la temperatura e la corrente fornita.\nLa misura della resistenza interna di una batteria \u00e8 una misura delle sue condizioni. La resistenza interna dipende dalla temperatura: ad esempio una batteria alcalina nuova E91 AA la resistenza interna diminuisce da 0.9 ohm a -40\u00a0\u00b0C a circa 0.1 ohm a 40\u00a0\u00b0C.\nLa resistenza interna aumenta con l'invecchiamento della batteria, ma per la maggior parte delle batterie va da frazioni di ohm a pochi ohm. Durante l'uso la tensione delle batterie monouso diminuisce fino a un valore cos\u00ec basso che la batteria non pu\u00f2 essere pi\u00f9 utilizzata. In realt\u00e0 la diminuzione di tensione \u00e8 dovuta soprattutto dall'aumento della resistenza interna, oltre che dalla diminuzione della equivalente sorgente di tensione."}
{"id": "3830543", "revid": "1442080", "url": "https://it.wikipedia.org/wiki?curid=3830543", "title": "Japan Open Tennis Championships 1985 - Singolare femminile", "text": "Il singolare femminile del torneo di tennis Japan Open Tennis Championships 1985, facente parte del Virginia Slims World Championship Series 1985, ha avuto come vincitrice Gabriela Sabatini che ha battuto in finale Linda Gates 6-3, 6-4."}
{"id": "3830546", "revid": "1573940", "url": "https://it.wikipedia.org/wiki?curid=3830546", "title": "Protochromys fellowsi", "text": "Protochromys fellowsi () \u00e8 l'unica specie del genere Protochromys (), endemica della Nuova Guinea.\nDescrizione.\nDimensioni.\nRoditore di piccole dimensioni, con lunghezza della testa e del corpo tra 136 e 151\u00a0mm, la lunghezza della coda tra 184 e 207\u00a0mm, la lunghezza del piede tra 29,5 e 31\u00a0mm, la lunghezza delle orecchie tra 19 e 20\u00a0mm e un peso fino a 86\u00a0g.\nCaratteristiche craniche e dentarie.\nIl cranio \u00e8 sottile e allungato, il palato \u00e8 stretto mentre le bolle timpaniche sono molto grandi. L'arcata zigomatica \u00e8 molto sottile. Gli incisivi sono insolitamente bianchi. Il terzo molare superiore \u00e8 relativamente grande.\nSono caratterizzati dalla seguente formula dentaria:\nAspetto.\nLe parti superiori sono marroni brillanti, i fianchi sono pi\u00f9 chiari, mentre le parti ventrali sono grigie con le punte dei peli rossicce. I piedi sono moderatamente allargati, tipici delle specie arboricole. La coda \u00e8 pi\u00f9 lunga della testa e del corpo, \u00e8 rivestita da 12 anelli di scaglie per centimetro, ognuna corredata da un singolo pelo. Le femmine hanno 2 paia di mammelle inguinali.\nBiologia.\nComportamento.\n\u00c8 probabilmente arboricola.\nDistribuzione e habitat.\nQuesta specie \u00e8 endemica della cordigliera centrale della Nuova Guinea.\nVive nelle foreste muschiose tra 1.800 e 2.600 metri di altitudine.\nTassonomia.\nQuesta specie \u00e8 stata per molti anni inclusa nel genere \"Melomys\".\nStato di conservazione.\nLa IUCN Red List, considerato il vasto areale e la popolazione numerosa, classifica \"P.fellowsi\" come specie a rischio minimo (LC)."}
{"id": "3830547", "revid": "633073", "url": "https://it.wikipedia.org/wiki?curid=3830547", "title": "Protochromys", "text": ""}
{"id": "3830548", "revid": "1305772", "url": "https://it.wikipedia.org/wiki?curid=3830548", "title": "Palinuro (goletta)", "text": "Palinuro \u00e8 stata una goletta ad elica della Regia Marina, utilizzata principalmente come nave scuola.\nCaratteristiche.\nProgettata dal colonnello del Genio Navale Bigliati, la nave formava insieme alla capoclasse \"Miseno\" una classe di due unit\u00e0, le prime (ed uniche) golette della Regia Marina con scafo in acciaio. Nonostante la loro classificazione quali golette, le due navi, per via del loro armamento velico \u2013 alberi di trinchetto e maestra a vele quadre \u2013, erano di fatto dei brigantini. Le \"Miseno\" furono le migliori unit\u00e0 di questa tipologia della Regia Marina, in virt\u00f9 delle loro dimensioni e della solidit\u00e0 della loro costruzione in acciaio. Si trattava di buone veliere, con eccellenti caratteristiche nautiche, aventi per\u00f2 un difetto nel ritardo della virata in prua.\nAvendo ormai la vela una funzione secondaria, gli alberi erano piuttosto bassi in rapporto alla grandezza dello scafo, e ci\u00f2 garantiva una maggiore stabilit\u00e0. Essendo poi state concepite come navi scuola ed all'occorrenza come navi coloniali, che avrebbero dovuto trascorrere molto tempo in ambienti estremamente caldi, le due golette avevano locali abbastanza ampi e dotati di una buona aerazione, in modo da garantirne una discreta abitabilit\u00e0 anche nelle aree calde.\nL'apparato motore era semplice ed affidabile, costituito da una singola caldaia a tubi d'acqua, che alimentava una potente macchina alternativa a vapore prodotta dalla ditta genovese Cravero. La macchina del \"Palinuro\" sviluppava una potenza di 423 HP (311\u00a0kW) \u2013 leggermente maggiore rispetto a quella del \"Miseno\" per eguagliarne le prestazioni pur essendo di dimensioni leggermente maggiori (ne conseguiva anche una maggiore scorta di carbone, 95 tonnellate sul \"Palinuro\" ed 85 sul \"Miseno\") \u2013 ed azionava una singola elica, consentendo una velocit\u00e0 massima di 10 nodi ed un'autonomia di 3600 miglia a tale velocit\u00e0. Alle prove in mare, svolte nel 1889, il \"Palinuro\", con un dislocamento medio alle prove di 535 tonnellate, svilupp\u00f2 una potenza di 423 HP (311\u00a0kW), raggiungendo una velocit\u00e0 di 9,9 nodi, con 94 giri dell'elica al minuto.\nL'armamento delle due golette era composto da due cannoni da 120\u00a0mm ed altrettanti cannoncini Hotchkiss da 37\u00a0mm. Originariamente le due navi erano prive di castello di prua, che venne poi aggiunto sotto forma di una copertura che dall'estrema prua giungeva sino all'albero di trinchetto (tali lavori vennero eseguiti nel 1895 sulla \"Miseno\", mentre non \u00e8 nota la data in cui venne modificata il \"Palinuro\"). In concomitanza con tali lavori le due golette furono provviste anche di controvelacci, mentre con nuove modifiche, nel 1905, le navi vennero dotate di doppie gabbie.\nLe principali differenze tra le due navi erano costituite dalle dimensioni, dato che il \"Palinuro\" aveva dislocamento e pescaggio maggiori, oltre ad un apparato motore pi\u00f9 potente. Un'altra differenza era costituita dalla posizione dei parasartie, interni sulla \"Miseno\" ed esterni sul \"Palinuro\".\nStoria.\nCostruito nei cantieri di Castellammare di Stabia tra il 1886 ed il gennaio 1889, il \"Palinuro\" venne inviato nel corso dello stesso anno a Massaua in Eritrea, dove rimase in stazionamento per due anni e venendo impiegato in compiti di esplorazione e contrasto al traffico di schiavi. La nave rientr\u00f2 in patria nell'aprile 1891.\nLa nave venne quindi assegnata alla Scuola Mozzi e Nocchieri, in quanto l'armamento velico a brigantino rispondeva bene alle necessit\u00e0 addestrative di una nave scuola.\n Il \"Palinuro\" venne quindi impiegato in diverse crociere d'istruzione nelle acque del Mar Mediterraneo, spesso insieme al \"Miseno\" ed alla corvetta \"Caracciolo\", spingendosi anche, nelle campagne del 1894, 1895, 1896 e 1898, nell'Oceano Atlantico, sino agli arcipelaghi delle Canarie, delle Azzorre e di Capo Verde, e raggiungendo i porti del Portogallo. Durante la campagna del 1895, il 28 ottobre, la nave giunse a Funchal. Nell'estate 1894, durante una campagna d'istruzione al largo delle coste della Grecia, la goletta fu al comando del tenente di vascello Paolo Thaon di Revel, futuro grande ammiraglio e ministro della Marina. Nel novembre 1904 il \"Palinuro\" giunse a Barcellona durante un'altra campagna d'istruzione. Durante tali crociere la nave fece saltuariamente scalo anche in Tripolitania. Nel maggio 1913 \"Palinuro\" e \"Miseno\", partiti da La Spezia, si recarono in Libia.\nNel gennaio 1914 si verific\u00f2 la diserzione di sei membri dell'equipaggio del \"Palinuro\" mentre questi, insieme alla capoclasse, era ancorata nei pressi di Cannes, due allievi, che non avevano ancora prestato il giuramento militare, chiesero ed ottennero presso il consolato di essere rimpatriati. Il 20 gennaio la goletta giunse ad Algeri. Tra il luglio ed il novembre 1914 le due unit\u00e0 (il \"Palinuro\" era comandata dal tenente di vascello Novaro) lasciarono La Spezia per una nuova campagna d'istruzione, con scali previsti a Barcellona, Porto Maohn, Malta, Tobruch, Tripoli e Messina. Nel settembre 1914, a seguito della riorganizzazione della flotta, \"Palinuro\" e \"Miseno\" vennero assegnati alla Divisione navi scuola del contrammiraglio Cerri, insieme alle vecchie corazzate \"Re Umberto\", \"Sicilia\" e \"Sardegna\", all'incrociatore corazzato \"Carlo Alberto\" ed all'ariete torpediniere \"Liguria\".\nNel corso dei suoi viaggi il \"Palinuro\" ebbe frequentemente modo di assistere navi in difficolt\u00e0, incagliate o con problemi sanitari tra l'equipaggio.\nDurante la prima guerra mondiale l'unit\u00e0 continu\u00f2 ad essere impiegata come nave scuola, per conto dell'Accademia navale.\nPriva di eventi di particolare rilievo, l'attivit\u00e0 della goletta come nave scuola prosegu\u00ec sino al 10 settembre 1920, quando l'unit\u00e0 venne radiata unitamente alla gemella \"Miseno\" e successivamente ceduta a privati per la demolizione."}
{"id": "3830551", "revid": "1442080", "url": "https://it.wikipedia.org/wiki?curid=3830551", "title": "Porsche Tennis Grand Prix 1985 - Singolare", "text": "Il singolare del torneo di tennis Porsche Tennis Grand Prix 1985, facente parte del Virginia Slims World Championship Series 1985, ha avuto come vincitrice Pam Shriver che ha battuto in finale Catarina Lindqvist 6\u20131, 7\u20135."}
{"id": "3830555", "revid": "1442080", "url": "https://it.wikipedia.org/wiki?curid=3830555", "title": "Brighton International 1985 - Singolare", "text": "Il singolare del torneo di tennis Brighton International 1985, facente parte del Virginia Slims World Championship Series 1985, ha avuto come vincitrice Chris Evert-Lloyd che ha battuto in finale Manuela Maleeva 7\u20135, 6\u20133."}
{"id": "3830560", "revid": "1442080", "url": "https://it.wikipedia.org/wiki?curid=3830560", "title": "Open di Zurigo 1985 - Singolare", "text": "Il singolare del torneo di tennis Open di Zurigo 1985, facente parte del Virginia Slims World Championship Series 1985, ha avuto come vincitrice Zina Garrison che ha battuto in finale Hana Mandl\u00edkov\u00e1 6-1, 6-3."}
{"id": "3830562", "revid": "287204", "url": "https://it.wikipedia.org/wiki?curid=3830562", "title": "Amedeo Salerno", "text": "\u00c8 stato il presidente della Partenope Napoli, societ\u00e0 di pallacanestro che sotto la sua guida vinse la Coppa Italia 1968 e la Coppa delle Coppe 1970.\nFu l'ideatore della Serie A2, nata nel 1974. Nel 1969 scrisse il primo Annuario Europeo del Basket. Dal 1993 \u00e8 presidente del CONI provinciale di Napoli.\nNel 2010 \u00e8 stato inserito nell'Italia Basket Hall of Fame in qualit\u00e0 di benemerito."}
{"id": "3830563", "revid": "300067", "url": "https://it.wikipedia.org/wiki?curid=3830563", "title": "Eckerd Tennis Open 1985 - Singolare", "text": "Il singolare del torneo di tennis Eckerd Tennis Open 1985, facente parte del Virginia Slims World Championship Series 1985, ha avuto come vincitrice Stephanie Rehe che ha battuto in finale Gabriela Sabatini 6\u20134, 6\u20137, 7\u20135."}
{"id": "3830567", "revid": "479409", "url": "https://it.wikipedia.org/wiki?curid=3830567", "title": "Locomotiva Gruppo 737", "text": ""}
{"id": "3830571", "revid": "1442080", "url": "https://it.wikipedia.org/wiki?curid=3830571", "title": "Toray Pan Pacific Open 1985 - Singolare", "text": "Il singolare del torneo di tennis Toray Pan Pacific Open 1985, facente parte del Virginia Slims World Championship Series 1985, ha avuto come vincitrice Manuela Maleeva che ha battuto in finale Bonnie Gadusek 7-6(2), 3-6, 7-5."}
{"id": "3830573", "revid": "310175", "url": "https://it.wikipedia.org/wiki?curid=3830573", "title": "Aidan di Lindisfarnen", "text": ""}
{"id": "3830576", "revid": "729019", "url": "https://it.wikipedia.org/wiki?curid=3830576", "title": "Stazione di St Stephen's Green", "text": "La stazione di St Stephen's Green sar\u00e0 una stazione ferroviaria che fornir\u00e0 servizio a Dublino, contea di Dublino, Irlanda. Verr\u00e0 aperta nel 2015 e la linea che vi passer\u00e0 sar\u00e0 la linea 2 della Dublin Area Rapid Transit. Sar\u00e0 una stazione facente parte del progetto DART Underground e metropolitana di Dublino. Le stazioni della ferrovia e della metropolitana saranno collegata ad quella della Luas gi\u00e0 esistente.\nServizi.\nLuas.\nAl momento c'\u00e8 solo la stazione della Luas, come capolinea settentrionale della Green Line (Luas), collocata sul lato occidentale del parco di St Stephen's Green. Questa fermata \u00e8 la pi\u00f9 vicina in assoluto, della Green Line, alla Red Line. Sono in corso i lavori, che dovrebbero terminare nel 2012, per estendere la linea verde in modo che si congiunga direttamente alla rossa. Il punto di congiungimento sar\u00e0 l'incrocio tra O'Connell Street e Abbey Street.\nMetropolitana.\nLa fermata della metropolitana si trover\u00e0 lungo la linea che collegher\u00e0 il parco a Belinstown. Il progetto prevede anche la realizzazione di un ampio tunnel sotterraneo che consenta di accedere alla stazione anche dal lato opposto del parco rispetto ad essa. I lavori dovrebbero concludersi nel 2013.\nDART.\nIl progetto del DART Underground prevede anche la realizzazione di una stazione sotterranea per la DART nel lato settentrionale del parco. Il lavoro sarebbe anche importante a livello strategico perch\u00e9 unirebbe in un punto unico ferrovia, tram e metropolitana. La stazione dovrebbe venire aperta nel 2015."}
{"id": "3830578", "revid": "314905", "url": "https://it.wikipedia.org/wiki?curid=3830578", "title": "Aidano di Lindisfarnen", "text": ""}
{"id": "3830586", "revid": "123612726", "url": "https://it.wikipedia.org/wiki?curid=3830586", "title": "Tyler Blackburn", "text": "\u00c8 noto per il ruolo di Caleb Rivers nella serie televisiva \"Pretty Little Liars\".\nBiografia.\nTyler Blackburn, primo di cinque figli, di origini inglesi, gallesi, ceche, svedesi e native americane, ha iniziato la sua carriera nel 2005 apparendo nella serie televisiva \"Unfabulous\", su Nickelodeon. Nello stesso anno, ha fatto un cameo nel film \"Next of Kin\". Negli anni seguenti ha partecipato a varie serie televisive, quali \"Cold Case\", \"Rockville CA\", \"Il tempo della nostra vita\" e \"Gigantic\". Nel 2010 ha partecipato al film indipendente \"Peach Plum Pear\".\n\u00c8 meglio noto al pubblico per il suo ricorrente ruolo di Caleb Rivers in \"Pretty Little Liars . \"Per la sua partecipazione nella webserie \"Wendy\", un progetto sviluppato dalla Alloy Entertainment e da Macy's, ha avuto l'occasione di registrare un singolo, \"Save Me\", uscito il 15 agosto 2011. Da qui, torner\u00e0 pi\u00f9 volte in sala d'incisione; nel 2012, in particolare, registra un duetto con la cantante Anabel Englund, \"Hard to Forget\". Altri due suoi singoli,\" Find a Way\" e\" It All Comes Down to You\", vengono usati come colonna sonora in alcuni episodi di \"Pretty Little Liars\". \"Find a Way\" \u00e8 anche una delle soundtrack del pilot della serie TV \"The Fosters.\"\nNel 2013 ottiene una parte da protagonista in \"Ravenswood\", spinoff di \"Pretty Little Liars\", telefilm al quale perci\u00f2 d\u00e0 l'addio. \"Ravenswood' \"viene per\u00f2 cancellato dopo una sola stagione e Blackburn ritorna cos\u00ec nel cast fisso di \"Pretty Little Liars \"dal 2014, riapparendo in occasione del centesimo episodio della serie.\nNell'ottobre 2014, viene reso noto che far\u00e0 parte del cast del film \"Love Is All You Need?\", uscito nell'aprile 2016, dove ha recitato al fianco di Briana Evigan ed Emily Osment.\nDal 2019 interpreta il soldato Alex Manes in \"Roswell, New Mexico\", reboot della celebre serie \"Roswell\".\nVita privata.\nBlackburn ha una cicatrice lunga 10 centimetri sulla spalla sinistra a causa dell'asportazione di un tumore osseo benigno, subita quando l'attore aveva 10 anni.\nIl 19 aprile 2019, in un'intervista pubblicata dal magazine \"The Advocate\", ha dichiarato la sua bisessualit\u00e0.\n\u00c8 molto amico della sua collega di Pretty Little Liars Ashley Benson."}
{"id": "3830588", "revid": "1573940", "url": "https://it.wikipedia.org/wiki?curid=3830588", "title": "Stochomys longicaudatus", "text": "Stochomys longicaudatus () \u00e8 l'unica specie del genere Stochomys (), diffusa nell'Africa centrale.\nDescrizione.\nDimensioni.\nRoditore di piccole dimensioni, con lunghezza della testa e del corpo tra 132 e 155\u00a0mm, la lunghezza della coda tra 191 e 230\u00a0mm, la lunghezza del piede tra 27 e 34\u00a0mm, la lunghezza delle orecchie tra 17 e 23\u00a0mm e un peso fino a 102\u00a0g.\nCaratteristiche craniche e dentarie.\nIl cranio \u00e8 grande e robusto e presenta le creste sopra-orbitali ben sviluppate. Gli incisivi superiori sono spessi ed opistodonti, ovvero con le cuspidi rivolte verso l'interno della bocca. I molari presentano cuspidi parzialmente laminate.\nSono caratterizzati dalla seguente formula dentaria:\nAspetto.\nLa pelliccia \u00e8 lunga e ispida. Dei lunghi peli neri fuoriescono dal sotto-pelliccia, in maniera tale da sembrare delle freccette conficcate in un bersaglio, da cui il nome comune inglese di \"target rat\", ovvero \"ratto bersaglio\". Il colore delle parti superiori \u00e8 bruno-rossiccio, pi\u00f9 grigio sui fianchi, mentre le parti ventrali sono grigio-biancastre. La testa \u00e8 grande e larga, gli occhi sono grandi, le vibrisse sono lunghe. Le orecchie sono grandi, rotonde, grigie scure e cosparse di pochi peli corti. Il pollice \u00e8 notevolmente ridotto ed \u00e8 munito di un'unghia appiattita. La coda \u00e8 pi\u00f9 lunga della testa e del corpo, \u00e8 uniformemente grigio scura ed \u00e8 ricoperta di pochi piccoli peli e di scaglie minute. Le femmine hanno un paio di mammelle pettorali e 2 paia inguinali.\nBiologia.\nComportamento.\n\u00c8 una specie notturna e terricola o parzialmente arboricola. Individui in cattivit\u00e0 costruiscono nidi sferici con steli intrecciati.\nAlimentazione.\nSi nutre di frutta, di varie parti di vegetali ed occasionalmente di insetti.\nRiproduzione.\nSi riproduce durante tutto l'anno. Danno alla luce 1-4 piccoli alla volta.\nDistribuzione e habitat.\nQuesta specie \u00e8 diffusa nell'Africa centrale.\nVive nelle foreste pluviali primarie e secondarie di pianura e nelle aree paludose e densamente ricoperte di vegetazione. \u00c8 stata osservata anche nelle piantagioni di Palme da olio e di Banane.\nStato di conservazione.\nLa IUCN Red List, considerato il vasto areale e la popolazione numerosa, classifica \"S.longicaudatus\" come specie a rischio minimo (LC).\nTassonomia.\nSono state riconosciute due sottospecie:\nQuesto genere \u00e8 considerato da diversi autori un sottogenere di \"Aethomys\"."}
{"id": "3830589", "revid": "633073", "url": "https://it.wikipedia.org/wiki?curid=3830589", "title": "Stochomys", "text": ""}
{"id": "3830590", "revid": "1442080", "url": "https://it.wikipedia.org/wiki?curid=3830590", "title": "Virginia Slims of Nashville 1984 - Singolare", "text": "Il singolare del torneo di tennis Virginia Slims of Nashville 1984, facente parte del Virginia Slims World Championship Series 1984, ha avuto come vincitrice Jenny Klitch che ha battuto in finale Pam Teeguarden 6\u20132, 6\u20131."}
{"id": "3830594", "revid": "1442080", "url": "https://it.wikipedia.org/wiki?curid=3830594", "title": "Virginia Slims of Washington 1984 - Singolare", "text": "Il singolare del torneo di tennis Virginia Slims of Washington 1984, facente parte del Virginia Slims World Championship Series 1984, ha avuto come vincitrice Hana Mandl\u00edkov\u00e1 che ha battuto in finale Zina Garrison 6-1, 6-1."}
{"id": "3830599", "revid": "110157", "url": "https://it.wikipedia.org/wiki?curid=3830599", "title": "Star\u00e1 Lys\u00e1", "text": "Star\u00e1 Lys\u00e1 \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830600", "revid": "287204", "url": "https://it.wikipedia.org/wiki?curid=3830600", "title": "Stara Lysa", "text": ""}
{"id": "3830605", "revid": "1915706", "url": "https://it.wikipedia.org/wiki?curid=3830605", "title": "Anidride mellitica", "text": "L'anidride mellitica \u00e8 l'anidride dell'acido mellitico. \u00c8 un solido bianco sublimable, a quanto pare ottenuto da Liebig e W\u00f6hler nel 1830 nel loro studio della mellite. \nLa sostanza \u00e8 stata propriamente caratterizzata nel 1913 da H. Meyer e K. Steiner.\nConserva il carattere aromatico dell'anello benzenico."}
{"id": "3830609", "revid": "287204", "url": "https://it.wikipedia.org/wiki?curid=3830609", "title": "Star\u00fd Vestec", "text": "Star\u00fd Vestec \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830610", "revid": "287204", "url": "https://it.wikipedia.org/wiki?curid=3830610", "title": "Stary Vestec", "text": ""}
{"id": "3830611", "revid": "1782831", "url": "https://it.wikipedia.org/wiki?curid=3830611", "title": "ITF Women's Circuit ottobre-dicembre 2011", "text": "L'ITF Women's Circuit 2011 \u00e8 stata una serie di tornei gestita dall'organo internazionale del tennis, l'ITF. Lo scopo di questi tornei \u00e8 quello di permettere, in particolare alle giovani tenniste, di migliorare la loro classifica per giocare in tornei pi\u00f9 importanti. L'ITF Women's Circuit comprende tornei che hanno montepremi che vanno dai 10.000 ai 100.000 dollari."}
{"id": "3830615", "revid": "205250", "url": "https://it.wikipedia.org/wiki?curid=3830615", "title": "Onofrio Galeota", "text": "Biografia.\nNacque a Napoli nel 1732, da una famiglia che probabilmente non aveva nulla a che far con l'illustre casata dei Galeota. Dal 1779 al 1798 scrisse una serie di opuscoli; per dare un'idea della loro qualit\u00e0, trascriviamo l'intestazione di uno di essi:\nOpuscolo contro i Pescivendoli.\nOpera appoggiata sotto il titolo dell'educazione medicinale per affrenare gl'iniqui porci mali costumi. La broglia e latrocinio dei primi ladri, porci, scostumati dei Pescivendoli, che svergognano la citt\u00e0 di Napoli, che gli forastieri si scandalizzano e dicono che noi Cittadini dovemo mettere l'assisa secondo com'\u00e8 il pesce, e il Pescivendolo non lo vogliono sentire, e vogliono vendere a gusto loro, e maltrattano i loro prossimi cittadini con loro opere bestialmente appoggiate sopra queste due legge di Natura, iure defentio est Naturae, quod tibi non vis alteri ne feceris, error.\n. Un lettore fin\u00ec per esclamare: \"Grazie', scinn'a salera\", che in italiano sarebbe come dire: \"Graziella, portami la saliera\". Per un breve periodo, a Napoli fu di moda comporre opuscoli nello stile del Galeota; alcuni di questi sono attribuiti persino all'abate Galiani.\nEbbe l'ardire di presentarsi all'Accademia reale, dove gli fu detto (\u00e8 lui stesso a raccontarcelo): \"Non te pigli scuorno, vieni persino qua a dire che voi essere accademico, noi non ammettiamo ciucci all'accademia\".\nVerso i sessant'anni si spos\u00f2, con una donna analfabeta e senza dote. Fu coinvolto nella repressione che segu\u00ec alla rivoluzione del 1799, tant'\u00e8 vero che Vincenzo Cuoco, nella prima edizione del suo Saggio Storico sulla Rivoluzione Napoletana, ebbe a scrivere: \"Fu arrestato Onofrio Galeota. Chi \u00e8 questo Galeota? \u00c8 un pazzo, il quale non \u00e8 ai mattarelli perch\u00e9 la sua pazzia, invece di disgustare, diverte.\""}
{"id": "3830618", "revid": "19580", "url": "https://it.wikipedia.org/wiki?curid=3830618", "title": "Tauno Johannes Kukkam\u00e4ki", "text": ""}
{"id": "3830619", "revid": "715388", "url": "https://it.wikipedia.org/wiki?curid=3830619", "title": "Jeremy Bates", "text": "Carriera.\nOttenne il suo best ranking in singolare il 17 aprile 1995 con la 54\u00aa posizione mentre nel doppio divenne il 4 marzo 1991, il 25\u00ba del ranking ATP.\nVince il suo primo e unico torneo ATP in singolare nel 1994 a Seul superando il tedesco J\u00f6rn Renzenbrink in tre set.\nIn doppio, in carriera, ottiene la vittoria finale in tre tornei ATP raggiungendo la finale in altri otto casi. Ha raggiunto, inoltre, la finale dell'Australian Open nel 1988 in coppia con lo svedese Peter Lundgren; in quell'occasione furono superati dagli statunitensi Rick Leach e Jim Pugh in tre set.\nIn coppia con la connazionale Jo Durie vinse il doppio misto nel Torneo di Wimbledon del 1987 e nell'Australian Open del 1991 superando rispettivamente la coppia australiana composta da Nicole Bradtke e Darren Cahill e la coppia statunitense composta da Robin White e Scott Davis.\nHa fatto parte della squadra britannica di Coppa Davis dal 1985 al 1994 con un bilancio finale di 27 vittorie e 24 sconfitte."}
{"id": "3830621", "revid": "767487", "url": "https://it.wikipedia.org/wiki?curid=3830621", "title": "Straky", "text": "Straky \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830623", "revid": "74173", "url": "https://it.wikipedia.org/wiki?curid=3830623", "title": "Teoremi di Fredholm", "text": "In matematica, i teoremi di Fredholm sono un insieme di risultati dovuti a Ivar Fredholm nell'ambito della teoria di Fredholm delle equazioni integrali. \nSi tratta di teoremi strettamente correlati che possono essere esposti nell'ambito delle equazioni integrali, dell'algebra lineare o dell'operatore di Fredholm su spazi di Banach. Tra i vari teoremi vi \u00e8 anche l'alternativa di Fredholm.\nAlgebra lineare.\nSia formula_1 una matrice, allora il complemento ortogonale dello spazio generato dai vettori riga \u00e8 il nucleo della matrice:\nIn modo simile, il complemento ortogonale dello spazio generato dai vettori colonna \u00e8 il nucleo della matrice aggiunta:\nEquazioni integrali.\nSia formula_4 il nucleo di una trasformata integrale e si considerino le equazioni:\ndove formula_6 denota il complesso coniugato del numero complesso formula_7, e similmente per formula_8. \nAllora per ogni valore fissato di formula_7 le equazioni hanno o la soluzione banale formula_10 oppure hanno lo stesso numero di soluzioni linearmente indipendenti formula_11, formula_12.\nUna condizione sufficiente a garantire la validit\u00e0 del teorema \u00e8 che formula_4 sia a quadrato sommabile sul rettangolo formula_14, dove \"a\" e \"b\" possono assumere valore illimitato.\nIl teorema pu\u00f2 essere esteso a spazi in pi\u00f9 dimensioni, come ad esempio le superfici di Riemann.\nEsistenza delle soluzioni.\nUno dei teoremi di Fredholm riguarda l'esistenza delle soluzioni dell'equazione di Fredholm:\nLe soluzioni esistono se e solo se la funzione formula_16 \u00e8 ortogonale all'insieme completo delle soluzioni formula_17 della corrispondente equazione aggiunta:\ndove formula_19 \u00e8 il complesso coniugato di formula_20, e la precedente relazione \u00e8 uno degli insiemi di soluzioni per:\nUna condizione sufficiente a garantire la validit\u00e0 del teorema \u00e8 che formula_4 sia a quadrato sommabile sul rettangolo formula_14.\nTeorema analitico di Fredholm.\nSia formula_24 un sottoinsieme aperto e connesso di formula_25, sia formula_26 una funzione analitica definita su formula_24 a valori nello spazio degli operatori limitati su uno spazio di Hilbert e sia formula_26 compatta per ogni formula_29. Il teorema analitico di Fredholm afferma che o formula_30 non esiste per alcun formula_29, oppure formula_30 esiste per ogni formula_33 in formula_34, dove formula_35 \u00e8 un sottoinsieme discreto contenuto in formula_24, ovvero tale che non ha punti limite in tale insieme. In tal caso l'operatore formula_30 \u00e8 mereomorfo di formula_24 e analitico in \"D\\S\". Inoltre, i residui ai poli sono operatori dal rango finito, e se formula_39 allora formula_40 ha una soluzione non nulla nello spazio di Hilbert.\nL'alternativa di Fredholm.\nL'alternativa di Fredholm \u00e8 un importante corollario del teorema analitico di Fredholm che afferma che se formula_41 \u00e8 un operatore compatto su uno spazio di Hilbert allora o formula_30 esiste oppure formula_43 ha una soluzione."}
{"id": "3830626", "revid": "110157", "url": "https://it.wikipedia.org/wiki?curid=3830626", "title": "Stratov", "text": "Stratov \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830628", "revid": "825935", "url": "https://it.wikipedia.org/wiki?curid=3830628", "title": "Fiat 806", "text": "La Fiat 806 Spinto Corsa, a volte anche descritta come Fiat 806 Grand Prix o Fiat 806/406, era una vettura da competizione realizzata dalla casa torinese nel 1927, che rappresent\u00f2 la prima monoposto da Grand Prix mai costruita. Per la Fiat fu anche l'ultima.\nIl contesto.\nNel 1923 l'abilit\u00e0 persuasoria di Enzo Ferrari, all'epoca pilota e \"factotum\" dell'Alfa Corse, aveva strappato Vittorio Jano e il suo \"entourage\" tecnico alla Fiat, per portarlo all'Alfa Romeo. Dopo la sonora sconfitta al Gran Premio di Lione del 1924, sentendosi tradito, Giovanni Agnelli prese una delle sue decisioni d'impeto: ritir\u00f2 la squadra corse Fiat dai Gran Premi e sospese la costruzione della nuova vettura da \"Grand Prix\", progettata dai giovani ingegneri Tranquillo Zerbi e Alberto Massimino.\nLa scelta aveva per\u00f2 favorito l'Alfa Romeo che, in assenza della rivale, inizi\u00f2 a collezionare una serie di importanti vittorie sportive che ne incentivarono le vendite a discapito della Fiat.\nDecisa a rompere la supremazia dell'Alfa Romeo P2, nel 1927 la dirigenza Fiat diede ordine al Reparto costruzioni speciali di mettere in cantiere una vettura in grado di compiere tale impresa, dimostrando la mantenuta competitivit\u00e0 della casa torinese.\nPeraltro, il nuovo regolamento internazionale della Formula Grand Prix aveva diminuito la cilindrata massima da 2.000 a 1.500 cm\u00b3 e l'ultima versione del precedente modello \"805\" era ormai giunto alla massima evoluzione possibile. Era quindi necessario realizzare una vettura completamente nuova. Zerbi e Massimino rispolverarono un precedente progetto, probabilmente realizzato da Giulio Cesare Cappa, modernizzandolo con numerose modifiche.\nLa tecnica.\nSia il motore che il telaio vennero pensati per superare, in originalit\u00e0 e rendimento, i limiti stabiliti dalla tecnica dell'epoca.\nPer il propulsore furono ideati due semiblocchi da sei cilindri in linea da accoppiare, per formare un motore a dodici cilindri con disposizione a U. La distribuzione era a due valvole in testa, comandata dai tre alberi a camme soprastanti e la sovralimentazione era fornita da un compressore tipo Roots.\nLa parte pi\u00f9 innovativa, per\u00f2, era nel telaio e nella carrozzeria. Allo scopo di abbassare il baricentro i due tecnici pensarono di sistemare il gruppo motore-cambio non pi\u00f9 appoggiato ai due longheroni portanti del telaio, ma inserito tra questi, anche conferendo una maggiore rigidit\u00e0 torsionale. La soluzione comport\u00f2 una minore distanza tra i longheroni che non consentiva uno spazio sufficiente per il tradizionale abitacolo a due posti, n\u00e9 per separare l'abitacolo dal vano motore con il classico cruscotto. Tuttavia, la migliorata affidabilit\u00e0 dei propulsori aveva ormai reso superflua la presenza del copilota-meccanico, almeno per quanto riguardava le gare di breve durata, e venne deciso di eliminare il sedile a fianco del pilota, cos\u00ec creando la prima monoposto da Gran Premio nella storia dell'automobilismo. Quanto alla contiguit\u00e0 tra l'abitacolo pilota e il vano motore, si provvide a dotare il volante di paratia concentrica in tela, fissata al piantone dello sterzo, che proteggeva il viso del pilota dagli schizzi d'olio fuoriuscenti da motore. \nIn tutto furono costruiti 4 motori a dodici cilindri \"Tipo 406\" e un solo telaio \"Tipo 806\".\nLa vettura.\nRispetto alle specifiche tecniche dell'epoca, la Fiat 806 si fece subito notare per l'altezza dal suolo e la sezione frontale assai ridotte. La casa dichiarava una potenza di 187 CV a 8.500 giri/min e una velocit\u00e0 di circa 240 km/h, con un consumo medio di circa 35 litri ogni 100\u00a0km.\nDotata di cambio a 4 marce e retromarcia, vantava sospensioni ad assale rigido con ammortizzatori a frizione e freni a tamburo sulle quattro ruote comandati meccanicamente e assistiti da servofreno.\nImpreziosita da tante novit\u00e0 tecniche e con un motore di esuberante potenza specifica, la \"806\" rivel\u00f2 subito al collaudatore Carlo Salamano, la difficolt\u00e0 di messa a punto e la fragilit\u00e0 del propulsore agli sforzi prolungati. Senza contare l'inadeguatezza della componentistica di allora, rispetto alle prestazioni. Venne cos\u00ec deciso di limitare la potenza di esercizio a 160 CV.\nPer questi motivi si decise di iscrivere la vettura al Gran Premio di Milano, sulla distanza di 50\u00a0km, e non al Gran Premio d'Europa, sulla distanza di 500\u00a0km. Entrambe le gare si disputavano, consecutivamente, il 4 settembre 1927 sul Circuito di Monza.\nIl rinnovarsi della sfida al vertice tra I FIAT e Alfa Romeo port\u00f2 sul circuito una folla strabocchevole, nonostante la giornata di pioggia fitta e insistente. Oltre al rientro in Patria di Pietro Bordino - tornato per l'occasione dagli USA, dove si era trasferito dopo il ritiro della Fiat dalle corse - contribuiva a richiamare la folla anche la presenza al Gran Premio di Milano di acclamati assi del volante come Giuseppe Campari, Aymo Maggi, Emilio Materassi e Tazio Nuvolari.\nLe condizioni della pista, dovute alla pioggia erano particolarmente sfavorevoli alla Fiat 806 e al suo motore super-frazionato che certo non poteva eccellere in elasticit\u00e0 e dolcezza di erogazione. Tuttavia, grazie alla superiore stabilit\u00e0 del nuovo telaio, Bordino vinse le batterie eliminatorie, assicurandosi per la finale quella che oggi verrebbe definita la \"pole position\" e conquist\u00f2 la vittoria, davanti all'Alfa Romeo P2 di Campari e alla Bugatti T35 di Maggi, infliggendo un distacco di oltre un minuto al secondo classificato e cogliendo anche il giro pi\u00f9 veloce dell'intera giornata motoristica, alla media di 155,410\u00a0km/h.\nL'ordine di rottamazione.\nDopo questa prova di competitivit\u00e0, tutto faceva ben sperare per la stagione sportiva del 1928, ma la Fiat consider\u00f2 conclusa l'esperienza dimostrativa e annunci\u00f2 nuovamente in suo ritiro della Formula Grand Prix che, quella volta, fu definitivo.\nL'ordine di distruzione del prototipo e del materiale a corredo giunse direttamente dal senatore Agnelli. La Fiat 806 e i motori di scorta furono smembrati per recuperare le parti riutilizzabili e il resto fin\u00ec sotto la pressa, destinato alla fonderia. A documentare la progenitrice delle moderne monoposto da Formula 1, rimangono solo poche fotografie."}
{"id": "3830629", "revid": "310175", "url": "https://it.wikipedia.org/wiki?curid=3830629", "title": "Balls out", "text": ""}
{"id": "3830635", "revid": "110157", "url": "https://it.wikipedia.org/wiki?curid=3830635", "title": "T\u0159ebestovice", "text": "T\u0159ebestovice \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830636", "revid": "287204", "url": "https://it.wikipedia.org/wiki?curid=3830636", "title": "Trebestovice", "text": ""}
{"id": "3830641", "revid": "729019", "url": "https://it.wikipedia.org/wiki?curid=3830641", "title": "Isola di \u0160alaurov", "text": "L'isola di \u0160alaurov (in russo: \u043e\u0441\u0442\u0440\u043e\u0432 \u0428\u0430\u043b\u0430\u0443\u0440\u043e\u0432\u0430; in lingua ciukcia: \"Ajnautkon\" che significa \"luogo della chiamata\") \u00e8 una piccola isola al confine tra il mare della Siberia orientale e il mare dei Ciukci, Russia.\nAmministrativamente l'isola appartiene al \u010caunskij rajon del Circondario autonomo della \u010cukotka.\nL'isola ha preso il nome dall'esploratore polare russo Nikita \u0160alaurov.\nGeografia.\nL'isola si trova a 800\u00a0m a nord di capo Kibera e a una distanza di 100km a est di Pevek. Ha una lunghezza di 800\u00a0m e un'altezza di 90\u00a0m."}
{"id": "3830645", "revid": "767487", "url": "https://it.wikipedia.org/wiki?curid=3830645", "title": "\u00damyslovice", "text": "\u00damyslovice \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830656", "revid": "287204", "url": "https://it.wikipedia.org/wiki?curid=3830656", "title": "Umyslovice", "text": ""}
{"id": "3830665", "revid": "110157", "url": "https://it.wikipedia.org/wiki?curid=3830665", "title": "Velenice (Boemia centrale)", "text": "Velenice \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830667", "revid": "767487", "url": "https://it.wikipedia.org/wiki?curid=3830667", "title": "Donne e diamanti", "text": "Donne e diamanti (\"The Dolly Sisters\") \u00e8 un film del 1945 diretto da Irving Cummings.\n\u00c8 l'esordio sullo schermo di Cathy Downs.\nTrama.\nNegli anni venti, le due sorelle Jenny e Rosie diventano star delle Ziegfeld Follies con il nome di Dolly Sisters. Jenny, sposata con Harry Fox, un ballerino noto per aver dato il suo nome al foxtrot, ama il marito ma il loro matrimonio va comunque a rotoli. Dopo un incidente stradale, per\u00f2, i due si riconcilieranno.\nProduzione.\nIl film fu prodotto dalla Twentieth Century Fox Film Corporation con un budget stimato di 2.510.000 dollari. Venne girato negli studi della Fox, Stage 4, 20th Century Fox Studios - 10201 Pico Blvd., Century City, Los Angeles.\nDistribuzione.\nDistribuito dalla Twentieth Century Fox Film Corporation, il film venne presentato in prima a Chicago il 5 ottobre; usc\u00ec poi a New York il 14 novembre 1945 con il titolo originale \"The Dolly Sisters\". Negli Stati Uniti incass\u00f2 3.952.000 dollari."}
{"id": "3830673", "revid": "110157", "url": "https://it.wikipedia.org/wiki?curid=3830673", "title": "Velenka", "text": "Velenka \u00e8 un comune della Repubblica Ceca facente parte del distretto di Nymburk, in Boemia Centrale. \n\u00c8 situato nei pressi del fiume Labe. Il nome del villaggio \u00e8 stato registrato per la prima volta nel 1352. L'edificio pi\u00f9 importante del villaggio \u00e8 la chiesa disegnata da Kilian Ignaz Dientzenhofer nel 1733."}
{"id": "3830683", "revid": "287204", "url": "https://it.wikipedia.org/wiki?curid=3830683", "title": "Vestec (Nymburk)", "text": "Vestec \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830688", "revid": "110157", "url": "https://it.wikipedia.org/wiki?curid=3830688", "title": "Tutti santi me compreso", "text": "Tutti santi me compreso \u00e8 un libro di Luciano De Crescenzo pubblicato dalla Mondadori nel 2011.\nNella prefazione del libro l'autore ironizza sul fatto d'aver scelto solo alcuni santi e che altri potrebbero offendersi ed ipotizza il fatto che anche lui potrebbe essere nominato santo, infatti, dice lo scrittore \"Di certo avr\u00f2 raccontato delle bugie ma sempre, lo giuro, a fin di bene\".\nL'autore dopo aver scherzato coi filosofi adesso scherza anche con i suoi santi preferiti illustrandone anche come scrive lui \"Vita, morte e miracoli\"."}
{"id": "3830692", "revid": "154893", "url": "https://it.wikipedia.org/wiki?curid=3830692", "title": "Zamia cycadifolia", "text": ""}
{"id": "3830693", "revid": "154893", "url": "https://it.wikipedia.org/wiki?curid=3830693", "title": "Encephalartos eximius", "text": ""}
{"id": "3830694", "revid": "154893", "url": "https://it.wikipedia.org/wiki?curid=3830694", "title": "Encephalartos verrucosus", "text": ""}
{"id": "3830695", "revid": "154893", "url": "https://it.wikipedia.org/wiki?curid=3830695", "title": "Encephalartos graniticolus", "text": ""}
{"id": "3830701", "revid": "767487", "url": "https://it.wikipedia.org/wiki?curid=3830701", "title": "Vlkov pod O\u0161kobrhem", "text": "Vlkov pod O\u0161kobrhem \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830703", "revid": "287204", "url": "https://it.wikipedia.org/wiki?curid=3830703", "title": "Vlkov pod Oskobrhem", "text": ""}
{"id": "3830705", "revid": "30610", "url": "https://it.wikipedia.org/wiki?curid=3830705", "title": "Gianni Sommariva", "text": "Biografia.\nGianni Sommariva, fratello di Agostino Sommariva, da buon ligure \u00e8 in barca fin da giovanissimo ed ottiene i primi successi nei 420. Vince infatti nel 1980 il titolo italiano e successivamente \u00e8 secondo ai campionati europei. Si conferma ancora campione d'Italia nel 1982 ed \u00e8 ancora secondo nel campionato d'Europa.\nPassa agli FD ed \u00e8 riserva olimpica a Los Angeles '84. L'anno successivo vince il titolo italiano classe Fireball. Nell'86 sugli FD \u00e8 terzo agli Europei in Jugoslavia. Vince il titolo italiano di questa classe nell'87 ed \u00e8 secondo alle selezioni olimpiche di Seul. Nel '90 a Newport negli Usa \u00e8 quarto al Mondiale e l'anno dopo, vince prima a Ravenna il titolo italiano, poi \u00e8 quinto alla regata preolimpica di Barcellona.\nAncora secondo l'anno dopo alla selezione per i Giochi di Spagna, vince nel '96 il Giro d'Italia a vela su \"Cesse Provincia di Savona\".\nNel '97 due secondi posti, al Giro d'Italia ed agli assoluti J24. Nel '98 conquista in successione due Mondiali, prima quello Mumm 30 negli Stati Uniti a Hiltonhead, successivamente quello J22 a Genova.\nNel '99 vince il mondiale J24 a Torbole e nel 2000 \u00e8 secondo al mondiale ISAF J22 in Dubai. Nel 2002 vince il mondiale ISAF \"Classe 380\" ed il titolo italiano Beneteau 25 a Ravenna, ripetendosi a Palermo nel 2003.\n\u00c8 proprietario assieme al fratello di una nota azienda che produce olio Ligure ad Albenga."}
{"id": "3830706", "revid": "1776051", "url": "https://it.wikipedia.org/wiki?curid=3830706", "title": "Masochist", "text": "Masochist \u00e8 il primo album del gruppo statunitense deathcore Elysia, uscito il 25 giugno 2006.\nOriginariamente era previsto per essere pubblicato su This City Is Burning Records, ma a causa di problemi il gruppo \u00e8 stato costretto a pubblicarlo indipendentemente. Piani per una ri-registrazione con la Tribunal Records sono falliti a causa dell'abbandono del batterista, Joey Rommel, appena prima di entrare in studio.\n\u00c8 stato in seguito ripubblicato nel 2008 dalla Ferret Records."}
{"id": "3830709", "revid": "124123", "url": "https://it.wikipedia.org/wiki?curid=3830709", "title": "Clinton Bennett", "text": "Partecipa attivamente ai contatti fra diverse religioni, studiando in particolare l'Islam e i suoi contatti con le religioni non musulmane. Nominato ministro dei Battisti, \u00e8 stato missionario in Bangladesh prima di diventare vice direttore per le relazioni interreligiose al British Council of Churches, prendendo il posto di Kenneth Cracknell. Bennett ha anche preso parte alle attivit\u00e0 di dialogo del Consiglio ecumenico delle Chiese. Laureatosi nelle Universit\u00e0 di Manchester, Birmingham e Oxford, ricopre diversi incarichi tra il Regno Unito e l'America, dove vive adesso. Attualmente scrive per diverse pubblicazioni e insegna a New York all'Universit\u00e0 di New Paltz e al Marist College. \u00c8 membro della Royal Asiatic Society, della Royal Anthropological Institute e del Commitee for the Scientific Examination of Religion. Ha scritto e redatto libri, articoli di giornale e voci enciclopediche. \nBiografia.\nBennett nacque a Tettenhall, un quartiere di Wolverhampton, nello Staffordshire, Inghilterra. Nel 1966 migr\u00f2 in Australia con i suoi genitori, Howard Bennett (1922-1997) e Joan Bennett (1922-2007) e i suoi due fratelli. Complet\u00f2 gli ultimi anni di scuola elementare in Australia e successivamente frequent\u00f2 la scuola superiore di Maclean, nel Nuovo Galles del Sud. Prese parte a svariate competizioni tra scuole, fu membro del Radio Club, venne eletto studente modello e venne scelto per rappresentare la sua classe nello Student Representative Council. Vinse diversi premi per le sue capacit\u00e0 recitative e per i suoi interessi storici. Dopo aver ottenuto il diploma, lavor\u00f2 a Sydney come impiegato nel servizio civile. Inizialmente anglicano, Bennett fu battezzato nel 1969, diventando membro del Lower Clarence Baptist Church. \nBennett ritorn\u00f2 in Inghilterra, ottenendo una laurea in Teologia all'Universit\u00e0 di Manchester, dove svilupp\u00f2 il suo interesse verso le religioni di tutto il mondo, concentrandosi inizialmente sulle religioni indiane. Nel 1978 venne nominato ministro presso la Baptist Union of Great Britain. Nel luglio del 1979, Bennett ottenne un riconoscimento dall'Universit\u00e0 di Birmingham grazie ai suoi studi sull'Islam. Successivamente si trasfer\u00ec in Bangladesh, dove rimase fino al 1982.\nPubblicazioni.\n\"Victorian Images of Islam\".\nScritto nel 1992, \"Victorian Images of Islam\" mostr\u00f2 come gli approcci alla religione islamica per mano dei primi studiosi fossero determinate pi\u00f9 da preconcetti che da constatazioni vere e proprie. Bennett analizza i lavori di alcuni studiosi, categorizzandoli in \"Conciliatory approach\" e \"Confrontational approach\", presentando tre studiosi per ogni categoria. Tali studiosi erano Charles Forster, Frederick Denison Maurice e Reginald Bosworth Smith per il primo gruppo, e William Muir, William St. Clair Tisdall, e John Drew Bate per il secondo. Gli appartenenti al \"Conciliatory approach\" erano quegli \"scrittori occidentali che misero in discussione il diffuso atteggiamento di superiorit\u00e0 culturale e religiosa che porta a sminuire tutto ci\u00f2 che non sia europeo\". Gli appartenenti al \"Confrontational\", invece, continuarono la tradizionale polemica anti musulmana."}
{"id": "3830712", "revid": "110157", "url": "https://it.wikipedia.org/wiki?curid=3830712", "title": "Vrbice (Boemia centrale)", "text": "Vrbice \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830723", "revid": "154893", "url": "https://it.wikipedia.org/wiki?curid=3830723", "title": "Encephalartos eugene-maraissii", "text": ""}
{"id": "3830724", "revid": "154893", "url": "https://it.wikipedia.org/wiki?curid=3830724", "title": "Encephalartos venetus", "text": ""}
{"id": "3830726", "revid": "1318658", "url": "https://it.wikipedia.org/wiki?curid=3830726", "title": "Agostino Sommariva", "text": "Biografia.\nAgostino Sommariva, fratello di Gianni Sommariva, inizia la sua attivit\u00e0 velistica gareggiando negli OPTIMIST,nei MOTH EUROPA e nei 420 partecipando ad Europei e Mondiali. Conclusa l'attivit\u00e0 giovanile, passa alle classi olimpiche gareggiando negli FD, quindi nei Soling e nelle Star. Per passare successivamente alla vela d'altura.\nCon i FIREBALL vince il campionato italiano del 1985 e partecipa al campionato del mondo.\nCon i FD vince il titolo italiano nel 1987 e nel 1991 ed \u00e8 terzo agli Europei dell'86, secondo alle selezioni olimpiche dell'88, quindi \u00e8 presente ai Giochi di Seul in qualit\u00e0 di riserva.\nQuarto ai Mondiali del '90, quinto alla Preolimpica di Barcellona '91 e secondo alla selezione olimpica del '92. \nPassa alla classe Soling in equipaggio con Favini e successivamente con Celon. Nel '93 si aggiudica il campionato del Mediterraneo ed \u00e8 sesto ai campionati d'Europa. \u00c8 poi secondo nelle selezioni olimpiche del '96 e vince il titolo italiano nel '97. Di nuovo secondo nelle selezioni olimpiche del 2000.\nPassa alla classe Star, in equipaggio con Chieffi, vince il titolo italiano nel 2003. Partecipa ad Europei e Mondiali e finisce secondo nelle selezioni per le Olimpiadi del 2004.\nNel frattempo gareggia anche su imbarcazioni di altura e vince il Mondiale del '95 e '96 Quarter Ton su \u201cPer Elisa\u201d sui mari tedeschi. Si aggiudica inoltre il Giro d'Italia a vela sia nel 1996 sia nel 1997."}
{"id": "3830727", "revid": "154893", "url": "https://it.wikipedia.org/wiki?curid=3830727", "title": "Encephalartos lemarinellianus", "text": ""}
{"id": "3830728", "revid": "154893", "url": "https://it.wikipedia.org/wiki?curid=3830728", "title": "Encephalartos flavistrobilus", "text": ""}
{"id": "3830730", "revid": "154893", "url": "https://it.wikipedia.org/wiki?curid=3830730", "title": "Encephalartos successibus", "text": ""}
{"id": "3830733", "revid": "486946", "url": "https://it.wikipedia.org/wiki?curid=3830733", "title": "Testudo signata", "text": ""}
{"id": "3830739", "revid": "1452073", "url": "https://it.wikipedia.org/wiki?curid=3830739", "title": "Acido mellitico", "text": "L'acido mellitico o acido benzenesacarbossilico, \u00e8 un acido carbossilico scoperto da M. H. Klaproth nel minerale mellite, che \u00e8 il sale di alluminio dell'acido."}
{"id": "3830743", "revid": "372624", "url": "https://it.wikipedia.org/wiki?curid=3830743", "title": "Museo della dimora venatoria alpina", "text": ""}
{"id": "3830752", "revid": "314905", "url": "https://it.wikipedia.org/wiki?curid=3830752", "title": "Allo monaco", "text": ""}
{"id": "3830757", "revid": "785863", "url": "https://it.wikipedia.org/wiki?curid=3830757", "title": "Il grande maestro", "text": ""}
{"id": "3830765", "revid": "767487", "url": "https://it.wikipedia.org/wiki?curid=3830765", "title": "Frankie &amp; Alice", "text": "Frankie &amp; Alice \u00e8 un film del 2010 diretto da Geoffrey Sax. Il film \u00e8 basato sulla storia vera di una celebre ballerina degli anni settanta affetta da un disturbo dissociativo dell'identit\u00e0. La protagonista Halle Berry ha ricevuto una nomination come migliore attrice ai Golden Globe per la sua interpretazione.\nTrama.\nFrankie \u00e8 una donna afroamericana affetta da un disturbo dissociativo di identit\u00e0. Si \u00e8 creata due alter ego: Genius, una bambina di sette anni e Alice, una donna bianca del sud estremamente razzista. Il suo disturbo \u00e8 stato causato da un traumatico incidente dell'infanzia che ha represso. Con l'aiuto del suo psichiatra cerca di vivere una vita quasi normale."}
{"id": "3830766", "revid": "1543377", "url": "https://it.wikipedia.org/wiki?curid=3830766", "title": "Jay Elliot", "text": "Famoso per essere stato vicepresidente esecutivo e responsabile delle risorse umane della Apple sotto la presidenza di Steve Jobs, in cui ha toccato l'apice della sua carriera prima di lasciare l'azienda e fondare una startup, oggi azienda di successo Nuvel Inc. \nPrima di approdare alla Apple, Elliot ha collaborato come programmatore presso l'IBM, per poi passare a mansioni dirigenziali. \nHa scritto insieme a Simon L. William la biografia di Steve Jobs, uscita nel 2011, \"Steve Jobs - L'uomo che ha inventato il futuro\". "}
{"id": "3830776", "revid": "765341", "url": "https://it.wikipedia.org/wiki?curid=3830776", "title": "Giovanna de Geneville, II baronessa di Geneville", "text": "Le ricchezze di famiglia.\nJoan de Geneville nacque il 2 febbraio 1286 nel Castello di Ludlow da Piers de Geneville il cui padre, primo barone di Geneville, era stato Giustiziere d'Irlanda e da -Giovanna di Lusignano (1260-13 aprile 1323), figlia di Ugo XII di Lusignano, conte di March e d'Angoul\u00eame. Giovanna aveva due sorelle, Matilde e Beatrice, che presero i voti ed altre due sorellastre, figlie del primo marito della madre che si erano imparentate con nobili francesi.\nQuando il padre di Joan mor\u00ec poco prima del giugno 1292 Giovanna, che era la primogenita, divent\u00f2 l'erede di un patrimonio consistente divenendo una delle bambine pi\u00f9 ricche delle Marche gallesi avendo propriet\u00e0 in quelle terre, nello Shropshire, nell'Herefordshire ed in Irlanda. Quest'ultima eredit\u00e0 le giunse nel 1308 quando il nonno paterno le trasfer\u00ec a lei dopo che a sua volta le aveva avute dalla moglie Matilde de Lacy (baronessa Geneville). All'epoca Joan era gi\u00e0 sposata con Ruggero Mortimer, I conte di March ed entrambi si recarono in Irlanda, quando il barone mor\u00ec nel 1314, per prenderne possesso, con la sua morte Joan eredit\u00f2 anche il titolo di baronessa di Geneville.\nL'unione con Ruggero Mortimer.\nJoan spos\u00f2 Ruggero Mortimer, figlio di Edmund Mortimer, II barone Wigmore (1251-17 luglio 1304) e Margaret de Fiennes (dopo il 1269-7 febbraio 1333) il 20 settembre 1301. Anche Ruggero era il figlio di un barone, ma i possedimenti di Joan erano decisamente estesi e portatori di grandi ricchezze motivo per cui il matrimonio fu per la famiglia Mortimer di sicuro interesse. Anche Joan ci guadagn\u00f2, quando il suocero mor\u00ec tre anni dopo ella condivise il titolo baronale del marito con lui e poco dopo, il 22 maggio 1306 Ruggero venne ordinato cavaliere da Edoardo I d'Inghilterra insieme ad altri duecentocinquantanove giovani fra cui il Principe di Galles che l'anno seguente sarebbe succeduto al padre.\nJoan e Ruggero insieme ebbero dodici figli:\nIl colpo di Stato di Mortimer.\nIl 23 novembre 1316 Mortimer venne nominato Lord luogotenente d'Irlanda ed il febbraio seguente part\u00ec per l'isola insieme ad un discreto contingente e si trov\u00f2 a combattere contro Edward Bruce (1280 circa-14 ottobre 1318), il fratello pi\u00f9 giovane di Roberto I di Scozia ed i De Lacy una famiglia di origine irlandese-normanna, parenti di Joan. Ella lo aveva seguito sull'isola e dopo che suo marito ebbe respinto loro e gli scozzesi oltre Carrickfergus tornarono in Inghilterra nel 1318. Per i due anni seguenti Mortimer si occup\u00f2 dei conflitti che scoppiavano regolarmente nelle Marche gallesi e nel frattempo teneva d'occhio Ugo Despenser il giovane ed il padre la cui influenza crescente su Edoardo II d'Inghilterra ebbe l'effetto di allontanarlo progressivamente da lui. Disaffezione che divenne particolarmente pronunciata dopo che il re decise di donare ai Despenser delle terre che per diritto sarebbero appartenute a lui.\nNell'ottobre del 1321 le truppe del re assediarono il Castello di Leeds dove viveva il governatore Bartholomew Badlesmere e sua moglie Margaret de Clare che si era rifiutata di far entrare la regina Isabella di Francia senza un esplicito ordine del marito allora assente. Isabella ordin\u00f2 comunque di avvicinarsi e Margaret fece scoccare gli arcieri che uccisero sei membri del seguito reale, il re quindi per vendicare la moglie decise di mettere d'assedio il castello costringendolo alla resa. Tale episodio tocc\u00f2 da vicino Joan poich\u00e9 il suo primogenito Edmund era sposato ad una delle figlie di Margaret, Elizabeth de Badlesmere. Questa vittoria fece risollevare la popolarit\u00e0 del re che pot\u00e9 permettersi di richiamare dall'esilio di Despenser dopo che questi erano stati banditi dai baroni, guidati da Tommaso Plantageneto (v. Ordinanze del 1311) nell'agosto precedente. I Signori delle Marche erano gi\u00e0 da tempo in fermento e non appena i favoriti di Edoardo rimisero piede in patria si sollevarono in massa e fra di loro vi era Mortimer che si un\u00ec alla fazione ostile al sovrano. Scoppi\u00f2 dunque la Guerra dei Despenser che il re soffoc\u00f2 piuttosto rapidamente costringendo Mortimer e suo zio Roger Mortimer di Chirk ad arrendersi presso Shrewsbury il 22 gennaio 1322, in quell'occasione vennero entrambi arrestati e portati alla Torre di Londra. Chirk non usc\u00ec mai pi\u00f9 dalla Torre dove mor\u00ec nel 1326, mentre Mortimer riusc\u00ec in un qualche modo a corrompere le guardie ed il Conestabile e fugg\u00ec arrivando in Francia il 1\u00ba agosto 1323. In quell'occasione rincontr\u00f2 la regina Isabella che era stata mandata dal marito in missione diplomatica in Francia e ne aveva approfittato per chiedere aiuto al fratello Carlo IV circa l'eliminazione dei Despenser dalla scena politica inglese. In quel periodo Mortimer ed Isabella dovettero diventare amanti e lo scandalo che produssero li costrinse a scappare nelle Fiandre dove ricevettero aiuto a sufficienza per mettere in piedi un'invasione. Mentre i due erano all'estero Edoardo, per rappresaglia, prese come ostaggi Joan ed i figli. Mortimer ed Isabella arrivarono in Inghilterra nel settembre del 1326 e si unirono immediatamente alle truppe di Enrico Plantageneto (1281-1345), Edoardo venne preso prigioniero il 16 novembre e portato a Berkeley (Gloucestershire) dove mor\u00ec, probabilmente assassinato da dei sicari di Mortimer il 21 settembre 1327. Nello stesso anno Isabella e Mortimer assunsero la Reggenza per il quindicenne Edoardo III d'Inghilterra che non sembrava in grado di governare. Nel settembre 1328 Mortimer venne creato conte di March e Joan condivise con lui anche questo titolo, anche se non ci \u00e8 noto cosa pensasse riguardo al modo in cui il marito aveva preso il potere ed alla relazione che portava avanti con la regina. Il malanimo che aveva colpito i Despenser ora si rivolt\u00f2 contro Mortimer ed Isabella, il suo precedente alleato Enrico Plantageneto incoraggi\u00f2 il giovane Edoardo III ad assumere il potere e spodestare i due reggenti per non finire schiacciato dal malcontento che serpeggiava in tutto il paese. Quando Mortimer ordin\u00f2 l'esecuzione dello zio del re e suo oppositore, Edmondo di Woodstock il 19 marzo 1330 con l'accusa di tradimento la rabbia popolare esplose infiammando tutto il paese. Edoardo III cattur\u00f2 la madre e l'amante mentre dormivano presso il Castello di Nottingham e mentre la prima fu lasciata vivere il secondo venne impiccato e squartato il 29 novembre 1330.\nAnche Joan venne arrestata, perch\u00e9 moglie di un traditore, in una delle sue case nell'Hampshire ed i suoi figli furono presi ancora come ostaggi. Gi\u00e0 l'anno dopo le venne permesso di disporre di una somma per poter provvedere alle spese di casa, anche se le sue terre le vennero restituite solo nel 1336 quando Edoardo III la perdon\u00f2 per i crimini commessi dal marito.\nJoan sopravvisse altri vent'anni morendo il 19 ottobre 1356 e venne sepolta all'abbazia di Wigmore, accanto al marito, il cui corpo le era stato restituito dopo che lo aveva chiesto al re."}
{"id": "3830792", "revid": "186864", "url": "https://it.wikipedia.org/wiki?curid=3830792", "title": "Sindaci di Albenga", "text": "Questo elenco riporta i responsabili dell'amministrazione civica del comune di Albenga in provincia di Savona."}
{"id": "3830809", "revid": "1776051", "url": "https://it.wikipedia.org/wiki?curid=3830809", "title": "From Heaven to the Unknown", "text": "From Heaven to the Unknown \u00e8 un'antologia su due dischi del gruppo heavy metal britannico Venom."}
{"id": "3830811", "revid": "1776051", "url": "https://it.wikipedia.org/wiki?curid=3830811", "title": "Lion of Judas", "text": "Lion of Judas \u00e8 il secondo e ultimo album della band statunitense deathcore Elysia, pubblicato il 10 giugno 2008 dall'etichetta Ferret Records.\nL'album mostra un grande cambiamento di stile rispetto al precedente, \"Masochist\"."}
{"id": "3830812", "revid": "287204", "url": "https://it.wikipedia.org/wiki?curid=3830812", "title": "A' Kat\u012bgoria 1979-1980", "text": "L'edizione 1979-80 della A' Kat\u012bgoria fu la 41\u00aa del massimo campionato cipriota; vide la vittoria finale dell'APOEL, che conquist\u00f2 il suo dodicesimo titolo, interrompendo una serie di sei vittorie consecutive dell'.\nCapocannoniere del torneo fu S\u014dt\u012br\u012bs Ka\u00efafas dell' con 23 reti."}
{"id": "3830830", "revid": "729019", "url": "https://it.wikipedia.org/wiki?curid=3830830", "title": "Strada statale 208 Strada della Verna", "text": "L'ex strada statale 208 Strada della Verna (SS 208), ora strada provinciale 208 della Verna (SP 208), \u00e8 una strada provinciale italiana che collega l'alto corso dell'Arno con l'alta Valtiberina.\nPercorso.\nLa strada ha origine a Bibbiena dall'innesto con la ex strada statale 71 Umbro Casentinese Romagnola. Con percorso alquanto tortuoso, la strada si allontana in direzione est attraversando il torrente Corsalone e raggiungendo l'abitato di Chiusi della Verna.\nSuperato il paese, il tracciato procede sempre verso est, raggiungendo il bivio con la ex strada statale 208 dir Strada della Verna, diretta al santuario della Verna. Attraverso il valico dello Spino (1050\u00a0m s.l.m.), la strada discende verso la Valtiberina, raggiungendo Pieve Santo Stefano.\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla Regione Toscana che ha provveduto al trasferimento dell'infrastruttura al demanio della Provincia di Arezzo.\nStrada statale 208 dir Strada della Verna.\nL'ex strada statale 208 dir Strada della Verna (SS 208 dir), ora strada provinciale 208 dir1 della Verna (SP 208 dir1), \u00e8 una strada provinciale italiana che permette di raggiungere il santuario della Verna.\nSi tratta di una diramazione della ex strada statale 208 Strada della Verna che poco fuori dell'abitato di Chiusi della Verna di distacca inerpicandosi verso la rocca che ospita il luogo di culto.\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla Regione Toscana che ha provveduto al trasferimento dell'infrastruttura al demanio della Provincia di Arezzo."}
{"id": "3830835", "revid": "228587", "url": "https://it.wikipedia.org/wiki?curid=3830835", "title": "Supervisore agli effetti speciali", "text": "Il supervisore agli effetti speciali (anche detto coordinatore degli effetti speciali o Supervisore SFX) \u00e8 una persona che crea effetti speciali per pubblicit\u00e0, teatro, televisione, cinema e concerti. Il supervisore \u00e8 generalmente il capo del reparto degli effetti speciali che risponde direttamente al regista e/o ai produttori del film e che si occupa di tutta la squadra degli effetti speciali. Gli effetti speciali (anche detti Effetti fisici o meccanici), includono tutto quello che viene manualmente o meccanicamente manipolato. Questi possono includere l'uso di materiale di scena meccanizzato, trucco, scenari, miniature, effetti pirotecnici, getti di Co2, spari di coriandoli o stelle filanti, effetti atomosferici, come la creazione di vento, pioggia, fumo, neve, nuvole ecc.\nGli effetti speciali (SFX) o (SPFX) sono utilizzati direttamente sul set, al contrario degli effetti visivi (VFX) che sono creati durante la fase di post-produzione. Negli ultimi anni, gli effetti speciali fisici sono stati ampiamente oscurati dagli effetti che usano la computer-generated imagery (CGI) creati in post-produzione.\nFra gli effetti speciali, rientrano le esplosioni, gli inseguimenti e gli incidenti d'auto, le sparatorie, i terremoti, le protesi, le miniature, neve e pioggia.\nIl tecnico degli effetti speciali \u00e8 una persona che lavora nel reparto effetti speciali sotto il supervisore agli effetti speciali, ed \u00e8 responsabile per la creazione e l'assistenza agli effetti speciali. Le principali case di produzione cinematografiche possono avere molti tecnici degli effetti speciali. In passato il ruolo del supervisore agli effetti speciali ed il tecnico degli effetti speciali era dedicato quasi esclusivamente al cinema e teatro. Oggi con l'aumento della spettacolarizzazione le figure professionali addette agli effetti speciali sono largamente utilizzate sempre pi\u00f9 in concerti, televisione, eventi celebrativi, premiazioni sportive. Un buon tecnico degli effetti speciali deve avere nozioni avanzate di pneumatica, idraulica, pirotecnica, elettronica, metalmeccanica e fluidodinamica."}
{"id": "3830838", "revid": "314905", "url": "https://it.wikipedia.org/wiki?curid=3830838", "title": "Antonino (arcivescovo di Milano)", "text": ""}
{"id": "3830841", "revid": "314905", "url": "https://it.wikipedia.org/wiki?curid=3830841", "title": "Antonino abate", "text": ""}
{"id": "3830846", "revid": "110157", "url": "https://it.wikipedia.org/wiki?curid=3830846", "title": "Socrate e compagnia bella", "text": "Socrate e compagnia bella \u00e8 un libro di Luciano De Crescenzo pubblicato dalla Mondadori nel 2009. Nel libro l'autore descrive con una simpatica ironia i suoi filosofi preferiti, sono 9 per la precisione i filosofi dei quali lo scrittore ci scrive, essi sono, in ordine:"}
{"id": "3830847", "revid": "110157", "url": "https://it.wikipedia.org/wiki?curid=3830847", "title": "Losinoostrovskij", "text": "Il quartiere Losinoostrovskij () \u00e8 un quartiere di Mosca sito nel Distretto Nord-orientale.\n\u00c8 compreso tra le vie Men\u017einskij, L\u00ebt\u010dik Babu\u0161kin e Osta\u0161ovskaja, un tratto dell'MKAD e un tratto della linea ferroviaria per Jaroslavl'.\nI primi insediamenti nell'attuale area del quartiere risalgono al 1893, successivamente alla realizzazione di una fermata ferroviaria alla decima versta (tra il decimo e l'undicesimo chilometro) della linea ferroviaria per Jaroslavl' e all'autorizzazione imperiale a costruire case nel bosco compreso tra la linea ferroviaria e il fiume Jauza.\nIl primo insediamento prese il nome di Losinoostrovsk, successivamente fu costruito anche il villaggio di D\u017eamgarovka, dal nome di una famiglia di famosi banchieri dell'epoca, che possedevano \"dacie\" nella zona e furono i principali fautori dello sviluppo della parte occidentale dell'area. Nonostante l'alto prezzo dei terreni (2400-3000 rubli per acro) dalla fine degli anni 1890 lo sviluppo degli insediamenti fu vivace, grazie alla relativa vicinanza alla citt\u00e0 e alla comodit\u00e0 del collegamento ferroviario. L'ampio bosco di pini, inoltre, rese l'area particolarmente idonea per il trattamento della tubercolosi."}
{"id": "3830862", "revid": "901389", "url": "https://it.wikipedia.org/wiki?curid=3830862", "title": "Galleggiante (nautica)", "text": "Per galleggiante si intende, ai sensi del Codice della navigazione, una costruzione galleggiante mobile, che sia adibita a qualsiasi servizio attinente alla navigazione o al traffico in acque marittime o interne, come ad esempio draghe, pontoni, bighe, chiatte. Pertanto non rientrano nell'ambito di tale definizione i galleggianti fissi come le boe di segnalazione, i fari galleggianti e i pontili galleggianti fissi, e neanche altri edifici galleggianti, quando sono saldamente assicurati alla riva: essi sono reputati beni immobili (art. 812 C.C.).\nAppartenenti a categoria autonoma sono state considerate le piattaforme \"off-shore\" di estrazione o produzione di petrolio, di gas o altri prodotti del fondo marino, ove siano destinate a restare permanentemente o per un tempo rilevante in un determinato ambito acqueo.\nAi galleggianti si applica la medesima disciplina delle navi, contenuta nel codice della navigazione."}
{"id": "3830864", "revid": "258802", "url": "https://it.wikipedia.org/wiki?curid=3830864", "title": "Samsung GT-i8150 Galaxy W", "text": ""}
{"id": "3830866", "revid": "599013", "url": "https://it.wikipedia.org/wiki?curid=3830866", "title": "Miss Europa 2001", "text": "Miss Europa 2001 \u00e8 la cinquantacinquesima edizione del concorso di bellezza Miss Europa, e si \u00e8 svolto a Beirut, in Libano il 29 dicembre 2001. Vincitrice del concorso alla fine dell'evento \u00e8 risultata la francese \u00c9lodie Gossuin."}
{"id": "3830877", "revid": "125621890", "url": "https://it.wikipedia.org/wiki?curid=3830877", "title": "Jo Jones", "text": "Fra i suoi soprannomi, l'ultimo e pi\u00f9 conosciuto fu \u00ab Papa Jo \u00bb.\nBiografia.\nNato a Chicago, nell'Illinois, crebbe nello stato dell'Alabama dove impar\u00f2 la pratica di numerosi strumenti, tra i quali il sassofono e la batteria. Tuttavia, col passare degli anni, fu con quest'ultima che, in occasione delle varie jam session a cui si un\u00ec, si afferm\u00f2 come uno dei musicisti pi\u00f9 innovativi e tecnicamente pi\u00f9 abili sulla scena jazzistica di Kansas City, punto di incontro di molti jazzisti nei primi anni trenta, successivi alla crisi economica.\nInfatti, in quegli anni, Jo Jones consolid\u00f2 la sua particolare propensione a spostare la scansione fondamentale del tempo dalla grancassa della batteria ai piatti, utilizzando la prima per accenti isolati e dirompenti, fatto che contrappose il suo stile percussionistico a quello di altri batteristi, suoi contemporanei, uno dei quali, ad esempio, era Gene Krupa. Tali sue innovazioni si dimostrarono motivo di ispirazione per i batteristi che, negli anni successivi, si sarebbero uniti al movimento Bop, come Kenny Clarke e Max Roach.\nSempre a questo periodo (1934) risale la sua proficua e duratura collaborazione con il gi\u00e0 prestigioso pianista Count Basie, insieme al quale costitu\u00ec complessi di varie dimensioni, tra i quali quello dei \"Kansas City Seven\", in cui figuravano anche musicisti come il sassofonista Lester Young e il trombettista Buck Clayton.\nJo Jones rimase con Basie fino alla prima met\u00e0 degli anni quaranta e negli anni a seguire collabor\u00f2 con altri musicisti, quali Coleman Hawkins, e, in qualit\u00e0 di bandleader, si dedic\u00f2 all'attivit\u00e0 di registrazione con un proprio complesso.\nDiscografia.\nCome session man.\ncon Coleman Hawkins\ncon Oscar Peterson\ncon Ella Fitzgerald"}
{"id": "3830882", "revid": "1442080", "url": "https://it.wikipedia.org/wiki?curid=3830882", "title": "Roggia Biraga", "text": "La Biraga \u00e8 una roggia che scorre in Piemonte ed in Lombardia, attraversando le provincia di Novara e di Pavia e, per un brevissimo tratto, quella di Vercelli.\nStoria.\nLa roggia Biraga fu realizzata per concessione il 13 febbraio 1424 della \"Generale Credenza\" della Citt\u00e0 di Vercelli. Serviva al Consigliere Ducale \"Zanino Rizio\" o \"Rizzo\" e a Ludovico de' Tizonibus per estrarre acqua dalla Sesia per condurla a Vicolungo e a Biandrate, soprattutto per azionare i mulini.Passata poi in propriet\u00e0 di \"Giovanni Stefano Rizzo\", la roggia prese il nome di \"Rizza\"; Rizzo, insieme a Pietro Birago, ottenne, il 4 marzo 1488 de Ludovico il Moro, la concessione di rendersi conto che unita alla Rizza form\u00f2 la roggia Rizza-Biraga.\nLa titolarit\u00e0 della parte spettante al Birago pass\u00f2 poi al Capitolo della Cattedrale di Vigevano, che la mantenne fino all'avvento di Napoleone.\nPercorso.\nLa Biraga nasce dalla Sesia nel territorio comunale di Carpignano Sesia, in provincia di Novara. Subito dopo l'opera di presa dal fiume Sesia, la Biraga scorre nel suo breve ed unico tratto in provincia di Vercelli, in comune di Ghislarengo.\nLa roggia scorre in direzione sud, attraversando il comune di Vicolungo (qui attraversa dapprima il D.A.N e successivamente scorre vicinissima all'Outlet di Vicolungo, dove viene scavalcata dall'A4).\nLa Biraga scorre verso sud, attraversando Biandrate: qui sottopassa e riceve un contributo notevole di portata dal Canale Cavour, allargandosi notevolmente. Poco dopo, tramite un manufatto molto antico (recentemente restaurato per l'esigenza irrigua), incrocia la roggia Busca.\nEntra nel territorio di Casalino, attraversa poi l'abitato di Granozzo con Monticello.Giunge in Lombardia a Confienza dove riceve parte della portata giunge allo Scaricatore Busca-Biraga e quindi al Sesia, in territorio di Palestro. Invece la \"Rizzo-Biraga\" attraversa le campagne della Lomellina e confluisce nel torrente Agogna a Sant'Angelo Lomellina.\nUtilizzi.\nLa Biraga, come tutte le rogge novaresi, \u00e8 utilizzata principalmente per l'irrigazione delle campagne circostanti. Ultimamente, con il contributo dell'associazione d'irrigazione Est Sesia, sono state costruite diverse centrali idroelettriche.\nDi seguito vengono indicate quelle pi\u00f9 importanti: \nPesca.\nLa roggia \u00e8 molto pescosa; nelle sue acque \u00e8 presente: il barbo, la carpa, la trota, il cavedano, il persico, l'alborella, ed il vairone. Per pescare bisogna essere possessori di tessera FIPSAS."}
{"id": "3830885", "revid": "298055", "url": "https://it.wikipedia.org/wiki?curid=3830885", "title": "Gertrude Verbanski", "text": ""}
{"id": "3830888", "revid": "1543377", "url": "https://it.wikipedia.org/wiki?curid=3830888", "title": "Ritt Bjerregaard", "text": "\u00c8 stata pi\u00f9 volte ministra e commissaria europea ed \u00e8 stata la prima donna a ricoprire l'incarico di sindaco di Copenaghen. Nella sua carriera politica si \u00e8 occupata in modo particolare di istruzione, ambiente e pari opportunit\u00e0.\nBiografia.\nEstrazione e formazione.\nIl padre di Bjerregaard era un muratore e la madre una ragioniera. Entrambi erano militanti comunisti.\nBjerregaard ha ricevuto una formazione come insegnante, laureandosi nel 1964. Per mantenere gli studi lavor\u00f2 presso le poste. Nel 1966 e 1967 svolse uno studio post-laurea in storia sociale. Tra il 1964 e il 1970 oper\u00f2 come insegnante di scuola elementare, trasferendosi a Odense nel 1966. Ha inoltre curato e pubblicato una serie di libri di testo. Durante questo periodo Bjerregaard si avvicin\u00f2 alla politica e cominci\u00f2 ad impegnarsi con i socialdemocratici nella politica locale e nel sindacato. Nel 1969 fu eletta membro dell'esecutivo dell'Unione danese degli insegnanti e nel 1970 divenne membro della direzione locale della societ\u00e0 di formazione dei lavoratori dell'isola di Funen.\nCarriera politica.\nNel 1969 Bjerregaard fu nominata presidente del comitato del partito socialdemocratico per la politica educativa e fu candidata alle elezioni parlamentari, ma non fu eletta. Nel 1970 fu eletta membro del consiglio comunale di Odense, di cui fece parte fino al 1973. Bjerregaard fu eletta per la prima volta al Folketing nel 1971 nel collegio di Otterup. Fu riconfermata nelle elezioni successive ed ha fatto parte del Folketing ininterrottamente fino al 1995.\nNel 1973 Bjerregaard fu nominata ministra dell'istruzione. Nel periodo precedente si era opposta all'ingresso della Danimarca nelle Comunit\u00e0 europee ed aveva espresso solidariet\u00e0 con le manifestazioni studentesche. Bjerregaard svolse il medesimo incarico di governo tra il 1975 ed il 1978. Realizz\u00f2 una riforma dell'istruzione pubblica, modific\u00f2 le norme sulla rappresentanza universitaria e introdusse una legge che consentiva controlli sull'accesso alle universit\u00e0.\nNel dicembre 1978 Bjerregaard si dimise dall'incarico di ministro dell'istruzione e 1979 fu nominata ministro degli affari sociali. Ricopr\u00ec l'incarico fino al 1981. \nNel 1981 Bjerregaard fu eletta presidente del gruppo parlamentare dei socialdemocratici. Dal 1982 al 1987 fu vicepresidente del gruppo, e dal 1987 al 1992 presiedette nuovamente il gruppo parlamentare del suo partito. Nel 1992 fu nominata vicepresidente dell'Internazionale delle donne socialiste. Dal 1990 al 1994 ha presieduto anche la commissione parlamentare per il bilancio.\nPer vari anni Bjerregaard fu portavoce del suo partito per gli affari esteri. Nel 1990 Bjerregaard fu nominata membro dell'assemblea parlamentare del Consiglio d'Europa e nel 1992 vicepresidente dell'assemblea parlamentare dell'OSCE. Dopo avere abbandonato l'iniziale euroscetticismo, tra il 1992 ed il 1994 presiedette il Movimento europeo della Danimarca. Bjerregaard ha fatto parte della Commissione Trilaterale.\nCommissaria europea.\nNel 1994 Bjerregaard fu indicata dal governo danese come commissario europeo della Danimarca e si dimise dagli incarichi che rivestiva. Tra il gennaio 1995 e il settembre 1999 Bjerregaard fu commissario europeo per l'ambiente nell'ambito delle commissioni Santer e Mar\u00edn. Durante il suo mandato fu firmato il Protocollo di Kyoto. Bjorregaard si impegn\u00f2 inoltre per controllare lo smaltimento dei rifiuti tossici ed evitare il loro trasferimento nei paesi in via di sviluppo.\nNel 1999 Bjorregaard fu eletta nuovamente al Folketing. Dal 2000 al 2001 Bjerregaard \u00e8 stata ministro per il cibo, l'agricoltura e la pesca e si \u00e8 occupata in particolare di qualit\u00e0 e sicurezza alimentare e di ecologia. Nel 2001 \u00e8 stata nominata portavoce dei socialdemocratici per la politica alimentare.\nSindaca di Copenaghen.\nNel gennaio 2006 Bjerregaard \u00e8 stata eletta membro del consiglio comunale di Copenaghen e successivamente \u00e8 stata nominata sindaco della citt\u00e0. Ha svolto l'incarico fino al 31 dicembre 2009.\nDurante il suo mandato Bjerregaard ha promosso politiche per la riduzione dell'impatto ambientale, promuovendo l'uso delle biciclette e la sostenibilit\u00e0 degli edifici. Nel 2009 Copenaghen ha ospitato la conferenza delle Nazioni Unite sul cambiamento climatico. Durante il mandato da sindaco Bjorregard ha inoltre lanciato la campagna \"Daddy forever\", per incentivare i dipendenti maschi del comune a prendere il congedo parentale e favorire le pari opportunit\u00e0.\nVita personale.\nBjerregaard \u00e8 la maggiore di tre fratelli. \u00c8 sposata con lo scrittore e storico danese S\u00f8ren M\u00f8rch.\nCuriosit\u00e0.\nBjorregaard ed il marito sono appassionati di agricoltura biologica. Dal 1987 possiedono una coltivazione di mele."}
{"id": "3830889", "revid": "110157", "url": "https://it.wikipedia.org/wiki?curid=3830889", "title": "Vrbov\u00e1 Lhota", "text": "Vrbov\u00e1 Lhota \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830890", "revid": "287204", "url": "https://it.wikipedia.org/wiki?curid=3830890", "title": "Vrbova Lhota", "text": ""}
{"id": "3830900", "revid": "123240762", "url": "https://it.wikipedia.org/wiki?curid=3830900", "title": "Maddalena (telenovela)", "text": "Maddalena (\"Marielena\") \u00e8 una telenovela statunitense prodotta da Telemundo e TVE 1 nel 1992. In Italia \u00e8 stata trasmessa da Rete 4 nel 1994.\nQuesta telenovela \u00e8 un remake e una continuazione della telenovela venezuelana di Venevisi\u00f3n del 1982 \"Querida mam\u00e1\". Poich\u00e9 all'epoca in Venezuela vigeva la legge in cui una telenovela non poteva durare pi\u00f9 di 60 puntate, questa telenovela finisce con l'assassinio di Claudia e la partenza di Maddalena.\nTrama.\nMaddalena \u00e8 una ragazza attraente e intelligente che proviene da una famiglia modesta e numerosa ma di sani principi; trovando lavoro come segretaria si innamora del suo affascinante capo, Federico Sandoval. Tuttavia il loro amore verr\u00e0 ostacolato dal fatto che quest'ultimo \u00e8 sposato con una donna di 14 anni pi\u00f9 grande di lui, Claudia, che tempo addietro aveva sposato solamente in quanto proprietaria dell'agenzia in cui lavora. I due, perci\u00f2, cominceranno ad avere una relazione segreta, ma molto presto Claudia scoprir\u00e0 l'esistenza della relazione tra il marito e Maddalena. Nonostante l'evidenza dei fatti, per\u00f2, Claudia, spaventata dai sentimenti che il marito prova per Maddalena, decider\u00e0 di comune accordo con lei di fingere di essere all'oscuro di tutto.\nAllo stesso tempo, per non costringere Federico a fare una scelta, Maddalena non riveler\u00e0 di essere stata scoperta da Claudia, alla quale pi\u00f9 volte Federico manifesta la sua intenzione di divorziare, ma che lei continua a tenere legato a s\u00e9 facendogli credere di essere malata ed emotivamente fragile.\nDi conseguenza Claudia cercher\u00e0 in ogni modo di allontanare Maddalena da Federico, e arriver\u00e0 persino a rivelare alla madre di Maddalena (ignara del rapporto che lega la figlia al suo capo) che ha una relazione con suo marito.\nUna volta smascherata, Maddalena sar\u00e0 costretta a fuggire di casa per poi venire ad abitare nell'appartamento nel quale lei e Federico s'incontravano.\nMa a un certo punto, visto il prezzo che \u00e8 stata costretta a pagare per amore di Federico, stufa di dover fare delle rinunce senza ottenere nulla in cambio, decider\u00e0 finalmente di rivelargli la verit\u00e0 e di metterlo di fronte ad una scelta forzata.\nSar\u00e0 cos\u00ec che Federico comunicher\u00e0 alla moglie di voler divorziare una volta per tutte da lei ma, quando sar\u00e0 in punto di partire per Los Angeles con la sua amata, Claudia escogiter\u00e0 l'ennesimo stratagemma per impedire la partenza.\nFederico, a questo punto, si sentir\u00e0 costretto a lasciare Maddalena per rimanere a fianco della moglie, ma poco dopo la stessa verr\u00e0 misteriosamente uccisa: pensando erroneamente che la colpa sia stata di Maddalena, Federico se ne assume la responsabilit\u00e0 e finisce in prigione.\nIn realt\u00e0, invece, il nipote di Claudia, Andy, in quanto tossicodipendente, l'ha assassinata in un impeto di follia poich\u00e9 questa gli aveva negato il denaro richiesto.\nMaddalena, inconsapevole dell'omicidio, partir\u00e0 per Los Angeles per dimenticare Federico, al quale non ha rivelato di essere in stato interessante: qui metter\u00e0 al mondo sua figlia Valentina e sposer\u00e0 un uomo che le dar\u00e0 una casa e delle mansioni importanti.\nTrascorso un anno, tornata a Miami a causa delle gravi condizioni nelle quali riversa la madre, Maddalena verr\u00e0 a conoscenza dell'omicidio di Claudia, e tenter\u00e0 in tutti i modi di provare la sua innocenza, assieme alla nipote di Federico, alla quale costui \u00e8 molto legato.\nIntanto, il nipote di Claudia, in fin di vita a causa dell'aids, confessa di esserne stato il colpevole.\nNonostante questo, esiste ancora Stefano, il marito di Maddalena, a separare i due giovani, poich\u00e9 ricatta Maddalena fingendo di essere ancora cieco in seguito ad un incidente: dopo aver saputo del suo matrimonio, Federico, ancora ignaro del fatto che Valentina sia sua figlia, decide di rinunciare a Maddalena e per cercare di dimenticarla si fidanza con Graziella, la figlia di Stefano, una ragazza arrogante e viziata da sempre avversa a Maddalena.\nIntanto Maddalena viene a sapere del meschino inganno del marito e decide di lasciarlo. Tuttavia, presa dall'orgoglio, e non volendo deludere la madre che si trova ancora in condizioni molto gravi, decide ugualmente di non tornare a fianco di Federico.\nFederico, dopo essere venuto a conoscenza del fatto che Maddalena ha lasciato Stefano, \u00e8 alimentato da nuove speranze e decide di rompere il fidanzamento con Graziella, ma quest'ultima, per evitare di perderlo, arriva ad inventare una finta gravidanza: la verit\u00e0 finir\u00e0 col venire presto allo scoperto, cos\u00ec, poco dopo, Giulia, amica del cuore di Maddalena, decide di far visita a Federico, confessandogli che Valentina \u00e8 sua figlia, e che tra Maddalena e Stefano non vi \u00e8 mai stato un vero e proprio rapporto coniugale.\nFederico, perci\u00f2, \u00e8 intenzionato a conoscere la figlia tanto desiderata e a chiarire ogni dissapore con Maddalena.\nI due potranno cos\u00ec sposarsi e realizzare il loro pi\u00f9 grande sogno a dispetto di tutte le avversit\u00e0 incontrate nel loro cammino."}
{"id": "3830901", "revid": "1442080", "url": "https://it.wikipedia.org/wiki?curid=3830901", "title": "Durban Challenger 1990 - Doppio", "text": "Il doppio del torneo di tennis Durban Challenger 1990, facente parte dell'ATP Challenger Series, ha avuto come vincitori Il tabellone di doppio del Durban Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Wayne Ferreira e Piet Norval. In finale hanno sconfitto Stefan Kruger e Greg Van Emburgh (tds n. 4) con il punteggio di 6-0, 2-6, 6-3."}
{"id": "3830903", "revid": "767487", "url": "https://it.wikipedia.org/wiki?curid=3830903", "title": "V\u0161echlapy (Nymburk)", "text": "V\u0161echlapy \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830915", "revid": "118706132", "url": "https://it.wikipedia.org/wiki?curid=3830915", "title": "Spirito del Natale Presente", "text": "Lo Spirito del Natale Presente \u00e8 un personaggio del romanzo di Charles Dickens \"Canto di Natale\". Si ispira alla figura di Father Christmas del folklore britannico.\nDescrizione del personaggio.\nLo spirito \u00e8 descritto dall'autore come un gigante dell'aria gioviale e allegra. Ha capelli riccioluti e scuri che gli scendono sulle spalle e una folta barba. Egli indossa una cappa di stoffa verde orlata di pelliccia bianca, unico suo indumento, che gli ricopre il corpo, lasciando scoperto l'ampio petto ed i piedi nudi. Dalla vita spunta, inoltre, una guaina arrugginita priva di spada all'interno. In testa porta una corona di agrifoglio e regge in una mano una torcia simile ad una cornucopia.\nL'incontro tra lo spirito e Scrooge avviene nel salotto della casa di quest'ultimo. In presenza dello spirito la stanza \u00e8 addobbata da ghirlande e fasci di agrifoglio, edera e altre piante decorative tipiche del Natale. L'entit\u00e0 siede, inoltre, su di un vasto accumulo di vari cibi (arrosti, cacciagione, frutta, formaggi, dolci e ponce) che venivano consumati, tipicamente durante le festivit\u00e0 natalizie.\nIl secondo dei tre spiriti.\nDopo essersi presentato, lo spirito mostra a Scrooge la festa di Natale in casa di Bob Cratchit, suo dipendente. Scrooge ha cos\u00ec l'opportunit\u00e0 di vedere che, anche se povero, lo sfruttato dipendente riesce a passare un allegro Natale assieme all'affettuosa famiglia. Il protagonista ha anche modo di vedere per la prima volta il piccolo Tiny Tim, uno dei figli di Bob, costretto a camminare con una gruccia perch\u00e9 storpio. Vedendolo Scrooge, impietosito, chiede allo spirito se il piccolo Tiny Tim riuscir\u00e0 a sopravvivere. Lo spirito, facendo una premonizione annuncia, per\u00f2, al vecchio che se non muter\u00e0 atteggiamento il bambino sar\u00e0 destinato a morire.\nSuccessivamente lo spirito del Natale Presente porta Scrooge a vedere come viene festeggiato il Natale da una povera famiglia di minatori, radunata in una capanna, da due uomini di guardia ad un faro e dall'equipaggio di una nave.\nInfine, lo spirito ritorna a Londra, dove Scrooge assiste al pranzo di Natale del Nipote Fred. Durante il pasto Il nipote critica pi\u00f9 volte lo zio, deridendolo, anche per i suoi modi sgarbati e per il suo odio irrazionale nei confronti del Natale.\nPoco prima dello scoccare della mezzanotte Scrooge si accorge che i capelli dello spirito si stanno imbiancando. Lo spirito risponde dicendo che quando giunger\u00e0 la mezzanotte morir\u00e0, infatti la sua vita dura solamente una nottata. Prima di morire, poi lo spirito mostra al vecchio due bambini logori e aggressivi che nascondeva sotto la sua mantella. Spiega, poi, a Scrooge spaventato che i due bambini rappresentano l'ignoranza e la miseria. Risponde infine a Scrooge, preoccupato per il loro destino, usando le stesse parole con cui il protagonista, la notte precedente, aveva congedato due benefattori venuti a chiedergli una donazione per i senzatetto."}
{"id": "3830916", "revid": "287204", "url": "https://it.wikipedia.org/wiki?curid=3830916", "title": "Vyk\u00e1\u0148", "text": "Vyk\u00e1\u0148 \u00e8 un comune della Repubblica Ceca che fa parte del distretto di Nymburk, in Boemia Centrale."}
{"id": "3830917", "revid": "116563561", "url": "https://it.wikipedia.org/wiki?curid=3830917", "title": "Drostanolone", "text": "Il Drostanolone (DCI, noto anche come dromostanolone o Drolban o Masteron, \u00e8 uno steroide anabolizzante.\nIn campo medico \u00e8 utilizzato soprattutto per abbassare i livelli di colesterolo e come agente antineoplastico nel trattamento di alcuni tipi di cancro.\n\u00c8 pi\u00f9 comunemente commercializzato come drostanolone propionato estere ed \u00e8 molto utilizzato nello sport come forma di doping, in quanto consente di ottenere un ottimo aumento di forza a fronte di un limitato aumento della massa corporea: questo vale soprattutto per un suo derivato, il fluossimesterone, che viene usato in medicina per curare l'anemia."}
{"id": "3830918", "revid": "287204", "url": "https://it.wikipedia.org/wiki?curid=3830918", "title": "Vykan", "text": ""}
{"id": "3830920", "revid": "1418004", "url": "https://it.wikipedia.org/wiki?curid=3830920", "title": "Timo Sarpaneva", "text": "Biografia.\nTimo Tapani Sarpaneva nacque ad Helsinki il 31 ottobre 1926. Studi\u00f2 presso l'Istituto di Arti Industriali (\"Taideteollinen Korkeakoulu\") della citt\u00e0, e si laure\u00f2 nel 1948.\nNel 1950 inizi\u00f2 a lavorare per Iittala come designer e responsabile della sezione esibizioni. Per Iittala cre\u00f2 il vaso \"Orchid\" che, presentato alla Triennale di Milano del 1954, fu acclamato dalla rivista statunitense \"House Beautiful\" come \"Oggetto pi\u00f9 bello dell'anno\". Nel 1956 ridisegn\u00f2 il logo dell'azienda, per il quale ricevette un premio alla successiva Triennale, mentre la pentola con manico di legno presentata alla Triennale del 1960 gli valse la Medaglia d'argento. Le sue opere vennero poi infine esposte al MoMA di New York.\nSarpaneva fu attivo inoltre nel settore tessile. Tra il 1955 e il 1956 fu art director della Pori Puuvilla di Pori, azienda produttrice di cotone. Successivamente collabor\u00f2 con Tampella per la collezione \"Ambiente\", e dal 1964 al 1972 fu art director di Kinnasand.\nNegli anni settanta collabor\u00f2 con Rosenthal per la linea in porcellana \"Suomi\"; la collezione divenne un successo di critica e di vendita, tanto da essere esposta, nel 1992, al Centro Georges Pompidou di Parigi.\nSarapaneva mor\u00ec il 2 ottobre 2006 ad Helsinki, all'et\u00e0 di 79 anni, lasciando la moglie Marjetta Svennevig e i quattro figli.\nRiconoscimenti.\nTimo Sarpaneva ha ricevuto i seguenti riconoscimenti:"}
{"id": "3830926", "revid": "767487", "url": "https://it.wikipedia.org/wiki?curid=3830926", "title": "Mexico City Challenger 1990", "text": "Il Mexico City Challenger 1990 \u00e8 stato un torneo di tennis facente parte della categoria ATP Challenger Series nell'ambito dell'ATP Challenger Series 1990. Il montepremi del torneo era di $100\u00a0000 ed esso si \u00e8 svolto nella settimana tra il 16 aprile e il 22 aprile 1990 su campi in terra battuta. Il torneo si \u00e8 giocato a Citt\u00e0 del Messico in Messico.\nVincitori.\nSingolare.\n Francisco Maciel ha sconfitto in finale Luis Herrera 2-6, 7-6, 6-3.\nDoppio.\n Pablo Albano / Ville Jansson hanno sconfitto in finale Bryan Shelton / Nduka Odizor 6-3, 6-4."}
{"id": "3830930", "revid": "110157", "url": "https://it.wikipedia.org/wiki?curid=3830930", "title": "Z\u00e1hornice", "text": "Z\u00e1hornice \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830932", "revid": "287204", "url": "https://it.wikipedia.org/wiki?curid=3830932", "title": "Zahornice", "text": ""}
{"id": "3830936", "revid": "110157", "url": "https://it.wikipedia.org/wiki?curid=3830936", "title": "Aldosterone sintasi", "text": "L'aldosterone sintasi (o 18-idrossilasi) \u00e8 un citocromo P450 multifunzionale localizzato sulla membrana mitocondriale interna.\nSi tratta di un enzima di idrossilasi che catalizza tre passaggi successivi di metil-ossidazione ed ossidazione che portano alla sintesi di aldosterone. La sintesi dell'aldosterone avviene a partire dal colesterolo che \u00e8 convertito successivamente in pregnenolone, progesterone, 11-deossicorticosterone, corticosterone, 18-idrossicorticosterone ed infine in aldosterone\nQuesto gene codifica per un membro della superfamiglia degli enzimi del citocromo P450. Le proteine del citocromo P450 sono monossigenasi che catalizzano molte reazioni coinvolte nel metabolismo dei farmaci, nella sintesi del colesterolo, steroidi e altri lipidi. Questa proteina \u00e8 espressa soprattutto nella zona glomerulare della corteccia surrenale. All'interno della cellula, si localizza sulla membrana interna dei mitocondri.\nDeficit e sintomatologia.\nUna mutazione del gene CYP11B2 (aldosterone sintasi) rappresenta un tipico difetto ereditario dell'ultima tappa della biosintesi dell'aldosterone (conversione del desossicorticosterone in aldosterone) che pu\u00f2 portare fin dall'infanzia a gravi forme di squilibrio elettrolitico che mettono a rischio la vita del paziente. Tipico in questi casi \u00e8 l'esordio con vomito ricorrente e disidratazione grave in soggetti con ritardo staturoponderale. In questi pazienti fin dalla nascita pu\u00f2 essere presente febbre, diarrea, letargia, scarso aumento di peso e scarsa alimentazione.\nNelle forme pi\u00f9 lievi i soggetti raggiungono et\u00e0 avanzate, sono colpiti dalla malattia in modo meno grave o sono completamente asintomatici.\nTrattamento.\nIl trattamento consiste in un apporto elevato di sodio ed in supplementi di mineralcorticoidi per via orale. che si sono dimostrati efficaci."}
{"id": "3830944", "revid": "767487", "url": "https://it.wikipedia.org/wiki?curid=3830944", "title": "Zbo\u017e\u00ed\u010dko", "text": "Zbo\u017e\u00ed\u010dko \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830945", "revid": "121837", "url": "https://it.wikipedia.org/wiki?curid=3830945", "title": "Alpha Monocerotis", "text": ""}
{"id": "3830947", "revid": "1428919", "url": "https://it.wikipedia.org/wiki?curid=3830947", "title": "Olio di citronella", "text": "L'olio di citronella \u00e8 uno degli oli essenziali ottenuti dalle foglie e dagli steli di alcune specie di \"Cymbopogon\". L'olio \u00e8 ampiamente utilizzato come fonte di sostanze chimiche per la profumeria come la citronellale, il citronellolo e il geraniolo. Queste sostanze chimiche trovano ampio impiego nella produzione di saponi, profumi, cosmetici e aromi in tutto il mondo. \nL'olio di citronella \u00e8 anche un noto repellente per insetti a base vegetale, ed \u00e8 stato registrato per questo uso negli Stati Uniti dal 1948. La United States Environmental Protection Agency ritiene l'olio di citronella come un bio-insetticida dotato di meccanismo d'azione a basso impatto. La ricerca mostra che l'olio di citronella ha anche forti propriet\u00e0 fungicide."}
{"id": "3830948", "revid": "287204", "url": "https://it.wikipedia.org/wiki?curid=3830948", "title": "Zbozicko", "text": ""}
{"id": "3830949", "revid": "729019", "url": "https://it.wikipedia.org/wiki?curid=3830949", "title": "Strada statale 206 Pisana-Livornese", "text": "L'ex strada statale 206 Pisana-Livornese (SS 206), ora strada regionale 206 Pisana-Livornese (SR 206), \u00e8 una strada regionale italiana che collega Cecina e Pisa. In origine rappresentava un'alternativa nell'entroterra alla strada statale 1 Via Aurelia, la quale garantiva invece il collegamento dal lato mare via Livorno. Essa \u00e8 anche comunemente chiamata Via Emilia (da non confondere con la Via Emilia SS9) dagli abitanti della zona e dai mezzi d'informazione locali in quanto considerata come diramazione a sud fino a San Pietro in Palazzi nel comune di Cecina della Via Aemilia Scauri.\nPercorso.\nLa strada ha origine a San Pietro in Palazzi, frazione di Cecina, ad un quadrivio formato con il tratto dismesso della strada statale 1 Via Aurelia e la ex strada statale 68 di Val Cecina. La strada corre la prima parte del proprio itinerario lungo il confine tra la provincia di Livorno e quella di Pisa, con un percorso che la vede intrecciarsi pi\u00f9 volte con quello dell'A12 Genova-Rosignano Marittimo, fino a Collesalvetti.\nIl percorso continua quindi in direzione nord incrociando la Strada di grande comunicazione Firenze-Pisa-Livorno e superando lo scolmatore dell'Arno, prima di entrare nel territorio comunale di Cascina dove in localit\u00e0 Arnaccio incrocia la strada statale 67 bis Tosco Romagnola. Da qui la strada procede in maniera rettilinea fino ad entrare nel centro abitato di Pisa.\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla Regione Toscana che ha poi devoluto le competenze alla Provincia di Livorno e alla Provincia di Pisa per le tratte territorialmente competenti."}
{"id": "3830951", "revid": "6923", "url": "https://it.wikipedia.org/wiki?curid=3830951", "title": "Wilbur Olin Atwater", "text": "Biografia.\nCresciuto nel New England, scelse di non combattere nella guerra civile americana, e invece si laure\u00f2 in chimica. Si interess\u00f2 all'ingegneria civile e alla chimica per l'agricoltura, e analizz\u00f2 i fertilizzanti sulla base dei loro componenti minerali. La sua tesi di dottorato \u00e8 intitolata \"La composizione approssimata di diversi tipi di mais americano\". Successivamente, pass\u00f2 circa due anni a Lipsia e a Berlino per studiare presso le rispettive stazioni sperimentali agricole. Viaggi\u00f2 anche in Scozia, a Roma e a Napoli, pubblicando sui giornali locali le sue osservazioni.\nAtwater, nell'ambito dei suoi studi sulla nutrizione umana, invent\u00f2 e utilizz\u00f2 il calorimetro respiratorio (un apparecchio che misura l'ossigeno assunto e l'anidride carbonica emessa durante la respirazione). A lui si deve anche il cosiddetto \"Sistema Atwater\" per misurare l'energia fornita dal cibo, le calorie degli alimenti.\nNelle sue ricerche, Atwater applica il primo principio della termodinamica (che stabilisce che l'energia pu\u00f2 essere trasformata, cambiata da una forma ad un'altra, ma non pu\u00f2 mai essere n\u00e9 creata n\u00e9 distrutta). Prima di lui, il principio era stato gi\u00e0 usato in studi sull'alimentazione e sul metabolismo degli animali, ma non era stato applicato all'uomo perch\u00e9 si riteneva che l'uomo fosse naturalmente diverso e che non si applicassero le medesime leggi fisiche e chimiche valide nel mondo animale.\nAtwater determin\u00f2 che una certa percentuale (inferiore al 10%) del cibo ingerito non viene digerita, e quindi non fornisce alcun apporto calorico. Nell'ambito del restante 90%, cio\u00e8 del cibo digerito, proteine e carboidrati producono mediamente circa 4 kilocalorie per grammo, i grassi 9 kcal/g.\nLa nipote di Atwater, Catherine Atwater Merriam, spos\u00f2 l'economista americano John Kenneth Galbraith."}
{"id": "3830954", "revid": "1784938", "url": "https://it.wikipedia.org/wiki?curid=3830954", "title": "Vitam inpendere vero", "text": "Vitam inpendere vero \u00e8 una locuzione latina che si traduce con \u00abDedicare la vita alla verit\u00e0\u00bb inteso come mettere a rischio la propria vita per amore di verit\u00e0.\n\u00c8 una famosa espressione di Giovenale (4,91) cara anche a Rousseau, e fu incisa sulla sua tomba a Ermenonville. Fu usata nella forma \"Vitam impendere vero\" come motto del giornale di Marat \"L'Ami du peuple\" durante la Rivoluzione francese."}
{"id": "3830957", "revid": "287204", "url": "https://it.wikipedia.org/wiki?curid=3830957", "title": "Zv\u011b\u0159\u00ednek", "text": "Zv\u011b\u0159\u00ednek \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830960", "revid": "287204", "url": "https://it.wikipedia.org/wiki?curid=3830960", "title": "Zverinek", "text": ""}
{"id": "3830962", "revid": "1305772", "url": "https://it.wikipedia.org/wiki?curid=3830962", "title": "Diritto di replica", "text": "Diritto di replica \u00e8 stato un programma televisivo italiano di genere variet\u00e0, andato in onda su Rai 3 tra il 1991 ed il 1995.\nLa scenografia era affidata a Giovanni Licheri, gli autori erano Fabio Fazio, che era anche uno dei conduttori, Felice Rossello, Pietro Galeotti, Paolo Macioti, Luigi Surdich e Bruno Voglino.\nLa prima stagione \u00e8 iniziata il 26 ottobre 1991 e terminata il 30 maggio 1992. La seconda stagione \u00e8 iniziata il 1 febbraio 1993 per concludersi il successivo 7 giugno."}
{"id": "3830965", "revid": "1543377", "url": "https://it.wikipedia.org/wiki?curid=3830965", "title": "Giorgio Poggi", "text": "Biografia.\nNato ad Albenga il 26 agosto 1981, Giorgio si avvicina alla vela all'et\u00e0 di 12 anni per una grande passione per il mare trasmessa dal nonno. Frequenta i corsi estivi di vela come tutti i bambini e si appassiona sempre di pi\u00f9 decidendo di proseguire con questo sport anche durante i freddi mesi invernali. Gli allenamenti, molto impegnativi e costanti, lo portano ad ottenere rapidamente importanti piazzamenti: ad Alimini nel 2001 vince il Campionato di Classe e nel 2002 entra a far parte del Gruppo Sportivo della Guardia di Finanza. Vince il campionato di Classe ad Otranto nel 2004 e la Regata Internazionale di Barcellona. Ottiene la Medaglia d'Argento al Campionato Italiano Classi Olimpiche. Nel 2006 Giorgio passa alla Classe Finn, una deriva pi\u00f9 grande rispetto alla Classe Laser. Da qui escono i pi\u00f9 grandi campioni al mondo e la sua decisione \u00e8 quella di affiancarsi ad uno dei pi\u00f9 forti finnisti per affinarsi sempre pi\u00f9 sulla tecnica, la strategia e la conduzione di questa nuova barca. I risultati arrivano velocemente: 6 volte Medaglia d'Oro ai Campionati Italiani, partecipa alle Olimpiadi di Pechino del 2008. Si allena con i pi\u00f9 forti velisti su barche realizzate con materiali di alta tecnologia e i migliori allenatori per ottenere i massimi risultati. Vince la Medaglia d'Oro al Campionato Italiano del 2012, vince la Swiss &amp; Global Cup su Dighy Classico, e dopo una settimana \u00e8 di nuovo Medaglia d'Oro al Campionato Italiano di SB-20. Nel 2011 entra nel Sailing Team di Green Comm Racing, America\u2019s Cup Challenger.\nPalmar\u00e8s.\n2013: Medaglia d'oro al Campionato Italiano Classe Olimpica Finn\n2012: Medaglia d'Oro al Campionato Italiano Classe Olimpica Finn, 5\u00b0 al Campionato Europeo, 2\u00b0 alla Coppa Italia Scarlino.\n2010: Medaglia d'Oro al Campionato Italiano Classe Olimpica Finn, 9\u00b0 al World Cup Kiel.\n2009: Medaglia d'Oro alla Coppa Italia Punta Ala, 1\u00b0 all'International Finn Cup Malcesine, 2\u00b0 al Trofeo Bertacca.\n2008: 11\u00b0 alle Olimpiadi di Pechino, 4\u00b0 all'Expert Olympic Garda, 1\u00b0 alla Coppa Italia Gaeta.\n2007: 1\u00b0 al Campionato Italiano Classe Olimpica Finn, 2\u00b0 alla Settimana Olimpica di Atene, 19\u00b0 ai Campionati Mondiali di Melbourne Australia.\n2006: Medaglia d'Oro al Campionato Italiano Classe Olimpica Finn, 1\u00b0 alla Coppa Italia di Castiglione della Pescaia.\n2004: 1\u00b0 al Campionato Italiano di Distretto Match Race Classe Laser, 3\u00b0 all'Eurolymp Palamos -Spagna, 1\u00b0 al Campionato Italiano di Distretto Classe Laser, 1\u00b0 all'Europa Cup Lugano, 1\u00b0 alla Coppa Italia Classe Laser, 2\u00b0 al Campionato Italiano Classe Olimpica Laser.\n2002: 1\u00b0 alla Coppa Italia Classe Laser, 1\u00b0 al Campionato Italiano di Distretto Classe Laser, 2\u00b0 al Campionato Italiano Classe Olimpica Laser."}
{"id": "3830968", "revid": "729019", "url": "https://it.wikipedia.org/wiki?curid=3830968", "title": "Distretto di Aksu (Adalia)", "text": " \nIl distretto di Aksu (in turco Aksu il\u00e7esi) \u00e8 un distretto della provincia di Adalia, in Turchia.\nAmministrazioni.\nAl distretto appartengono 2 comuni e 12 villaggi. "}
{"id": "3830975", "revid": "125644755", "url": "https://it.wikipedia.org/wiki?curid=3830975", "title": "Galatea (scultura)", "text": "Galatea \u00e8 il nome dato nel XVIII secolo alla statua del mito di Pigmalione. \nIl mito ha origine dal racconto di Pigmalione ampiamente rappresentato nell'arte e diffuso attraverso i secoli. In un'epoca imprecisata, probabilmente nel XVIII secolo, la statua del mito ha assunto il nome di Galatea, dal nome della ninfa marina Galatea. A riprova del fatto che tale nome abbia un'origine pi\u00f9 recente rispetto alla statua umanizzata del mito, Goethe la chiama Elisa, basandosi sulle varianti della storia di Didone ed Elisa.\nIl mito.\nSecondo la mitologia, Galatea nacque da una statua scolpita da Pigmalione perch\u00e9 riteneva che nessuna donna fosse degna del suo amore, quindi venne ispirato in sonno dalla dea Afrodite, a cui poi la statua assomigli\u00f2. Finita la statua, Pigmalione se ne innamor\u00f2 desiderando che la donna fosse viva; Afrodite diede vita alla statua cos\u00ec Pigmalione e Galatea poterono amarsi e sposarsi."}
{"id": "3830976", "revid": "767487", "url": "https://it.wikipedia.org/wiki?curid=3830976", "title": "\u017ditovlice", "text": "\u017ditovlice \u00e8 un comune della Repubblica Ceca facente parte del distretto di Nymburk, in Boemia Centrale."}
{"id": "3830978", "revid": "93805135", "url": "https://it.wikipedia.org/wiki?curid=3830978", "title": "Crisi venezuelana", "text": ""}
{"id": "3830979", "revid": "287204", "url": "https://it.wikipedia.org/wiki?curid=3830979", "title": "Zitovlice", "text": ""}
{"id": "3830987", "revid": "124808", "url": "https://it.wikipedia.org/wiki?curid=3830987", "title": "The Human Centipede 2", "text": ""}
{"id": "3830996", "revid": "110157", "url": "https://it.wikipedia.org/wiki?curid=3830996", "title": "Marfino", "text": "Il quartiere Marfino (leggi \"m\u00e0rfino\"; ) \u00e8 un quartiere di Mosca situato nel Distretto Nord-orientale.\nInclude anche il quartiere (\"mikrorajon\") di N'ju Marfino, costruito sulle aree dell'ex \"sovchoz\" Marfinskij.\nIl toponimo compare in un documento dello zar Michele di Russia datato 16 settembre 1619, in cui insieme all'abitato di Vladykino viene concesso in perpetuo usufrutto a Dmitrij Michajlovi\u010d Po\u017earskij per il coraggio e la lealt\u00e0 al trono, tuttavia nel 1623 il borgo torna in possesso del Monastero dell'Epifania."}
{"id": "3831004", "revid": "104458", "url": "https://it.wikipedia.org/wiki?curid=3831004", "title": "Premio Bambi", "text": ""}
{"id": "3831010", "revid": "857138", "url": "https://it.wikipedia.org/wiki?curid=3831010", "title": "Zelene\u010d", "text": "Il toponimo Zelene\u010d pu\u00f2 riferirsi a diverse localit\u00e0:"}
{"id": "3831011", "revid": "729019", "url": "https://it.wikipedia.org/wiki?curid=3831011", "title": "Bombardamento di Forte San Carlos", "text": "Il bombardamento di Forte San Carlos da parte di due navi da guerra della Kaiserliche Marine ebbe luogo il 17 gennaio 1903 durante la crisi venezuelana. Le due navi tentarono di penetrare nel lago di Maracaibo, ma furono respinte dopo un breve scambio di fuoco con la guarnigione venezuelana di Forte San Carlos.\nBombardamento.\nIl 17 gennaio 1903 la cannoniera \"Panther\" e l'incrociatore leggero \"Falke\", entrambe appartenenti alla Kaiserliche Marine, stavano dando la caccia ad una scuna commerciale che aveva eluso il blocco navale ed era entrata nel lago di Maracaibo. Entrambe le navi provarono anch'esse ad entrare nel lago, con l'intenzione di bloccare il porto di Maracaibo.\nA guardia del passaggio che connetteva il lago al Golfo del Venezuela era posto il castello di San Carlos de la Barra.\nLe acque poco profonde che collegavano il lago con il mare erano normalmente percorribili dalle navi principali che attraversavano lo stretto che separava San Carlos dall'isola di Zapara, ma alle navi tedesche serv\u00ec l'aiuto di un pilota locale per evitare i banchi di sabbia e le acque troppo poche profonde.\nLa battaglia inizi\u00f2 quando l'artiglieria del forte apr\u00ec il fuoco contro la \"Panther\", in quel momento intenta ad attraversare lo stretto. La cannoniera tedesca rispose al fuoco, ma le acque poco profonde le impedirono di effettuare un bombardamento efficace. Due degli artiglieri del forte, Manuel Quevedo e Carlos Jos\u00e9 C\u00e1rdenas, riuscirono a colpire ripetutamente la \"Panther\" coi loro cannoni Krupp da 80 mm, infliggendole danni considerevoli. Lo scambio di fuoco dur\u00f2 circa mezz'ora, dopodich\u00e9 la nave tedesca si ritira.\nConseguenze.\nQuattro giorni dopo la \"Panther\", accompagnata dall'incrociatore protetto \"Vineta\", dotato di un armamento pi\u00f9 pesante rispetto alla cannoniera, torn\u00f2 con l'intenzione di distruggere il forte. Il bombardamento navale contro il forte dur\u00f2 8 ore e, nonostante la resistenza della guarnigione venezuelana, al termine dello scontro il Forte San Carlos era ridotto ad un cumulo di rovine in fiamme. Alcuni proiettili colpirono il vicino porto, causando la morte di 40 civili e spingendo le autorit\u00e0 venezuelane ad arrestare cittadini tedeschi e britannici residenti in zona.\nL'azione non era stata approvata dal comando britannico, che dopo l'incidente del 13 dicembre aveva chiesto che non fosse intrapresa nessuna ulteriore azione senza la consulenza di Londra. Il messaggio non era per\u00f2 stato passato al comando tedesco, a cui in precedenza era stato detto di seguire gli ordini del comando britannico. L'incidente caus\u00f2 negli Stati Uniti notevoli reazioni negative della stampa contro la Germania, i tedeschi accusarono i venezuelani di aver aperto il fuoco per primi e che i britannici erano d'accordo, anche se questi ultimi classificarono il bombardamento come un intervento \"sfortunato ed inopportuno\". L'Ausw\u00e4rtiges Amt, il ministero degli esteri tedesco, dichiar\u00f2 che la tentata incursione della Panther nella laguna di Maracaibo fu motivata dal desiderio di garantire l'efficace del blocco di Maracaibo, impedendo alla confinante Colombia di mandare rifornimenti al Venezuela[14]. In seguito Roosevelt inform\u00f2 l'ambasciatore tedesco che la flotta dell'ammiraglio Dewey, di stanza a Porto Rico, aveva l'ordine di tenersi pronta a salpare con un'ora di preavviso."}
{"id": "3831014", "revid": "1649409", "url": "https://it.wikipedia.org/wiki?curid=3831014", "title": "Ri Chun-hee", "text": "Biografia.\nNata nel 1943 da una famiglia di umili condizioni di Tongchon (Gangwon), \u00e8 stata cresciuta con i fondi del governo a causa del suo penoso stato economico.\nLaureata in performance art, \u00e8 stata assunta dalla Televisione Centrale Coreana, dove lavora come giornalista e presentatrice del notiziario (in coreano \ubcf4\ub3c4 - Podo) da quattro decenni. \u00c8 caporedattrice dal 1974, e da allora \u00e8 andata regolarmente in onda come commentatrice di ogni apparizione pubblica del leader supremo Kim Jong-il, nonch\u00e9 di eventi particolarmente importanti, come per esempio il test nucleare del 2006. Fu sempre lei ad annunciare la morte di Kim Il Sung (nel 1994) e di Kim Jong Il (nel 2011), in entrambi i casi scoppiando in lacrime in diretta televisiva.\nQuando \u00e8 in onda, solitamente indossa un vestito rosa in stile occidentale o, in alternativa, un hanbok, tipico abito femminile coreano, vagamente simile al kimono. Grazie al rosa, nel tempo si \u00e8 guadagnata dai media occidentali l'appellativo di \"Pink Lady\" (Signora Rosa).\nIl suo lavoro \u00e8 molto apprezzato dalle autorit\u00e0 della Corea del Nord, soprattutto per via della sua pronuncia chiara e ben scandita, la sua mimica e la sua eloquenza, tali da suscitare forte empatia nei telespettatori. Pertanto \u00e8 stata insignita dei titoli \"Giornalista televisivo del Popolo\" e \"Eroina del Lavoro\". Questi riconoscimenti le hanno consentito di avere accesso ad alcuni benefici materiali, come ad esempio la propriet\u00e0 di una casa moderna, una macchina di lusso e il libero accesso al mondo dello spettacolo, della moda e dell'abbigliamento (anche all'estero), normalmente preclusi alla normale popolazione nordcoreana.\nIl 5 dicembre 2018 \u00e8 andata in pensione all'et\u00e0 di 75 anni, ma ha continuato ad apparire alla conduzione in occasione di eventi di particolare importanza."}
{"id": "3831017", "revid": "842111", "url": "https://it.wikipedia.org/wiki?curid=3831017", "title": "Team RadioShack-Nissan", "text": ""}
{"id": "3831029", "revid": "1652635", "url": "https://it.wikipedia.org/wiki?curid=3831029", "title": "Arbre Magique", "text": "Little Trees , conosciuto in Italia come Arbre Magique, \u00e8 un marchio di deodoranti per ambienti dalla forma di piccoli alberi stilizzati, specifici per l'utilizzo all'interno delle automobili. Sono prodotti in numerose fragranze, ognuna delle quali abbinata ad uno specifico colore, e vengono comunemente agganciati allo specchietto retrovisore interno.\nI Little Trees sono stati inventati nel 1952 a Watertown, New York dall'imprenditore svizzero-canadese Julius S\u00e4mann, e sono prodotti dalla societ\u00e0 statunitense Car-Freshner. Acune aziende in Europa producono i Little Trees sotto licenza della Car-Freshner, utilizzando i nomi Magic Tree (Regno Unito ed Irlanda), Wunder-Baum (Svezia, Germania, Paesi Bassi, Norvegia, Finlandia e Danimarca) e Arbre Magique (Francia, Italia, Spagna e Portogallo).\nIl marchio Little Trees \u00e8 spesso promosso attraverso gli sport motoristici. Nel 1986, Little Trees \u00e8 diventato lo sponsor della Formula 3 in Italia. \u00c8 inoltre stato sponsor delle gare della Porsche in Germania. Negli Stati Uniti, Little Trees sponsorizza il pilota NASCAR Mike Olsen.\nIl marchio ha un ruolo di relativa importanza nei film \"Repo Man - Il recuperatore\" del 1984, \"La leggenda del re pescatore\" del 1991 e \"Seven\" del 1995."}
{"id": "3831032", "revid": "729019", "url": "https://it.wikipedia.org/wiki?curid=3831032", "title": "Isole Routan", "text": "Le isole Routan (in russo: \u043e\u0441\u0442\u0440\u043e\u0432\u0430 \u0420\u043e\u0443\u0442\u0430\u043d, \"ostrova Routan\") sono due isole nel mare della Siberia orientale, Russia. Amministrativamente appartengono al \u010caunskij rajon del Circondario autonomo della \u010cukotka.\nLe isole sono state scoperte e mappate nel 1821 dalla spedizione guidata da Ferdinand Petrovi\u010d Vrangel'.\nGeografia.\nLe isole si trovano nel canale (\u0421\u0440\u0435\u0434\u043d\u0438\u0439 \u043f\u0440\u043e\u043b\u0438\u0432) che conduce alla baia \u010caunskaja (\u0427\u0430\u0443\u043d\u0441\u043a\u0430\u044f \u0433\u0443\u0431\u0430), di fronte alla citt\u00e0 di Pevek e sono separate dalla terraferma dallo stretto di Pevek (\u043f\u0440\u043e\u043b\u0438\u0432 \u041f\u0435\u0432\u0435\u043a), largo 4,7\u00a0km. A ovest, a 24\u00a0km, sul lato opposto, si trova l'isola Ajon."}
{"id": "3831033", "revid": "1543377", "url": "https://it.wikipedia.org/wiki?curid=3831033", "title": "Caitlin McCarthy", "text": "Biografia.\nOriginaria di Boulder, in Colorado, McCarthy inizia a recitare all'et\u00e0 di 4 anni, negli spettacoli organizzati dalla scuola elementare. A 15 anni, convince la madre Jan, il padre e la sorella maggiore Keeley a trasferirsi a Los Angeles per diventare un'attrice. Nel 2006, fonda la \"Part of the Art Productions, Inc.\", con l'intenzione di produrre, scrivere e dirigere film, e ottiene il ruolo di Caroline Krieger, personaggio ricorrente nel serial televisivo \"Watch Over Me\".\n\u00c8 cintura nera di taekwondo. Prima di trasferirsi in California, ha frequentato la \"Summit Middle School\" e la \"Boulder High School\". Nel marzo 2011, si \u00e8 laureata in \"design\" al FIDM di Los Angeles.\nDoppiatrici italiane.\nNelle versioni in italiano dei suoi film, Caitlin McCarthy \u00e8 stata doppiata da:"}
{"id": "3831046", "revid": "367445", "url": "https://it.wikipedia.org/wiki?curid=3831046", "title": "Fritz August Walther", "text": ""}
{"id": "3831047", "revid": "287204", "url": "https://it.wikipedia.org/wiki?curid=3831047", "title": "Brandys nad Labem-Stara Boleslav", "text": ""}
{"id": "3831050", "revid": "767487", "url": "https://it.wikipedia.org/wiki?curid=3831050", "title": "Mandato delle Nazioni Unite", "text": "L'espressione mandato delle Nazioni Unite o dell'ONU \u00e8 normalmente usata per indicare una missione internazionale di lungo termine, autorizzata preventivamente dalle Nazioni Unite (Assemblea Generale o, pi\u00f9 spesso, dal suo Consiglio di Sicurezza).\nI mandati dell'ONU normalmente prevedono operazioni di peacekeeping."}
{"id": "3831052", "revid": "223320", "url": "https://it.wikipedia.org/wiki?curid=3831052", "title": "Little Trees", "text": ""}
{"id": "3831058", "revid": "1543377", "url": "https://it.wikipedia.org/wiki?curid=3831058", "title": "Fritz Walther", "text": "Prese le redini nella conduzione della casa produttrice di armi da fuoco Carl Walther GmbH Sportwaffen, nota anche semplicemente come Walther, fondata dal padre Carl."}
{"id": "3831059", "revid": "729019", "url": "https://it.wikipedia.org/wiki?curid=3831059", "title": "Raffaele Borea Ricci d'Olmo", "text": "Fu il primo governatore (soltanto provvisorio) della Tripolitania italiana.\nBiografia.\nNato ad Albenga da una nobile famiglia, era cugino di Raffaele Cadorna e parente di Marcello Amero d'Aste Stella e proprio sull'esempio di quest'ultimo volle intraprendere la carriera militare scegliendo di frequentare la Scuola di marina di Genova.\nIl 23 dicembre del 1902, al comando dell'incrociatore corazzato \"Elba\" della Regia Marina, assieme alle navi inglesi e tedesche, partecip\u00f2 al blocco navale lungo le coste del Venezuela. Dal 1902 al 1904 fece il periplo del mondo, ed era presente con l\"'Elba\" alla battaglia della baia di Chemulpo.\nAllo scoppio della guerra italo-turca il 30 settembre del 1911, una squadra navale italiana al comando del contrammiraglio Raffaele Borea Ricci d'Olmo, con insegna sulla corazzata \"Sicilia\" si present\u00f2 davanti a Tripoli intimando la capitolazione della citt\u00e0.\nIl 2 ottobre, in assenza della resa, la squadra inizi\u00f2 il bombardamento delle fortificazioni.\nIl giorno 5 un contingente di marinai forte di 1 700 uomini, con 6 cannoni della corazzata \"Re Umberto\", al comando del capitano di vascello Umberto Cagni, sbarc\u00f2 occupando Tripoli, abbandonata dalla guarnigione turca gi\u00e0 dal giorno precedente. Il primo convoglio con truppe del Regio Esercito avrebbe preso terra soltanto l'11 ottobre.\nIl 7 ottobre 1911 Raffaele Borea Ricci d'Olmo divenne il primo governatore della Tripolitania italiana, carica che mantenne per pochi giorni cedendola l'11 dello stesso mese al generale Carlo Caneva. Il governatorato retto da Borea Ricci d'Olmo riguardava in realt\u00e0 la sola citt\u00e0 di Tripoli conquistata pochi giorni prima dalle truppe da sbarco del capitano di vascello Umberto Cagni."}
{"id": "3831060", "revid": "123932230", "url": "https://it.wikipedia.org/wiki?curid=3831060", "title": "Filosofia della condivisione", "text": "La filosofia della condivisione \u00e8 un multiforme insieme di riflessioni incentrate principalmente sulla critica del neoliberismo, inteso contemporaneamente come un\u2019ideologia, una visione del mondo, un insieme di politiche e teorie pi\u00f9 o meno coerenti tra loro, alle quali vengono contrapposti degli ideali, come la solidariet\u00e0 fra gli esseri umani e la tutela dell'ambiente .\nNon si tratta quindi di una dottrina sistematicamente organizzata che rifletta sul tema della condivisione ma di analisi condotte non solo da filosofi, ma anche da economisti, sociologi e antropologi, i quali ripensano criticamente le strutture socioeconomiche, che sarebbero alla base del grave degrado antropologico dell\u2019inizio del terzo millennio, dal quale si fa quindi derivare la dimostrazione del fallimento del pensiero neoliberista. Questi pensatori propongono di rifiutare la logica del mercato libero e di individuare invece nel principio di condivisione una nuova logica economica che incida anche sui valori etici .\nGli interpreti della filosofia della condivisione.\nQueste critiche al sistema economico-sociale neoliberista si sono affermate in seguito alla crisi economica del 2007\u20102008, in particolare con i saggi di autori come Raj Patel, Serge Latouche e Paul Krugman il quale, di fronte a quella che appare una caduta definitiva dei consumi per la diminuzione demografica nei paesi sviluppati, vede una via d'uscita nella \u00ab\"economia della collaborazione e della condivisione che offre ai consumatori l'accesso a capacit\u00e0 altrimenti inutilizzate e a risorse inattive...Tra tutti i fattori in gioco, quello che merita attenzione crescente \u00e8 l'altro volto della propensione media e marginale al consumo - la propensione all'accesso e alla condivisione di un bene o servizio anzich\u00e9 alla sua propriet\u00e0.\"\u00bb \nLa riflessione sulla condivisione non rappresenta per\u00f2 un pensiero unico o una concezione teorica fissa e determinata che i singoli dovrebbero far propri impegnandosi a elaborare una serie di concetti sistematicamente definiti. I suoi interpreti la intendono piuttosto come una sensibilit\u00e0 di fondo che, pur tra opinioni e prospettive diverse, aspira a individuare un cammino autentico di umanizzazione. \nIn un momento storico segnato dalla crisi della considerazione che ha il valore del legame sociale, questa ricerca impone all\u2018essere umano una scelta chiara, nella consapevolezza che l'umanit\u00e0 si trova realmente a un bivio e che adattarsi a sopravvivere in una societ\u00e0 fondata sulla competizione, nell'indifferenza o nell'ostilit\u00e0 verso gli altri, sia il segnale di una mortificazione della vita: \nFilosofia e attivismo.\nNell'ambito delle filosofie del cambiamento sociale rientra la filosofia della condivisione che, pur nella sua eterogeneit\u00e0, muove da un presupposto unico: gli attuali sistemi politici ed economici, basati come sono sulle forze del mercato, sulla commercializzazione e sulla logica del guadagno a ogni costo, devono cambiare: \u00e8 ormai necessario fare qualcosa di radicale come reclamare la capacit\u00e0 di sfidare la societ\u00e0 di mercato. Un intento questo molto arduo che implica certamente la voglia di un forte confronto, facendo leva sulla capacit\u00e0 di \"pensare\" e di \"agire\" delle persone, dove \"filosofia\" e \"attivismo\" sono inscindibili e si alimentano reciprocamente. Ci\u00f2 deriva dall'idea secondo cui i cambiamenti importanti non avvengono mai da s\u00e9, ma necessitano sempre di voglia sincera di migliorare, di impegno attivo:\nA differenza di altre correnti filosofiche, la filosofia della condivisione non teme \u00ab\"di cadere nella trappola della politica politicante, contraddistinta dalla perdita di contatto, da parte degli attori politici, con le realt\u00e0 sociali e dal confinamento nei giochi politici\"\u00bb. Non si limita solamente a \u00abfar sentire un peso nel dibattito, influenzare le posizioni dei diversi attori politici, far prendere in considerazione alcuni argomenti, contribuire a fare evolvere la mentalit\u00e0\u00bb. Essa nutre l'ambizione di poter offrire con le sue riflessioni un miglioramento \"concreto\" nei vari settori delle attivit\u00e0 umane. \nPer ci\u00f2 che riguarda un migliore rapporto con l'ambiente, tema molto caro ai filosofi della condivisione, questo pu\u00f2 per esempio tradursi in un'attenta pratica su come eliminare gli sprechi e riciclare tutto il riciclabile, su come produrre e mangiare cibo locale puntando maggiormente sull'autoproduzione, su quali vie possano essere intraprese per arrivare a ottenere pi\u00f9 energia dalle fonti rinnovabili, ridurre gli orari lavorativi utilizzando il telelavoro e smaterializzare l'economia. Concordi con alcuni economisti, fra cui il premio Nobel per l'economia Joseph E. Stiglitz, i teorici della condivisione ritengono inoltre che sia meglio abolire il Pil e ridefinire il concetto di benessere .&lt;br&gt;\nPer la filosofia della condivisione, \"filosofo\" \u00e8 dunque colui che riflette su una realt\u00e0 sociale gi\u00e0 costituita al fine di migliorarla, senza escludere un suo coinvolgimento diretto nel lavoro concreto che occorre per arrivare a questo miglioramento o una collaborazione costruttiva con esperti operanti in settori diversi dal suo.&lt;br&gt;\nEgli non solo cerca di capire come l'economia sia riuscita nel tempo a plasmare la societ\u00e0 e le persone; fa anche il possibile per giungere alla realizzazione di un cambiamento che sia allo stesso tempo personale, vissuto, praticabile nell'immediato e dalle ampie prospettive socio-ecologiche, e riconosce che questo miglioramento di s\u00e9 si pu\u00f2 effettuare meglio all'interno di un progetto condiviso con altre persone, riscoprendo il senso di comunit\u00e0.&lt;br&gt;\nTale \"filosofo\" non ha paura di assumere un ruolo attivo nello scenario politico: \u00ab\"Per cambiare noi stessi dobbiamo cambiare il mondo. Per cambiare il nostro mondo dobbiamo cambiare noi stessi. Entrambe le cose sono necessarie. Entrambe sono difficili\"\u00bb .\nIl neoliberismo come fattore di libert\u00e0.\nIl neoliberismo \u00e8 una dottrina economica che, ispirandosi ai valori della libert\u00e0 individuale e rifacendosi ai principi dell\u2019economia classica, rileva le violazioni in nome del laissez-faire, della |libera concorrenza, intesa come concorrenza perfetta, perpetrate da concentrazioni monopolistiche e chiede pertanto l'intervento dello Stato per riaffermare l'effettiva libert\u00e0 di mercato e per garantire con ci\u00f2 il rispetto anche delle libert\u00e0 politiche. \nGli economisti neoliberisti, come gli austriaci Friedrich von Hayek e Ludwig von Mises e il francese Jacques Rueff, tuttavia pi\u00f9 che sugli ipotetici vantaggi della libera concorrenza, evidenziano i danni dell\u2019ingerenza economica dello Stato, che pu\u00f2 degenerare in costrizione e che comunque \u00e8 sempre tardiva e spesso inefficace. Dal punto di vista filosofico, esso sarebbe parzialmente associabile alle teorie libertarie, sennonch\u00e9 i termini \"liberista\" e \"neoliberista\" sono talvolta utilizzati con una connotazione negativa. Ambo i termini esistono solo in lingua italiana: il primo di essi fu coniato dal filosofo Benedetto Croce a met\u00e0 del XX secolo, mentre il secondo \u00e8 entrato in uso nell'ultimo decennio dello stesso periodo.\nAlla fine degli anni '60 Milton Friedman e i suoi seguaci della scuola monetarista hanno teorizzato il processo economico neoliberista, che \u00e8 spesso stato assimilato, sin dalle origini crociane, alle conseguenze economiche del pensiero politico liberale. Tuttavia, il liberalismo attribuisce all'autorit\u00e0 pubblica e al diritto proprio il compito (esclusivo) di difendere le libert\u00e0 individuali, tra cui anche quelle economiche. \nL'essenza economica del liberalismo fu enunciata nel modo pi\u00f9 esplicito dall'economista austriaco Eugen von B\u00f6hm-Bawerk: \u00abUn mercato \u00e8 un sistema giuridico, in assenza del quale l'unica economia possibile \u00e8 la rapina di strada\u00bb \n\u00ab\"Il neoliberismo in quanto si fonda sull\u2019idea che l\u2019operare delle forze di mercato, in assenza di intervento pubblico, assicuri stabilit\u00e0 al sistema economico. Esiste infatti, per i monetaristi, una tendenza naturale dell\u2019economia al conseguimento del pieno impiego e di una crescita stabile. Il ruolo della politica economica \u00e8 perci\u00f2 quello di accompagnare la tendenza all\u2019equilibrio insita nel sistema capitalistico con regole automatiche (e non discrezionali, come suggerisce la scuola keynesiana) di gestione. A fronte di questa visione vi \u00e8 per\u00f2 la constatazione che regole automatiche presuppongano una costanza nel modo di funzionare del sistema economico. Questa costanza non si riscontra nella realt\u00e0, in presenza di urti congiunturali e cambiamenti strutturali\"\u00bb .\nBasato sulla prevalenza della finanza sull'economia e sulla politica, per il neoliberismo dunque il mercato \u00e8 un meccanismo che, lasciato a se stesso, senza interferenze, \u00e8 in grado di allocare spontaneamente le risorse in maniera ottimale e di trovare l'equilibrio tra offerta e domanda e quindi il \"giusto valore\" delle cose. Secondo questa ideologia lo Stato (e anche la societ\u00e0 civile) deve avere un ruolo del tutto secondario nell'economia, e anzi, se interferisce con le forze spontanee e naturali del mercato, distorce l'efficiente allocazione delle risorse e danneggia l'economia. Da qui la completa liberalizzazione della finanza, la libera circolazione internazionale dei capitali e le estese privatizzazioni anche di servizi pubblici essenziali, come l'istruzione e la sanit\u00e0, che hanno caratterizzato i paesi (occidentali e non) negli ultimi decenni.\nIl terzo settore.\nIl neoliberismo riconosce in parte come fondate le critiche basate sulla condivisione economica e propone una partecipazione con e attraverso lo Stato, delle logiche del mercato nel sistema di protezioni sociali. \u00ab\"Un processo in cui il pubblico \u00e8 gradualmente sostituito dal privato non solo nella propriet\u00e0 delle agenzie impegnate nella fornitura di welfare, ma anche a livello concettuale, dove l\u2019interesse della collettivit\u00e0 \u00e8 soppiantato dagli interessi atomizzati dei singoli individui, coordinati dai mercati. La proposta pura del neoliberismo era la radicale privatizzazione delle protezioni sociali, elargite solo dietro corrispettivo monetario del cliente, con qualche programma residuale per i miserrimi. Nei fatti, \u00e8 stato implementato un riformismo pi\u00f9 prudente, vale a dire l\u2019inserimento graduale di elementi di mercato. Nel campo dell\u2019assistenza sociale tale riformismo si \u00e8 concretato...\"\u00bb con il ricorso al cosiddetto terzo settore riconosciuto giuridicamente nelle forme di economia sociale, volontariato, organizzazioni non governative, societ\u00e0 civile, settore non profit, carit\u00e0, filantropia e associazionismo .\nIl \"consumatore sovrano\".\nLo storico Niklas Olsen ha tracciato una storia dell\u2019evoluzione teorica del neoliberismo facendo notare come in difesa dell'economia liberale attaccata dai critici (come il giurista tedesco e filosofo politico Carl Schmitt che accusava il liberalismo di non avere un chiaro principio su cui fondare il proprio ordine sociale) Ludwig von Mises nei primi anni'Venti abbia teorizzato che alla base del liberalismo politico vi fosse il concetto del \"consumatore sovrano\", inteso come principio di autorit\u00e0 del tutto indipendente da ogni restrizione giuridica o religiosa, rispondente solo al mercato e in grado, quindi, di esprimere, con una scelta individuale, con il \u00abvoto quotidiano\u00bb del mercato, un'attivit\u00e0 politica ben ordinata, efficiente, e democratica tipica della societ\u00e0 liberale. Si realizzerebbe cos\u00ec una democrazia di mercato (\u00ab\"democratic process of the market\"\u00bb basata sulla scelta del consumatore e sul meccanismo dei prezzi.\nLa crisi del libero mercato.\nLa filosofia della condivisione nega invece ogni capacit\u00e0 autoregolatrice al libero mercato, che non permette di realizzare le migliori condizioni di libert\u00e0 e di giustizia nelle attuali societ\u00e0 consumistiche.\nIl neoliberismo non nega che possano esserci forme diverse di solidariet\u00e0 disinteressata, ispirate a sentimenti di filantropia; ma si tratta di un \u00ab\"optional\" di lusso che viene lasciato alla gratuit\u00e0 generosa dei singoli\u00bb , senza altri obblighi che non siano quelli legati alle libere scelte etiche degli individui. In altre parole, l'ideologia neoliberista, che ha operato sin dalle origini come una dottrina politica rivestita con i panni di una teoria economica, avrebbe favorito la rottura di quel senso di \"solidariet\u00e0 sociale\" che lega tutti gli uomini a un destino comune e che nella filosofia della condivisione incarna il bisogno tenace di resistere a un'etica pervasiva la cui gerarchia di valori pone al culmine i mercati .\nLa riflessione sulla condivisione ritiene che l'economia sia radicata all'interno della societ\u00e0 e non costituisca attivit\u00e0 separabile e isolabile dal resto delle attivit\u00e0 umane e nega l'idea di crescita illimitata per cui la societ\u00e0 verrebbe ridotta a mero strumento e mezzo dei meccanismi economici produttivi che tendono a stimolare consumi elevati e variati.\nCome rileva il WWF non si tiene in debito conto la finitezza della biosfera e il fatto che l'uomo trasformi le risorse in rifiuti pi\u00f9 rapidamente di quanto sia in grado di riciclarli in nuove risorse \nLa bioeconomia.\nA partire dagli anni settanta del secolo scorso, la questione dell'ecologia all'interno dell'economia comincia a essere esaminata a fondo, grazie soprattutto al lavoro dell'economista rumeno Nicholas Georgescu-Roegen, a cui va il merito di aver individuato le implicazioni bioeconomiche della legge dell'entropia, gi\u00e0 intuite negli anni quaranta e cinquanta da Alfred Lotka, Erwin Schr\u00f6dinger, Norbert Wiener e L\u00e9on Brillouin. Adottando il modello della meccanica classica newtoniana, osserva Georgescu-Roegen, l'economia esclude l'irreversibilit\u00e0 del tempo. In questo modo ignora l'entropia, ovvero l'irreversibilit\u00e0 delle trasformazioni dell'energia e della materia. Viene oscurato per esempio il fatto che i rifiuti e l'inquinamento, pur essendo prodotti dall'attivit\u00e0 economica, non rientrano nel processo di produzione cos\u00ec come si \u00e8 andato determinando.\nSparito dunque ogni riferimento a un qualsiasi substrato biofisico, la produzione economica, cos\u00ec come \u00e8 concepita dalla maggioranza dei teorici neoclassici, non apparirebbe soggetta ad alcun limite ecologico e avrebbe come inevitabile conseguenza lo spreco irresponsabile delle risorse rare disponibili. In sostanza, il processo economico reale, a differenza del modello teorico, non sarebbe un processo puramente meccanico e reversibile; essendo di natura entropica, si svolgerebbe in una biosfera che funziona all'interno di un tempo unidirezionale. Da ci\u00f2 discende, per Georgescu-Roegen, l'impossibilit\u00e0 di una crescita infinita in un mondo finito e la necessit\u00e0 di sostituire la scienza economica tradizionale con una bioeconomia, ovvero di pensare l'economia all'interno della biosfera.\n\u00ab\"La Prima e la Seconda rivoluzione industriale ci stanno presentando il loro conto in termini di entropia: duecento anni di carbone, petrolio e gas naturale bruciati per promuovere e favorire uno stile di vita industriale hanno prodotto il rilascio di ingenti quantit\u00e0 di biossido di carbonio nell'atmosfera terrestre. Questa energia consumata \u2013 il saldo entropico \u2013 impedisce alla radiazione solare di sfuggire dal pianeta e minaccia un catastrofico cambiamento della temperatura della terra, con conseguenze potenzialmente devastanti per il futuro della vita\" \u00bb.\nL'antropologia economica.\nIl sociologo, filosofo ed economista ungherese Karl Polanyi (1886\u20131964), noto per la critica alla societ\u00e0 di mercato espressa nel suo lavoro pi\u00f9 importante \"La grande trasformazione\", \u00e8 riconosciuto quale padre ispiratore della filosofia della condivisione e come lo studioso che ha dato il pi\u00f9 grande contributo alla nascita dell'antropologia economica .\nAl centro della \"Grande Trasformazione\" di Polanyi si trova dunque il capovolgimento dell'idea liberale secondo cui la societ\u00e0 di mercato costituisca un punto di approdo \u201cnaturale\u201d nella vicenda delle societ\u00e0 umane, e dunque la relativizzazione delle categorie di pensiero che in essa hanno la loro validit\u00e0.\nCon i suoi studi sulle societ\u00e0 arcaiche e primitive e attraverso l'opera di collaboratori e discepoli, Polanyi contribuisce a svelare alle generazioni successive di filosofi, antropologi ed economisti le dinamiche di una societ\u00e0 di mercato da lui concepita come una singolare aberrazione.\nPedagogia della condivisione.\nConsiderato che l'apprendimento \u00e8 sempre un'esperienza sociale e che colui che impara migliora se stesso per partecipazione, l'educazione convenzionale promuove il concetto di istruzione come esperienza privata; in realt\u00e0 il pensiero si forma tanto nell'individuo quanto nel rapporto fra individui. Anche nei momenti di profonda riflessione intima e personale, la sostanza dei propri pensieri \u00e8 connessa, in un modo o nell'altro, a precedenti esperienze condivise con altri attraverso le quali il singolo ha interiorizzato significati collettivi.\nLo studioso in scienze sociali e dell'educazione Dario Arkel secondo queste considerazioni ha allora teorizzato la necessit\u00e0 di una pedagogia della condivisione secondo la quale \u00ab\"il cammino verso la convivenza non pu\u00f2 prescindere dall'apertura verso gli altri e verso la natura nei suoi aspetti evolutivi specificamente nel senso collaborativo\"\u00bb.\nGianluca Caputo, collaboratore informatico dell'Universit\u00e0 di Pisa, ha espresso l'opportunit\u00e0 oggi offerta dallo sviluppo tecnologico del web di praticare una pedagogia della condivisione:\nIn quest'ambito sostiene Caputo \u00e8 fondamentale l'utilizzo del \"web 2\" e in particolare il \"blog\", il \"forum\" e il \"wiki\"\u00ab un sito creato con un software \"collaborativo\" .\u00bb\nL'economista Jeremy Rifkin spiega come la condivisione abbia un risvolto concreto nell'insegnamento delle nuove generazioni e nei settori educativi . Preoccupati per la direzione verso cui la societ\u00e0 dei consumi sta procedendo, gli insegnanti e gli educatori avrebbero cominciato a chiedersi se la missione principale dell'educazione debba essere solo quella di far diventare economicamente produttivi gli studenti. Rifkin si domanda se non si dovrebbe dedicare altrettanta attenzione allo sviluppo delle pulsioni empatiche innate dei giovani in modo da prepararli a pensare e ad agire come parte di una famiglia universale che include non solo il proprio prossimo, ma anche tutte le altre creature. Egli ritiene che una nuova generazione di educatori stia iniziando a decostruire i processi di apprendimento in aula che hanno accompagnato il passato, e a ricostruire l'esperienza educativa lungo linee pensate per incoraggiare lo sviluppo di un S\u00e9 ecologico esteso.\nL'approccio dominante all'insegnamento, dall'alto verso il basso, il cui obiettivo \u00e8 formare un essere competitivo e autonomo, sta cominciando a cedere il passo a un'esperienza educativa distribuita e collaborativa concentrata sull'instillare il senso della natura sociale della conoscenza. In questa nuova ottica l'intelligenza non rappresenta una risorsa che si accumula ma, al contrario, un'esperienza condivisa distribuita fra le persone.\nIl nuovo approccio all'istruzione rispecchierebbe il modo in cui una nuova generazione impara e scambia informazioni, idee ed esperienze attraverso Internet, in spazi educativi \"open source\" e nell'ambito dei social media. Un apprendimento distribuito e collaborativo prepara secondo Rifkin anche la forza lavoro del ventunesimo secolo a un'economia nuova che agisce sulla base dei medesimi principi.\n&lt;br&gt;\nLa pedagogia della condivisione rifiuta quel tipo di istruzione parziale e superficiale spendibile solo sul mercato del lavoro e inservibile per tutte le altre dimensioni dell'esistenza. I bambini e i ragazzi devono essere aiutati da insegnanti ed educatori non solo sul piano cognitivo, ma anche su quello emotivo e relazionale. Oltre le abilit\u00e0 cognitive, viene dato ampio spazio all'empatia, alla solidariet\u00e0, all'integrit\u00e0 morale e alla tenacia delle giovani generazioni."}
{"id": "3831061", "revid": "6923", "url": "https://it.wikipedia.org/wiki?curid=3831061", "title": "Sic vos non vobis", "text": "Sic vos non vobis \u00e8 una locuzione latina che, alla lettera, si traduce con \u00abCos\u00ec voi, non per voi\u00bb, nel senso \u00abcos\u00ec voi fate qualcosa, ma non per voi\u00bb, poich\u00e9 qualcun altro si appropria dell\u2019opera.\nOrigine aneddotica.\n\u00c8 legata ad un aneddoto della vita di Virgilio narrato da pseudo-Donato (17,70).\nIl poeta aveva lasciato una poesia sulla porta di casa di un potente e Batillo si era preso i meriti e gli elogi affermando di averla scritta lui.\nAllora Virgilio scrisse quattro volte la frase \"Sic vos non vobis\" e quando la curiosit\u00e0 raggiunse l'apice perch\u00e9 nessuno riusciva a capirne il senso complet\u00f2 con:\nPolitica.\nLa locuzione fu ripresa da Palmiro Togliatti durante l'appello agli elettori per le politiche del 1963: il segretario del PCI intendeva cos\u00ec evidenziare come lo sviluppo economico fosse stato fino ad allora \u00abregolato essenzialmente dalla dura legge del profitto, nell'interesse del grande capitale e dei ceti privilegiati\u00bb, a fronte dei duri sacrifici sostenuti dei lavoratori, esclusi dall'area del benessere economico e sociale."}
{"id": "3831062", "revid": "179521", "url": "https://it.wikipedia.org/wiki?curid=3831062", "title": "Olivia Rogowska", "text": "Carriera.\nHa raggiunto il suo best-ranking in singolare il 29 ottobre 2012 piazzandosi al Nr. 108 della classifica WTA.\nNel 2009 ha ricevuto una wild-card per l'Australian Open ma ha perso subito al primo turno contro Al'ona Bondarenko con il punteggio di 7\u20135, 3\u20136, 2\u20136.\nSuccessivamente le \u00e8 stata assegnata una wild-card per partecipare al Roland Garros. In questa occasione ha battuto al primo turno la russa Marija Kirilenko ma \u00e8 uscita al successivo contro Kateryna Bondarenko."}
{"id": "3831066", "revid": "1543377", "url": "https://it.wikipedia.org/wiki?curid=3831066", "title": "Mar'ina Ro\u0161\u010da (Mosca)", "text": "Il quartiere Mar'ina Ro\u0161\u010da (, \"il boschetto di Mar'ino\") \u00e8 un quartiere di Mosca sito nel Distretto Nord-orientale.\nPrende il nome dal villaggio di Mar'ino, che compare nei registri ufficiali nel 1678 come sede di 22 casali per 102 abitanti. Insieme al vicino villaggio di Ostankino, era propriet\u00e0 della famiglia \u010cerkasskij. Nella met\u00e0 del XVIII secolo, col matrimonio dell'ultima principessa dei \u010cerkasskij col conte di \u0160eremet'evo, passano nelle propriet\u00e0 di quest'ultima famiglia. La principale via che attraversa il quartiere in direzione nord-sud \u00e8 via \u0160eremet'evskaja, intitolata alla famiglia degli allora possidenti.\nAppena fuori dai limiti urbani, Mar'ina Ro\u0161\u010da fu considerata una sorta di ghetto criminale, specialmente dopo la prima guerra mondiale e dopo la guerra civile russa. \u00c8 a partire dalla fine degli anni 1950 che la zona viene definitivamente urbanizzata."}
{"id": "3831072", "revid": "842111", "url": "https://it.wikipedia.org/wiki?curid=3831072", "title": "Team Leopard-Trek", "text": ""}
{"id": "3831073", "revid": "253269", "url": "https://it.wikipedia.org/wiki?curid=3831073", "title": "Anita Morris", "text": "Carriera.\nTra i suoi tanti ruoli, quello di Carol Dodsworth, l'amante di Danny DeVito in \"Per favore, ammazzatemi mia moglie\". Morris ha interpretato anche l'amante di Rob Lowe in \"Hotel New Hampshire\" nel 1984. Per quanto riguarda il teatro, ha avuto la parte di Carla nel musical \"Nine\". Ha recitato inoltre in \"Jesus Christ Superstar (musical)\", \"I maledetti di Broadway\", \"18 Again!\", \"Benvenuti a Radioland\". Ha vinto il Tony Award. Durante gli anni ottanta ed i primi anni novanta, ha avuto ruoli in sitcom e fiction tra cui \"Miami Vice\", \"La signora in giallo\", \"Chi \u00e8 il Boss?\", \"Cin cin\", \"Melrose Place\", \"Matlock\", \"I racconti della cripta\" e \"Tutti al college\". Nel 1984 Morris \u00e8 apparsa anche nel video musicale \"She Was Hot\" dei The Rolling Stones.\nVita personale.\nAnita Morris era moglie dell'attore Grover Dale, con cui ebbe un figlio, James Badge Dale. Mor\u00ec a Los Angeles, a 50 anni, di cancro ovarico."}
{"id": "3831074", "revid": "1442080", "url": "https://it.wikipedia.org/wiki?curid=3831074", "title": "Mastro Filippo", "text": "Forse nacque a Pavia, ma il luogo di nascita non \u00e8 sicuro. Fu un maestro comacino che lavor\u00f2 nelle Marche e in Umbria realizzando opere sacre di stile romanico e che si occup\u00f2 anche di opere di fortificazione.\nOpere.\nIn particolare si ricordano le seguenti opere:"}
{"id": "3831099", "revid": "106908", "url": "https://it.wikipedia.org/wiki?curid=3831099", "title": "First folio", "text": ""}
{"id": "3831106", "revid": "599013", "url": "https://it.wikipedia.org/wiki?curid=3831106", "title": "Dieudonn\u00e9 Minoungou", "text": ""}
{"id": "3831110", "revid": "93556", "url": "https://it.wikipedia.org/wiki?curid=3831110", "title": "Grant Allen", "text": "Biografia.\nNato nei pressi di Kingston, Canada West (adesso parte dell'Ontario), era il secondo figlio di Catharine Ann Grant e del reverendo Joseph Antisell Allen, ministro protestante proveniente da Dublino, Irlanda. La madre era figlia del quinto barone di Longueuil.\nFu educato in casa finch\u00e9, all'et\u00e0 di tredici anni, si trasfer\u00ec con i genitori negli Stati Uniti, poi in Francia e infine nel Regno Unito. Studi\u00f2 alla King Edward's School di Birmingham e al Merton College di Oxford, entrambi nel Regno Unito. Dopo la laurea, Allen studi\u00f2 in Francia, insegn\u00f2 al Brighton College tra il 1870 e il 1871 e quando aveva poco pi\u00f9 di vent'anni divenne professore al Queen's College, in Giamaica.\nNonostante il padre religioso, Allen divenne agnostico e socialista. Dopo aver lasciato l'incarico di professore, nel 1876 fece ritorno in Inghilterra dove si dedic\u00f2 alla scrittura, acquisendo una discreta fama grazie ai suoi saggi sulla scienza e alle sue opere letterarie. Uno dei suoi primi articoli, 'Note-Deafness' (una descrizione di ci\u00f2 che oggi \u00e8 chiamato amusia, pubblicato nel 1878 sulla rivista \"Mind\") \u00e8 citato positivamente in un recente libro di Oliver Sacks.\nLe sue prime opere avevano argomenti scientifici, come ad esempio \"Physiological \u00c6sthetics\" (1877) e \"Flowers and Their Pedigrees\" (1886). In un primo momento fu influenzato dalla psicologia associazionista, promulgata da Alexander Bain e Herbert Spencer, quest'ultimo spesso considerato l'individuo pi\u00f9 importante nella transizione dalla psicologia associazionista al funzionalismo darwiniano. Nei numerosi articoli di Allen sui fiori e sulla percezione degli insetti, i concetti darwiniani sostituirono pian piano i vecchi termini spenceriani. A livello personale, la lunga amicizia instauratasi quando Allen aveva incontrato Spencer al suo ritorno dalla Giamaica, si fece pi\u00f9 difficile nel corso degli anni. Allen scrisse un articolo biografico su Spencer piuttosto critico quando Spencer era gi\u00e0 morto.\nDopo aver aiutato William Wilson Hunter con il suo \"Gazeteer of India\" intorno al 1880, Allen cominci\u00f2 a interessarsi di narrativa e tra il 1884 e il 1899 scrisse circa 30 romanzi. Nel 1891 fu pubblicato \"Recalled to life (Tornata in vita,\" pubblicato per la prima volta in italiano nel 2021\"),\" un giallo con una stupefacente protagonista femminile capace di grande analisi introspettiva. Nel 1895 lo scandaloso romanzo intitolato \"The Woman Who Did\" divenne un successo editoriale. Il libro narra di una donna che rifiuta di sottomettersi al legame matrimoniale, anche quando si rende conto di aspettare un bambino, decidendo di crescerlo da sola.\nNello stesso anno Allen dimostr\u00f2 anche di essere un vero pioniere nella letteratura di fantascienza, con il romanzo \"Questi barbari inglesi\" (\"The British Barbarians\"). Il romanzo, pubblicato quasi contemporaneamente a \"La macchina del tempo\" di H. G. Wells, che include un riferimento ad Allen, descrive anch'esso un viaggio nel tempo, sebbene la trama sia molto diversa. Il racconto 'The Thames Valley Catastrophe' (pubblicato nel 1901 nello \"Strand Magazine\") descrive la distruzione di Londra a causa di un'improvvisa e catastrofica eruzione vulcanica.\nEgli fu anche autore di racconti polizieschi e storie gialle. In questo campo il suo personaggio pi\u00f9 celebre fu Colonel Clay, amabile ladro precursore di figure ben pi\u00f9 note, come ad esempio Arsenio Lupin, nato molti anni pi\u00f9 tardi dalla penna di Maurice Leblanc.\nAllen si spos\u00f2 due volte ed ebbe un figlio, Jerrard Grant Allen (1878-1946), agente teatrale, che nel 1913 spos\u00f2 l'attrice e cantante Violet Englefield.\nMor\u00ec nella sua casa a Hindhead, Haslemere, nel Surrey, in Inghilterra il 25 ottobre 1899. Mor\u00ec prima di aver portato a termine \"Hilda Wade\". L'episodio conclusivo del romanzo, che egli dett\u00f2 dal letto all'amico e vicino di casa sir Arthur Conan Doyle apparve poi con il titolo molto appropriato \"The Episode of the Dead Man Who Spoke\" (ovvero, \"L'episodio dell'uomo morto che parl\u00f2\") in \"The Strand Magazine\" nel 1900.\nOgni anno a Wolfe Island, vicino a Kingston, luogo di nascita di Allen, si tiene un festival sulla narrativa canadese gialla."}
{"id": "3831115", "revid": "298055", "url": "https://it.wikipedia.org/wiki?curid=3831115", "title": "David Palmer (personaggio)", "text": ""}
{"id": "3831121", "revid": "110157", "url": "https://it.wikipedia.org/wiki?curid=3831121", "title": "Ostankinskij", "text": "Il quartiere Ostankinskij () \u00e8 un quartiere di Mosca sito nel Distretto Nord-orientale.\nNel suo territorio si trovano, tra le altre cose, la Torre televisiva di Ostankino, il Centro esposizioni panrusso e l'Orto botanico di Mosca.\nNel quartiere vi sono molti tributi alla storia dell'esplorazione spaziale sovietica; oltre al museo della casa di Sergej Korol\u00ebv vi sono le vie intitolate allo stesso Korol\u00ebv, a Jurij Vasil'evi\u010d Kondratjuk e a Fridrich Cander."}
{"id": "3831123", "revid": "729019", "url": "https://it.wikipedia.org/wiki?curid=3831123", "title": "Si nos coleos haberemus", "text": "Si nos coleos haberemus \u00e8 una locuzione latina che si traduce con \u00abSe noi avessimo i coglioni\u00bb inteso come possedere le virt\u00f9 dei padri e tipiche maschili: forza, coraggio, costanza e seriet\u00e0. Simile a Si vir es, se sei un uomo.\n\u00c8 una espressione di Petronio (44,14)."}
{"id": "3831127", "revid": "585241", "url": "https://it.wikipedia.org/wiki?curid=3831127", "title": "Edgar Allen", "text": "Insegn\u00f2 prima all'Universit\u00e0 del Missouri e poi a Yale. Studi\u00f2 l'ovogenesi e, con Edward Adelbert Doisy, identific\u00f2 le sostanze estrogene del follicolo, portando alla comprensione della relazione esistente tra modificazione morfologiche gonadiche e attivit\u00e0 ormonale."}
{"id": "3831131", "revid": "125223178", "url": "https://it.wikipedia.org/wiki?curid=3831131", "title": "Alfiere del Lavoro", "text": "L'Attestato d'Onore \"Alfiere del Lavoro\" (abbreviato in Alfiere del Lavoro) \u00e8 una benemerenza semi-statale, istituita dalla Federazione Nazionale dei Cavalieri del Lavoro, in collaborazione con la Presidenza della Repubblica Italiana, in occasione delle celebrazioni per il Centenario dell'Unit\u00e0 d'Italia nel 1961.\nStoria.\nOgni anno al Quirinale, in occasione della consegna delle onorificenze ai Cavalieri del Lavoro dell'Ordine al merito del lavoro nominati il 2 giugno per la Festa della Repubblica, vengono scelti anche i 25 migliori studenti d'Italia, tra quelli diplomati nelle scuole secondarie di secondo grado.\nLa selezione tiene conto del voto dell'Esame di Stato e dei risultati scolastici ottenuti nel corso dei primi 4 anni di studio.\nI giovani vengono premiati dal Presidente della Repubblica e insigniti del titolo di \"Alfieri del Lavoro\", creando un legame ideale tra gli studenti ed i Cavalieri del Lavoro, quale riconoscimento dell'impegno e della motivazione dimostrati nello studio.\nIl numero dei premiati \u00e8 legato a quello dei Cavalieri del Lavoro per sottolineare la continuit\u00e0 dell'impegno nello studio e nella vita.\nI 25 studenti sono scelti fra i migliori indicati dai presidi delle scuole di tutta Italia \u2013 non pi\u00f9 di uno per ogni scuola e non pi\u00f9 di uno per Provincia - partendo da precisi requisiti:\nCon l'Attestato d'Onore viene consegnata anche la Medaglia del Presidente della Repubblica.\nAi candidati verr\u00e0 anche offerta l'opportunit\u00e0 di partecipare (esclusi i residenti a Roma e provincia) alle prove di ammissione al Collegio Universitario \"Lamaro-Pozzani\".\nInoltre, \u00e8 previsto che questi studenti possano essere segnalati dalla Federazione Nazionale dei Cavalieri del Lavoro ad altre istituzioni universitarie di eccellenza, in modo da favorire il loro miglior inserimento negli studi universitari.\nIl riconoscimento dal 1961 al 2011 \u00e8 stato assegnato a 1.280 Alfieri del Lavoro."}
{"id": "3831134", "revid": "182193", "url": "https://it.wikipedia.org/wiki?curid=3831134", "title": "Ferrovie dell'Adda", "text": ""}
{"id": "3831140", "revid": "110157", "url": "https://it.wikipedia.org/wiki?curid=3831140", "title": "Hutschenreuther", "text": "Hutschenreuther \u00e8 un marchio tedesco di articoli in porcellana. Fondato nel 1814 a Hohenberg, in Baviera, dal 2000 \u00e8 di propriet\u00e0 di Rosenthal.\nStoria.\nHutschenreuther viene fondata a Hohenberg a.d.Eger nel 1814 dal Carolus Magnus Hutschenreuther, che aveva precedentemente lavorato nella fabbrica Wallendorfer Porzellan di Lichte. L'azienda \u00e8 nota come la \"Betrieb Porzellanfabrik C. M. Hutschenreuther\".\nAlla morte dell'imprenditore, nel 1845, l'azienda viene guidata dalla moglie Johanna, a cui seguono i due figli Christian e Lorenz. Il secondo, desideroso di affrontare nuove sfide, decide di fondare una sua societ\u00e0 a Selb, in Baviera, la \"Porzellanfabriken Lorenz Hutschenreuther AG Selb\", nota anche come \"Herstellerwerk Lorenz Hutschenreuther\". Alla morte di Lorenz, nel 1856, la societ\u00e0 viene guidata dai figli Viktor ed Eugen. La L. Hutschenreuter acquista in seguito le fabbriche di porcellana Werner &amp; Co. di Selb (1906), Paul Mueller di Selb (1917), la fabbrica di Tirschenreuth, la Brauscher di Weiden (1927) e la K\u00f6nigszelt (1928).\nConosciute per l'alta qualit\u00e0 delle sue porcellane, nel 1969 le due aziende Lorenz e Magnus si fondono nella Hutschenreuther AG, con una distribuzione internazionale.\nIn occasione del 125\u00ba anniversario della nascita di Lorenz, nel 1982, viene fondato il Museo della porcellana di Hohenberg.\nNel 2000 l'azienda viene acquisita da Rosenthal, unendo cos\u00ec le industrie dominanti nel settore della porcellana tedesca. A sua volta, nel 2009, Rosenthal e i suoi marchi diventano di propriet\u00e0 di Sambonet Paderno Industrie."}
{"id": "3831144", "revid": "709565", "url": "https://it.wikipedia.org/wiki?curid=3831144", "title": "Letteratura sarda", "text": ""}
{"id": "3831148", "revid": "767487", "url": "https://it.wikipedia.org/wiki?curid=3831148", "title": "Otradnoe (Mosca)", "text": "Il quartiere Otradnoe () \u00e8 un quartiere di Mosca sito nel Distretto Nord-orientale.\nL'attuale area del quartiere ospitava in passato il villaggio di Vladykino, circondato da boschi e attraversato dal fiume Lichoborka. Compare in documenti scritti col nome di Vel'jaminovo gi\u00e0 nel 1551, dove se ne attesta la propriet\u00e0 alla famiglia degli \u0160ujskij."}
{"id": "3831149", "revid": "585241", "url": "https://it.wikipedia.org/wiki?curid=3831149", "title": "Annunciazione (Cima da Conegliano)", "text": ""}
{"id": "3831150", "revid": "174925", "url": "https://it.wikipedia.org/wiki?curid=3831150", "title": "Teorema di Hilbert-Schmidt", "text": "In matematica, il teorema di Hilbert\u2013Schmidt, conosciuto anche come teorema di espansione di autofunzioni, \u00e8 un teorema che caratterizza gli operatori compatti e autoaggiunti su uno spazio di Hilbert.\nSi tratta di un risultato molto utile nello studio delle condizioni al contorno dell'operatore ellittico, che avviene nell'ambito delle equazioni differenziali alle derivate parziali.\nIl teorema.\nSia formula_1 un operatore compatto e autoaggiunto definito su uno spazio di Hilbert formula_2. Allora esiste una base ortonormale completa formula_3 di formula_2 tale che:\ned inoltre:\nIn particolare, le funzioni formula_3 permettono di scrivere formula_1 nel seguente modo:"}
{"id": "3831151", "revid": "118949245", "url": "https://it.wikipedia.org/wiki?curid=3831151", "title": "Spirito del Natale Futuro", "text": "Lo Spirito del Natale Futuro \u00e8 il terzo degli spiriti che fa visita a Scrooge nel romanzo di Charles Dickens \"Canto di Natale\". Il suo scopo \u00e8 mostrare all'avido protagonista l'oscuro destino che lo attende se non cambier\u00e0 il suo modo di vivere.\nLo Spirito.\nLo spirito viene presentato come una figura (scheletro), alta e maestosa, con un lungo mantello nero (presumibilmente la morte personificata) che gli copre interamente il corpo tranne una mano scheletrica con l'indice puntato. Il fantasma terrorizza molto Scrooge che, intimorito, nel momento in cui lo incontra, gli pone molte domande. Lo spettro, per\u00f2 non risponde mai: sta in silenzio e a volte fa solo dei cenni. A differenza dei primi due spiriti, infatti, lo spirito dei Natali Futuri non parler\u00e0 mai per tutta la durata della sua apparizione perch\u00e9 incarna la morte stessa e si pu\u00f2 dire che non \u00e8 completamente presente (personaggio statico che incarna una categoria umana, la morte)\nAll'inizio lo spirito mostra a Scrooge alcuni gruppi di uomini d'affari che parlano con lieve ironia della morte di un loro socio. Quindi il fantasma trasporta Scrooge in uno dei bassifondi londinesi, per poi entrare nella baracca di Joe, un rigattiere. Questo riceve, infatti, la visita di tre uomini: una lavandaia, un addetto delle pompe funebri e una cameriera, tutti giunti a vendere gli oggetti appartenuti al loro defunto datore di lavoro. L'attenzione di Scrooge si focalizza principalmente sulla cameriera, che, a differenza degli altri due compari, che si erano accontentati di rubare oggetti di poco valore, tira fuori dal suo fagotto le tendine e le coperte del letto del morto e la camicia con cui era stato vestito per essere seppellito.\nIl fantasma mostra poi a Ebenezer la stanza dove giace il morto di cui aveva sentito parlare, ma non riesce ad intuire di chi si tratti, poich\u00e9 il volto \u00e8 coperto dalle lenzuola.\nL'azione, si sposta, poi, in casa di due coniugi che si rallegrano per la morte dell'uomo, con il quale avevano un debito, e che concludono le loro esultazioni affermando che colui a cui sar\u00e0 trasferito il debito non potr\u00e0 certamente essere pi\u00f9 crudele del predecessore.\nContinuando il viaggio, poi, i due fanno tappa nella casa di Bob Cratchit, il dipendente di Scrooge. Nella casa visitata precedentemente con lo Spirito del Natale Presente, in cui regnava l'allegria, regna ora, per\u00f2, una gran tristezza, dovuta alla morte del piccolo Tiny Tim.\nInfine, lo spirito del futuro raggiunge un cimitero dove indica a Scrooge una lapide. L'anziano protagonista esita prima di guardare il nome scritto sopra la tomba, per poi scoprire che il nome inciso \u00e8 il suo e che il morto di cui si parlava nelle precedenti immagini era lui. In preda alla disperazione Scrooge fa voto di mutare vita e di rispettare per sempre il giorno di Natale, a patto che lo spirito conceda che le scene da lui mostrate possano essere cambiate."}
{"id": "3831154", "revid": "125253519", "url": "https://it.wikipedia.org/wiki?curid=3831154", "title": "Mona Barthel", "text": "Carriera.\n2007 - 2008.\nLa prima partecipazione nel singolare in un torneo ITF avviene nel 2007 al torneo di Frinton, dove si ferma nei quarti di finale; il medesimo risultato arriva anche al torneo di Gausdal, dove esordisce anche nel doppio. A fine agosto raggiunge i quarti nel doppio anche al torneo di Wahlstedt. Il 2008 inizia con la semifinale raggiunta nel doppio al torneo di Amburgo, in coppia con Kristina Andlovic; a luglio raggiunge la prima finale in un torneo ITF a Frinton, perdendo contro Tara Moore. La settimana successiva, al torneo ITF di Gausdal, arriva in finale sia in singolare che nel doppio, ma non riesce ad ottenere nessun titolo. Nel mese di settembre tenta la qualificazione al torneo WTA di Stoccarda, ma perde al secondo turno di qualificazione. \n2009.\nAd aprile tenta ancora la qualificazione al torneo WTA di Stoccarda ma senza riuscirci. Nel mese di giugno raggiunge la semifinale al torneo ITF di Kristinehamn nel doppio con Nade\u017eda Samojlo e a luglio, al torneo ITF di Bruxelles, arriva in semifinale. Il medesimo risultato nel doppio lo ottiene anche al torneo ITF di Innsbruck con Anna Fitzpatrick. In chiusura d'anno raggiunge la semifinale nel singolare al torneo ITF di Shrewsbury.\n2010.\nL'anno inizia subito molto bene con la vittoria del primo titolo ITF in singolare al torneo ITF di Wrexham battendo Anne Kremer. Alla fine del mese di febbraio arriva in finale al torneo ITF di Biberach, con Carmen Klaschka, ma ad aprile stravince al torneo ITF di Torhout, ottenendo sia il titolo in singolare che in doppio. A maggio partecipa nel doppio al torneo WTA di Stoccarda ma perde subito al primo turno con Carmen Klaschka e a met\u00e0 giugno tenta di qualificarsi a Wimbledon, ma perde subito al primo turno. Di compenso al successivo torneo ITF di Kristinehamn arriva in semifinale nel doppio. In seguito tenta senza successo la qualificazione ai tornei di B\u00e5stad e Copenaghen e agli US Open, dove si arrende al primo turno contro Irina Falconi. In chiusura d'anno ottiene come miglior risultato la semifinale al torneo ITF di Bratislava.\n2011.\nL'anno inizia con la vittoria nel singolare al torneo ITF di Andrezieux-Boutheon contro Stephanie Vogt e dopo due settimana si ferma in finale al torneo di Sutton. Ad aprile si qualifica al torneo WTA di Marbella ma perde subito al primo turno e poi al Roland Garros raggiunge il secondo turno dopo aver battuto Sybille Bammer all'esordio. La Barthel si mette per la prima volta in evidenza in un torneo del WTA Tour a giugno disputando la semifinale del torneo di Copenaghen contro la numero 1 del mondo Caroline Wozniacki. A Wimbledon perde subito al primo turno, cos\u00ec come al torneo di B\u00e5stad. A ferragosto perde in finale al torneo ITF di Bronx e agli US Open si ferma al secondo turno contro Chanelle Scheepers. In chiusura d'anno vince il quarto titolo ITF in singolare a Mestre e la settimana dopo replica a Shrewsbury. Infine non si qualifica al torneo di Linz e si ferma al primo turno in doppio a Lussemburgo.\n2012.\nMona Barthel inizia il 2012 disputando il torneo di Auckland. Al primo turno supera Jelena Doki\u0107 ma al secondo turno viene eliminata dalla sua connazionale Sabine Lisicki. La settimana seguente si qualifica per il torneo di Hobart. In tale circostanza elimina al primo turno un'altra qualificata l'italo-svizzera Romina Oprandi, al secondo turno la teste di serie numero 2 Anabel Medina Garrigues, ai quarti la nr.4 Jarmila Gajdo\u0161ov\u00e1 e in semifinale la nr. 5 Angelique Kerber. Il 13 gennaio disputa la finale contro la nr. 1 del torneo Yanina Wickmayer e la batte vincendo cos\u00ec il suo primo torneo in carriera. Agli Australian Open 2012 supera i primi due turni battendo Anne Keothavong e Petra Cetkovsk\u00e1 ma perde al terzo turno contro la forte bielorussa Viktoryja Azaranka. Dopo i quarti di finale a Parigi e il secondo turno a Doha e Indian Wells, al WTA Premier di Miami arriva fino al terzo turno dove si arrende alla russa Ekaterina Makarova per 2-6 4-6, dopo aver battuto al secondo turno la serba Jelena Jankovi\u0107 con il netto punteggio di 6-0 6-3. Il buon momento della Barthel prosegue a Copenaghen sul duro e Stoccarda sulla terra battuta. In entrambi i tornei raggiunge i quarti di finale: in Danimarca si arrende alla connazionale Angelique Kerber e in Germania ancora una volta in stagione perde da Viktoryja Azaranka e curiosamente tutte e due le sfide si concludono solo al terzo set per 7-5. In particolare la Barthel si mette in gran evidenza nel torneo di casa, dove sconfigge l'ex numero uno al mondo Ana Ivanovi\u0107 e per la prima volta in carriera, una Top Ten, la francese Marion Bartoli con un inequivocabile 6-3, 6-1. Sulla terra blu di Madrid liquida subito la tedesca Julia G\u00f6rges per 6-4 6-1 e poi si arrende al secondo turno all'ex numero uno, la danese Caroline Wozniacki in due set. Da questo momento comincia per Mona Barthel un periodo di appannamento, un mese tra maggio e giugno che la vede uscire per 5 volte consecutive al primo turno tra terra battuta ed erba, tra cui i tornei del Grande Slam del Roland Garros e Wimbledon. In particolare delude al Roland Garros dove la giovane Lauren Davis le infligge un severo 6-1 6-1. Avara di soddisfazioni anche la stagione sull'erba, tuttavia a Wimbledon Mona Barthel impegna a fondo la russa Vera Zvonar\u00ebva, gi\u00e0 finalista del torneo, la porta al 3\u00ba set, prima di uscire dal campo sconfitta per 2-6 7-6(3) 6-4. Nel doppio arriva al secondo turno con Ashley Fisher. A B\u00e5stad raggiunge la semifinale e dopo vari secondi turni a Montr\u00e9al, Cincinnati e New Haven, agli US Open perde al primo turno nel singolare, mentre al secondo turno nel doppio con Tatjana Maria. Si riprende subito con la semifinale di Qu\u00e9bec e poi l'anno si chiude con il secondo turno a Lussemburgo.\n2013.\nAd inizio anno raggiunge subito la semifinale al torneo di Auckland e la settimana dopo a Hobart perde in finale contro Elena Vesnina. Agli Australian Open perde al primo turno in entrambi i tabelloni, mentre al torneo di Parigi conquista il secondo titolo WTA nel singolare. Dopo il quarto turno ad Indian Wells, raggiunge la finale nel doppio a Stoccarda e la vince con Sabine Lisicki. A Roland Garros raggiunge il secondo turno nel doppio e a met\u00e0 giugno arriva in semifinale al torneo di Birmingham nel doppio con Kristina Mladenovic. A Wimbledon ripete le prestazioni del Roland Garros e continua ad ottenere risultati medi anche fino agli US Open, dove raggiunge il secondo turno in entrambe le gare. Alla fine dell'anno raggiunge i quarti nel doppio al torneo di Linz.\n2014.\nAnche quest'anno arriva in semifinale ad Auckland ma nel doppio. All'Open australiano raggiunge il terzo turno in singolare, mentre al primo turno nel doppio. In seguito non ottiene nessun buon risultato, fino ai quarti al torneo di Norimberga; al Roland Garros si ferma al terzo turno nel singolare, mentre a Wimbledon perde al secondo turno. A luglio vince il terzo titolo WTA in singolare al torneo di B\u00e5stad. Agli US Open replica quanto fatto a Wimbledon e a fine settembre si ferma in finale nel doppio a Seul con Mandy Minella. Chiude l'anno con la semifinale a Lussemburgo.\n2015.\nAgli Australian Open raggiunge il secondo turno sia nel doppio che in singolare e al successivo torneo di Anversa perde ai quarti di finale contro Barbora Str\u00fdcov\u00e1. In seguito raggiunge il terzo turno a Charleston e fino all'Open di Francia non ottiene buoni risultati. Allo slam francese continua il periodo negativo, infatti perde al primo turno in entrambi i tabelloni. Diversamente a Wimbledon raggiunge il terzo turno nel doppio con Ljudmyla Ki\u010denok e il primo turno nel singolare. Al torneo di B\u00e5stad raggiunge la finale nel singolare mentre si ferma in semifinale nel doppio. Buoni risultati arrivano anche al torneo di Stanford, dove raggiunge i quarti sia nel singolare che nel doppio, mentre agli US Open arriva al secondo turno nel doppio e si ferma al terzo turno in singolare. Alla fine dell'anno raggiunge i quarti di finale a Seul, mentre al torneo di Lussemburgo vince il torneo nel doppio con Laura Siegemund e arriva in finale nel singolare.\n2016.\nL'anno inizia con i quarti raggiunti ad Hobart, mentre allo slam australiano non passa il primo turno in entrambi i tabelloni. Ritorna a giocare al Roland Garros perdendo subito al primo turno, mentre a Wimbledon raggiunge il secondo turno nel singolare. In seguito non ottiene grandi risultati e agli US Open non passa il primo turno. In chiusura d'anno non va oltre il secondo turno a Seul e Lussemburgo, ma poi raggiunge la semifinale al torneo ITF di Dubai.\n2017.\nAd inizio anno nello slam australiano ottiene il quarto turno nel singolare, perdendo contro Venus Williams, non va oltre il secondo turno poi fino al torneo di Praga, dove vince il quarto titolo WTA nel singolare. A Roma raggiunge il terzo turno mentre al Roland Garros non accede al secondo turno. A Wimbledon vince il primo turno nel doppio ma poi perde in coppia con Anett Kontaveit e agli US Open replica ma in coppia con Carina Witth\u00f6ft. Chiude l'anno con un secondo turno al torneo di Guangzhou.\n2018.\nL'anno inizia con due secondi turni ottenuti agli Australian Open in entrambi i tabelloni; in seguito raggiunge la semifinale al torneo di Budapest. Al Roland Garros si ferma subito al primo turno e la stessa cosa avviene a Wimbledon e agli US Open. In seguito, al torneo WTA 125K Series di Chicago vince il titolo nel doppio e raggiunge la finale in singolare. Alla fine dell'anno raggiunge la semifinale nel doppio a Seul e in singolare a Tashkent.\n2019.\nAd inizio anno, nello slam australiano, non passa il primo turno in entrambi i tabelloni; in seguito raggiunge il quarto turno ad Indian Wells, perdendo contro Venus Williams. Dopo aver partecipato alla Fed Cup per la Germania, vince il titolo nel doppio al torneo di Stoccarda con Ana-Lena Friedsam. A Roma perde subito al primo turno, mentre a Norimberga si ferma al secondo turno."}
{"id": "3831158", "revid": "468892", "url": "https://it.wikipedia.org/wiki?curid=3831158", "title": "Roberto Volpi", "text": "\u00c8 stato uno dei migliori specialisti dei 3000 metri siepi al mondo alla fine degli anni settanta.\nBiografia.\nCarriera.\nSi impose nei Campionati italiani assoluti di atletica leggera come campione italiano nella specialit\u00e0 dei 3000 m siepi per 4 volte, nel 1976, 1977, 1978 e 1980.\nPartecip\u00f2 alle Olimpiadi di Mosca del 1980, venendo eliminato in semifinale col tempo di 8'29\"7."}
{"id": "3831159", "revid": "585241", "url": "https://it.wikipedia.org/wiki?curid=3831159", "title": "Annunciazione (Ludovico Pozzoserrato)", "text": ""}
{"id": "3831163", "revid": "547034", "url": "https://it.wikipedia.org/wiki?curid=3831163", "title": "Vasilij Vasil'evi\u010d Bervi-Flerovskij", "text": "Biografia.\nVasilij Bervi era figlio di un professore di fisiologia, di origine scozzese, dell'Universit\u00e0 di Kazan', che nel 1858 era stato costretto a lasciare la cattedra per le proteste degli studenti che gli avevano contestato la sua scarsa competenza. Vasilij si laure\u00f2 in diritto a Kazan' nel 1849 e s'impieg\u00f2 nel ministero della Giustizia, contando tuttavia di intraprendere la carriera universitaria. Le sue speranze furono frustrate quando, nel 1861, subito dopo la liberazione dei servi, protest\u00f2 pubblicamente contro la repressione delle proteste studentesche e, nel 1862, contro gli arresti di quei nobili di Tver' che avevano denunciato le insufficienze della riforma di Alessandro II.\nBervi invi\u00f2 una lettera all'imperatore prospettando i pericoli che la politica del governo russo rappresentava per lo stesso regime, in quanto favoriva lo sviluppo di un movimento rivoluzionario: \u00abLe simpatie rivoluzionarie non rappresentavano un vero pericolo durante il regno miserabile e vergognoso di Nicola, perch\u00e9 il numero della gente colta era ridotto al minimo e la massa del popolo era tenuta in una barbara ignoranza\u00bb. Ora per\u00f2 l'istruzione era cresciuta e \u00abquanto pi\u00f9 il popolo si sviluppa, tanto maggior peso e ampiezza avr\u00e0 in esso il partito estremo\u00bb.\nLa Terza Sezione - il dipartimento della polizia politica - fece sottoporre Bervi a una lunga detenzione in un ospedale psichiatrico, poi lo fece licenziare dal ministero e lo confin\u00f2 ad Astrachan'. Bench\u00e9 l'inchiesta giudiziaria nei suoi confronti non avesse rilevato reati, egli fu successivamente deportato in Siberia, nell'oblast' di Tomsk, poi a Vologda e a Tver'. Infine, nel 1870, fu liberato con la condizione di non risiedere a Pietroburgo.\n\"La situazione della classe operaia in Russia\".\nEgli aveva intanto fatto pubblicare nel 1869 a Pietroburgo, sotto il nome di N. Flerovskij, uno pseudonimo che utilizz\u00f2 spesso, il libro \"La situazione della classe operaia in Russia\", nel quale, narrando le sue esperienze personali, aveva dato un ritratto della societ\u00e0 russa. Egli intende, con classe operaia, la generalit\u00e0 dei lavoratori, dagli operai ai contadini poveri della Russia. Tre sono le tesi fondamentali dello scritto. I lavoratori russi vivono in una condizione di generale miseria perch\u00e9 sottoposti a un regime di bassi salari e schiacciati dal peso delle imposte. Gli intellettuali hanno il dovere di prendere coscienza di questo fatto e illustrarlo alle masse popolari. Partendo dall'ob\u0161\u010dina, la comunit\u00e0 rurale russa, e dalle cooperative operaie, potr\u00e0 ottenersi il rinnovamento della societ\u00e0.\nLa condizione dei lavoratori russi - rileva Bervi - \u00e8 infinitamente pi\u00f9 misera di quella dei lavoratori dei pi\u00f9 avanzati paesi europei, e occorrerebbe portarla al livello economico degli operai francesi e inglesi, nell'interesse di tutta la nazione: \u00abfinch\u00e9 l'operaio russo si nutrir\u00e0 male sar\u00e0 impossibile lo sviluppo dell'agricoltura in Russia e la stessa nobilt\u00e0 rester\u00e0 povera\u00bb, perch\u00e9 l'agricoltura e l'industria si basano unicamente sulla domanda di mercato delle classi alte.\nLe classi alte, inoltre, pesano sul popolo \u00abcome una massa totale, compatta e ormai totalmente organizzata\u00bb e poich\u00e9 \u00e8 difficile, per il lavoratore russo, \u00abliberarsi di questo peso\u00bb, egli \u00ab\u00e8 diventato povero e debole\u00bb. La condizione dei contadini si \u00e8 persino aggravata con il decreto sulla liberazione dei servi che ha imposto il pagamento del riscatto delle terre, cui si aggiungono le tasse e la necessit\u00e0 per i contadini, se vogliono sopravvivere, di svendere i loro prodotti al mercante, mentre il \"kulak\", il contadino ricco, la fa da padrone nell'\"ob\u0161\u010dina\", facendo lavorare sulle proprie terre i contadini poveri in cambio delle sue sementi e del prestito dei suoi mezzi di lavoro.\nOccorreva abolire il riscatto e impedire la disgregazione dell'\"ob\u0161\u010dina\", socializzando tra tutti i coltivatori i mezzi di lavoro, cos\u00ec da ristabilire l'eguaglianza dei contadini, condizione del loro progresso economico. Secondo Bervi, questa era la strada che la Russia, diversamente da quanto era avvenuto in Europa e negli Stati Uniti, doveva percorrere.\nLa situazione degli altri lavoratori russi non era diversa. I minatori della Siberia vivevano in una condizione simile a quella dei vagabondi e il loro salario veniva speso tutto nei prodotti alimentari che gli venivano venduti dai loro stessi padroni. I pescatori di Astrachan', che fornivano ai consumatori i due terzi dell'intero prodotto ittico della Russia, erano dipendenti delle imprese di pesca e vivevano di \"kvas\", di cipolle e di pane nero.\nGli operai dell'industria mostrano \u00abuna mentalit\u00e0 e una volont\u00e0 pi\u00f9 sviluppata\u00bb rispetto all'abituale apatia dei contadini. Protestano per la mancanza di lavoro, per l'uso delle macchine che producono riduzione dei salari, odiano i capitalisti che li sfruttano, si battono per ottenere aumenti di paga, fanno scioperi, \u00abma se sono pi\u00f9 arditi nella lotta per la vita, le condizioni di questa loro vita sono anche pi\u00f9 pesanti\u00bb. Anche per gli operai, Bervi riteneva che il loro avvenire fosse nello sviluppo delle cooperative, con le quali essi avrebbero gestito direttamente le fabbriche.\nMarx conobbe il libro, che gli era stato inviato da Daniel'son, il traduttore russo del \"Capitale\", e lo lod\u00f2 al Comitato della sezione russa dell'Internazionale: \u00ab\u00c8 il libro d'un osservatore serio, d'uno studioso spassionato, di un critico senza pregiudizi, d'un potente artista e soprattutto di un uomo animato dall'ira contro ogni forza d'oppressione\u00bb.\nLa polizia politica riusc\u00ec a individuare in Vasilij Bervi l'autore del libro, giudicando, in un rapporto, che esso rappresentasse \u00able tendenze socialiste che costituiscono il programma dell'\"Internazionale\"\u00bb, e lamentando che le leggi in vigore non permettessero alla censura di prevenire prontamente simili forme di agitazione.\nL'\"Alfabeto delle scienze sociali\".\nNel 1871 usc\u00ec a Pietroburgo un secondo libro di Bervi, senza i nomi dell'autore e dell'editore, l'\"Alfabeto delle scienze sociali\". La polizia sospett\u00f2 che l'autore fosse Bervi e l'editore fosse \u00abquello stesso gruppo segreto composto da persone che sono sotto la continua sorveglianza della Terza Sezione\u00bb. Lo zar Alessandro in persona dispose la proibizione del libro, mentre il governo avoc\u00f2 a s\u00e9, togliendola alla magistratura, la competenza sull'attivit\u00e0 repressiva dei delitti di stampa.\nL'\"Alfabeto delle scienze sociali\", che fu egualmente diffuso dalla giovent\u00f9 rivoluzionaria, \u00e8 una sorta di enciclopedia di voci su temi di sociologia. A Pietroburgo era potuto uscire in due volumi, anzich\u00e9 nei tre previsti, e Bervi pubblicher\u00e0 il terzo soltanto nel 1894, a Londra, per quanto anche cos\u00ec l'opera sia rimasta incompiuta.\nLo scopo di Bervi consiste nel dimostrare che, mentre i ricchi e i potenti creano conflitti, oppressione e disuguaglianza, una vera civilt\u00e0 pu\u00f2 sorgere solo per opera del popolo, quando esso operi in spirito di solidariet\u00e0, con forti ideali morali e senso della giustizia.\nAltri scritti.\nBervi ebbe rapporti con i movimenti rivoluzionari dei \"\u010dajkovcy\" e dei \"dolgu\u0161incy\". Per i primi scrisse nel 1872 le \"Ricerche sui problemi del giorno\", una raccolta di tre studi sulle imposte, sul processo Ne\u010daev e sull'\"intelligencija\" russa. Il libro, appena stampato, fu sequestrato e distrutto dalle autorit\u00e0 zariste.\nPer il gruppo creato da Dolgu\u0161in scrisse nel 1873 l'opuscolo \"Sul martire Nicola e come deve vivere l'uomo secondo la legge della natura e della verit\u00e0\". Bervi viveva allora a Ni\u017enij Novgorod e qui Dolgu\u0161in lo raggiunse e si fece consegnare il manoscritto che fece stampare in Svizzera dal suo compagno Dmochovskij. Dolgu\u0161in prepar\u00f2 e poi stamp\u00f2 una seconda versione dello scritto.\nLo scritto ha una forte impronta religiosa e Bervi ne spieg\u00f2 poi il motivo. Ai suoi occhi, quei giovani rivoluzionari gli apparivano simili ai primi cristiani, che dovevano diffondere il loro credo a tutto un popolo contro l'opposizione del governo. Essi avrebbero potuto avere successo se \u00abl'esplosione di entusiasmo della giovent\u00f9 si fosse trasformata in un sentimento permanente e non sradicabile\u00bb, seguendo la strada della \u00abcreazione di una nuova religione\u00bb: occorreva dunque \u00abcreare una religione dell'eguaglianza\u00bb.\nBisognava andare nel popolo per dirgli \u00abcome l'uomo deve vivere secondo la legge della natura. Secondo questa legge tutti gli uomini sono eguali\u00bb e la terra \u00e8 comune a tutti. In natura non esistono \u00absignori n\u00e9 proprietari creatori del male, che hanno resa schiava la madre terra\u00bb e tutti hanno diritto a \u00abun eguale lotto di terra\u00bb. Tutto questo si realizzer\u00e0 quando non ci saranno pi\u00f9 poveri, quando tutti saranno istruiti e non ci saranno pi\u00f9 sfruttatori del lavoro altrui. E Bervi concludeva con una maledizione \u00abal timoroso, al pavido che non lotter\u00e0 con i suoi fratelli\u00bb.\nL'ondata di arresti che colp\u00ec i \"\u010dajkovcy\", i \"dolgu\u0161incy\" e i giovani dell'\u00abandata nel popolo\u00bb coinvolse anche Bervi. Nell'ottobre del 1873 fu arrestato e l'anno dopo fu confinato nella provincia di Arcangelo. Pass\u00f2 cos\u00ec vent'anni della sua vita, spostato pi\u00f9 volte da una citt\u00e0 all'altra per evitare che la sua presenza influenzasse politicamente i giovani del luogo, finch\u00e9 nel 1893 riusc\u00ec a emigrare in Inghilterra.\nA Londra riprese la stesura dell'\"Alfabeto delle scienze sociali\", scrisse il saggio \"Tre sistemi politici\", dove ricorrono numerose le note autobiografiche, e il romanzo \"Per la vita e per la morte\". Nel 1897 pot\u00e9 tornare in Russia con la moglie Ermiona Ivanova \u017dem\u010du\u017eina e i tre figli, grazie all'amnistia emanata l'anno prima in occasione dell'incoronazione di Nicola II. Si stabil\u00ec a Donec'k, lavorando come contabile in un'industria metallurgica e l\u00ec mor\u00ec novantenne, dopo una lunga malattia, il 4 ottobre 1918."}
{"id": "3831174", "revid": "1428919", "url": "https://it.wikipedia.org/wiki?curid=3831174", "title": "Paul Hastings Allen", "text": "Dopo rigidi studi a Firenze, compose varie opere teatrali e musica da camera."}
{"id": "3831175", "revid": "767487", "url": "https://it.wikipedia.org/wiki?curid=3831175", "title": "Coppa d'onore della Luftwaffe", "text": "La Coppa d'onore della Luftwaffe fu una decorazione al valore e al merito del Terzo Reich, concessa al personale di volo della Luftwaffe che si fosse distinto in maniera eccezionale nel corso della guerra.\nInquadramento storico.\nIl conferimento di coppe onorifiche come riconoscimento di meriti eccezionali in guerra fu tradizionale nell'esercito imperiale tedesco a partire dalla fine del XIX secolo. Non essendo normate in modo particolare queste coppe dalle autorit\u00e0 militari o governative, le motivazioni del conferimento erano le pi\u00f9 varie, cos\u00ec come varie furono le fogge, a seconda dei \"desiderata\" del committente, che di volta in volta poteva essere un comandante di reparto, un gruppo di commilitoni, un privato cittadino o perfino il militare stesso: \u00e8 noto per esempio che Manfred von Richthofen (il celeberrimo \"Barone Rosso\") si fece costruire una serie di coppe in argento per celebrare le sue prime sessanta vittorie aeree.\nLa Coppa d'onore per il vincitore in combattimento aereo (1916-1918).\nNel 1915, un anonimo gruppo di tedeschi \"sostenitori delle forze aeree\" mise a disposizione del comandante dell'aviazione imperiale (\"Chef des Feldflugwesens\") Hermann von der Lieth-Thomsen una forte somma in denaro al fine di creare una coppa onorifica per le vittorie nei combattimenti aerei. Sotto la supervisione di Thomsen e dello stesso Kaiser tedesco, fu pertanto disegnata e prodotta la \"Coppa d'onore per il vincitore in combattimento aereo\" (\"Ehrenbecher f\u00fcr den Sieger im Luftkampf\"), che venne conferita per la prima volta il 27 gennaio 1916 ad un gruppo di piloti per la loro prima vittoria. In seguito i criteri per il conferimento vennero modificati: la coppa sarebbe stata concessa al raggiungimento di cinque vittorie aeree.\nI documenti relativi alle decorazioni militari dell'armata aerea imperiale sono andati in gran parte persi durante i pesanti bombardamenti di Potsdam del 1945, per cui le notizie su questo tipo di coppe e su altre consimili sono dovute a difficoltose ricerche in archivi privati in anni recenti: in seguito al ritrovamento di una coppa di diversa fattura, s'\u00e8 riusciti di conseguenza a ricavare che oltre alla coppa per i vincitori di combattimento aereo, venne conferito anche un ridottissimo numero di coppe in argento per i partecipanti ad alcuni bombardamenti aerei (Coppa d'onore per attacchi riusciti dall'aria - \"Ehrenbecher f\u00fcr erfolgreiche Angriffe aus der Luft\")\nLa Coppa d'onore per il vincitore di combattimento aereo ha la forma di un boccale cilindrico in argento martellato, sul quale all'interno di un ottagono sono rappresentate a sbalzo due aquile nell'atto di combattere. Alla base della coppa, un cilindro con la scritta in caratteri gotici \"Dem Sieger in Luftkampf\" (Al vincitore nel combattimento aereo). Il cilindro a sua volta poggia su quattro sfere in argento, che costituiscono la base del manufatto.\nL'istituzione della coppa nel 1940 e il suo conferimento.\nIn occasione del suo 47\u00ba compleanno (12 gennaio 1940) l'allora Generalfeldmarschall Hermann G\u00f6ring (asso dell'aviazione nel corso della prima guerra mondiale) ricevette in dono dal Contrammiraglio Rudolf Lahs (gi\u00e0 presidente della Lega delle Industrie Aeronautiche Tedesche - \"Reichsverband der Deutschen Luftfahrt-Industrie\") due modelli di coppa i quali - rifacendosi direttamente alla Coppa d'onore del 1916 - venivano proposti come onorificenza per i componenti degli equipaggi aerei della Luftwaffe. Contestualmente, la Lega delle Industrie Aeronautiche Tedesche metteva a disposizione di G\u00f6ring 50000 Reichsmark per la fabbricazione dell'onorificenza.\nFu cos\u00ec che G\u00f6ring il 27 febbraio dello stesso anno fece pubblicare sul Foglio di Ordini dell'Oberkommando der Luftwaffe il documento con cui istitu\u00ec la \"Coppa d'onore per condotta eccezionale nella guerra aerea\" (\"Ehrenpokal f\u00fcr besondere Leistung im Luftkrieg\"), stabilendo che il suo conferimento fosse riservato a lui personalmente. A partire dal 26 agosto 1941, i nomi dei decorati con la Coppa d'onore della Luftwaffe vennero pubblicati in uno speciale Elenco d'Onore (\"Ehren-Liste\"), da leggersi pubblicamente nel corso degli appelli delle truppe di aria del Terzo Reich.\nIl 6 luglio 1944 l'Oberkommando der Luftwaffe stabil\u00ec che a causa dei danni che il manufatto poteva ricevere durante il trasporto, quest'ultimo poteva essere consegnato direttamente ai parenti del decorato.\nL'ultimo documento relativo alla Coppa risale ad un ordine del 10 dicembre 1944 dell'allora capo del personale della Luftwaffe, Generaloberst Bruno Loerzer, secondo il quale per determinazione di G\u00f6ring la Coppa d'onore della Luftwaffe non doveva pi\u00f9 essere conferita, essendo stata sostituita dalla Barretta per citazione nell'albo d'onore, decorazione comune a tutti i corpi della Wehrmacht.\nI criteri per il conferimento della coppa non furono mai definiti dettagliatamente, ma in senso generale si pu\u00f2 affermare che si tratt\u00f2 di un'onorificenza sia al merito che al valore, intermedia fra la Croce di Ferro di Prima Classe e la Croce Tedesca o l'ancora superiore Croce di Cavaliere della Croce di Ferro. Vennero decorati non solo i piloti della Luftwaffe, ma tutti i membri degli equipaggi aerei meritevoli.\nIl numero totale dei decorati di Coppa d'onore della Luftwaffe nel corso della guerra non \u00e8 noto, ma \u00e8 stimato fra i 13000 e i 15000.\nDescrizione.\nLa coppa si presenta del tutto simile a quella conferita nel 1916-1918: nella parte opposta delle due aquile presenta per\u00f2 il recto di una Croce di Ferro del 1939, stilizzato e sbalzato. Oltre a ci\u00f2, la bocca della coppa \u00e8 svasata verso l'esterno di qualche millimetro.\nLa differenza maggiore fra i due manufatti sta per\u00f2 nella parte sottostante alla coppa: il cono di congiunzione con la base \u00e8 pi\u00f9 alto e non presenta alcuna scritta, ma un'elaborata corona di foglie di quercia in rilievo fra due anelli. Al di sotto dell'anello inferiore sono incisi - in caratteri capitali latini - il grado, il nome del decorato e la data di conferimento. Al posto delle quattro sfere alla base, \u00e8 presente un tronco di cono con la scritta in rilievo in caratteri capitali latini F\u00dcR BESONDERE LEISTUNG IN LUFTKRIEG (Per meriti eccezionali nella guerra aerea).\nLa Coppa d'onore venne creata in due versioni, entrambe della ditta Johann Wagner &amp; Sohn di Berlino: la prima - pi\u00f9 antica e preziosa - in argento massiccio, la seconda - pi\u00f9 recente - in alpacca, a causa della scarsit\u00e0 del metallo pi\u00f9 prezioso man mano che procedevano le operazioni di guerra. Entrambe le coppe presentano all'esterno sul fondo la sigla della ditta in caratteri capitali latini - JOH.WAGNER &amp; SOHN - e rispettivamente per il manufatto in argento il titolo del metallo - 835 - e altri tre marchi della ditta, oppure per il manufatto in alpacca la scritta in forma ellissoidale in caratteri capitali latini FEINSILBER ALPAKA AUFLAGE.\nLa Coppa veniva consegnata assieme a un diploma di conferimento firmato da G\u00f6ring (quasi sempre in copia) e/o dal comandante del reparto di appartenenza del decorato. In vari casi il manufatto era contenuto in un elegante astuccio/scatola con chiusura a scatto, esternamente in similpelle blu. In tal caso, la coppa poggiava in un incavo ricavato nella parte inferiore dell'astuccio foderato in velluto blu, mentre la parte interna superiore era rivestita in raso bianco."}
{"id": "3831176", "revid": "272884", "url": "https://it.wikipedia.org/wiki?curid=3831176", "title": "Coppa d'onore per condotta eccezionale nella guerra aerea", "text": ""}
{"id": "3831181", "revid": "183694", "url": "https://it.wikipedia.org/wiki?curid=3831181", "title": "Roy George Douglas Allen", "text": "\u00c8 stato insegnante universitario alla London School of Economics and Political Science e consulente di statistica alle Nazioni Unite."}
{"id": "3831182", "revid": "1711941", "url": "https://it.wikipedia.org/wiki?curid=3831182", "title": "Bunjevci", "text": "I bunjevci (singolare \"Bunjevac\"; [bugn\u00e8uzi]) sono un gruppo etnico slavo meridionale.\nOriginari dell'Erzegovina e della Dalmazia continentale, si stabilirono nelle Alpi Bebie (Regione della Lika e di Segna), sull'altopiano del Gorski Kotar, in Voivodina, e lungo il bacino del Tibisco. Durante e dopo le guerre tra cristiani e turchi, si stabilirono sulla vaste, in gran parte spopolate, regioni del centro e del nord della Dalmazia, Lika e la costa croata.\nOggi vivono nella regione della Ba\u010dka, divisa fra Serbia e Ungheria. Secondo gli ultimi censimenti sono circa in Serbia e in Ungheria.\nParlano un dialetto dello stocavo e sono membri della Chiesa cattolica romana.\nNoti Bunjevci sono Antun Gustav Mato\u0161, scrittore croato di fine '800, e Zvonko Bogdan, cantante folk serbo vivente."}
{"id": "3831190", "revid": "224230", "url": "https://it.wikipedia.org/wiki?curid=3831190", "title": "Nihil tam absurde dici potest quod non dicatur ab aliquo philosophorum", "text": "Nihil tam absurde dici potest quod non dicatur ab aliquo philosophorum \u00e8 una locuzione latina che si traduce con \u00abNon si pu\u00f2 dire niente di talmente assurdo che non sia affermato da qualche filosofo\u00bb.\n\u00c8 una famosa espressione di Cicerone (\"De divinatione\", 2,58) cara anche a Pascal (\"Pensieri\", 104)."}
{"id": "3831193", "revid": "287204", "url": "https://it.wikipedia.org/wiki?curid=3831193", "title": "Alessandro Allegri", "text": "Biografia.\nUomo spiritoso e amante degli scherzi, fond\u00f2 con alcuni altri letterati l'Accademia della Borra.\nI suoi componimenti sono sempre di stampo satirico e burlesco."}
{"id": "3831207", "revid": "106908", "url": "https://it.wikipedia.org/wiki?curid=3831207", "title": "Crocchio", "text": "Il Crocchio (in antico: \"Aroca\" o \"Arocha\"; in et\u00e0 medioevale: \"Croclea\") \u00e8 un fiume della Calabria che nasce nella Sila Piccola e si getta nel golfo di Squillace, Mar Ionio, dopo un corso di 38 km.\nDecorso.\nIl Crocchio nasce dal Colle del Telegrafo, nella Sila Piccola, Riserva naturale Gariglione - Pisarello, alla quota di 1679 m s.l.m. Nella prima parte del suo corso, il fiume si snoda attraverso delle gole strette e profonde che determinano varie pozze, la pi\u00f9 suggestiva delle quali, detta \u00abPozza dell'Inferno\u00bb, origina dopo una cascata di 6 metri di altezza. Giunto infine in pianura, il Crocco sfocia nel Golfo di Squillace, nel territorio comunale di Cropani, in localit\u00e0 Torre del Crocchio. Nei pressi della foce, il Crocchio riceve a sinistra il suo unico affluente, il Nasari.\nCaratteristiche.\nIl Crocchio era chiamato \u00abArocas\u00bb (o \u00abArochas\u00bb) da Plinio il Vecchio, il quale lo inseriva fra i fiumi navigabili della Magna Grecia. Nel XVII secoli Giovanni Fiore da Cropani ne descrisse brevemente le mutazioni del nome (\"Arocha\", poi \"Crogi\" e infine \"Crocchia\") identificandolo con il \"Choniae\" di Licofrone. \u00c8 citato nell'atto di costituzione del 1096 della diocesi di Squillace, i cui confini vennero fissati per l'appunto da Ruggiero dai fiumi \"Alarum et Crocleam\". La prima parte del Crocchio \u00e8 apprezzata per il torrentismo escursionistico. Le acque del Crocchio sono sfruttate notevolmente per uso irriguo e per la produzione di energia idroelettrica. Per l'alto grado di naturalit\u00e0 la foce del Crocchio \u00e8 stata inserita nei siti del \"progetto Bioitaly\", aree protette di interesse comunitario con codice SIC IT9320106."}
{"id": "3831209", "revid": "767487", "url": "https://it.wikipedia.org/wiki?curid=3831209", "title": "Pomponio Allegri", "text": "Figlio del Correggio, fu attivo a Parma dove venne incaricato di decorare varie chiese.\nAlcune sue opere sono ancora custodite nella Galleria nazionale di Parma."}
{"id": "3831211", "revid": "729019", "url": "https://it.wikipedia.org/wiki?curid=3831211", "title": "Alexander Island (Houtman Abrolhos)", "text": "L'isola Alexander \u00e8 una delle cinque isole pi\u00f9 grandi dell'Easter Group, il gruppo centrale dell'arcipelago Houtman Abrolhos, nell'Australia occidentale.\nL'isola fa parte dell'area delle Houtman Abrolhos riconosciuta come Important Bird Area da parte di BirdLife International, in virt\u00f9 della sua importanza per la sopravvivenza di numerose specie di uccelli marini."}
{"id": "3831212", "revid": "125381029", "url": "https://it.wikipedia.org/wiki?curid=3831212", "title": "Annunciazione (disambigua)", "text": "L'Annunciazione \u00e8 l'annuncio del concepimento e della nascita verginale di Ges\u00f9. All'Annunciazione sono state dedicate:"}
{"id": "3831215", "revid": "1123126", "url": "https://it.wikipedia.org/wiki?curid=3831215", "title": "Guerino Grimaldi", "text": "Biografia.\nNato a Casali di Roccapiemonte, in provincia di Salerno, l'11 settembre 1916 da Raffaele e Maria Polichetti, fu battezzato lo stesso giorno. Ricevette la sua formazione presso la Badia Benedettina di Cava de' Tirreni, il Pontificio Regionale Seminario di Salerno, e la Facolt\u00e0 di Teologia di Posillipo-Napoli, conseguendo la licenza.\nOrdinato sacerdote da Mons. Nicola Monterisi il 13 luglio 1941, insegn\u00f2 Lettere presso il Seminario Arcivescovile e Religione presso il Liceo Scientifico e l'Istituto Magistrale di Salerno. Vice-parroco di Santa Maria delle Grazie, il 15 agosto 1946 fu nominato parroco di San Pietro in Camerellis.\nA 51 anni fu nominato vescovo titolare di Salpi ed ausiliare per le sedi di Salerno e Acerno. Ricevette la consacrazione episcopale il 21 aprile 1968 dal cardinale Carlo Confalonieri, assistito da mons. Demetrio Moscato e mons. Federico Pezzullo.\nNominato vescovo di Nola il 19 marzo 1971, dopo la scomparsa di mons. Adolfo Binni, fu anche amministratore apostolico della diocesi di Acerra, vacante fino al 1978. Il 2 luglio 1982 fu promosso arcivescovo coadiutore di Salerno, vescovo coadiutore di Campagna e amministratore apostolico di Acerno. Il 20 ottobre 1984 succedette alle medesime sedi. Il 30 settembre 1986 le tre sedi furono unite nell'arcidiocesi di Salerno-Campagna-Acerno.\nIl 12 aprile 1992 fu colpito da un attacco cardiaco poco dopo aver celebrato la Messa della Domenica delle Palme: mor\u00ec a 75 anni di et\u00e0 intorno alle 13.30. La salma fu esposta presso la curia di Salerno, dove migliaia di persone gli resero l'ultimo saluto. Le esequie furono celebrate nella cattedrale, presiedute dal cardinale Michele Giordano. Secondo i suoi desideri, fu sepolto nel cimitero della sua nativa Casali di Roccapiemonte vicino ai resti mortali dei suoi amati genitori all'interno della tomba di famiglia.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3831216", "revid": "110157", "url": "https://it.wikipedia.org/wiki?curid=3831216", "title": "Rostokino", "text": "Il quartiere Rostokino (leggi \"rost\u00f2kino\", ) \u00e8 un quartiere di Mosca sito nel Distretto Nord-orientale.\nPrende il nome dall'omonimo villaggio che sorgeva nell'area, di cui si ha testimonianza scritta in documenti del XV secolo.\nCompreso tra il fiume Jauza a nord, la ferrovia per Jaroslavl' ed il cavalcavia Severjaninskij a sud, ospita l'acquedotto Rostokinskij, voluto e inaugurato nel 1804 da Caterina II di Russia.\nIl villaggio entra a far parte del territorio cittadino nel 1917, di cui diventa un confine esterno; ha mantenuto un aspetto rurale fino a dopo la seconda guerra mondiale, quando \u00e8 iniziata la sua urbanizzazione residenziale.\nIl quartiere \u00e8 servito dall'omonima fermata dell'anello centrale di Mosca, la seconda linea circolare della metropolitana."}
{"id": "3831218", "revid": "287204", "url": "https://it.wikipedia.org/wiki?curid=3831218", "title": "Louis Hector Fran\u00e7ois Allemand", "text": "Dipinse vivaci paesaggi influenzati dallo stile romanticheggiante di J. Ruisdael. Fu collezionista di opere d'arte di ogni genere.\nLe sue opere sono esposte in vari musei francesi."}
{"id": "3831220", "revid": "110157", "url": "https://it.wikipedia.org/wiki?curid=3831220", "title": "Giardini pubblici di Castel Goffredo", "text": "I giardini pubblici di Castel Goffredo sono un parco pubblico, situato nel centro storico della citt\u00e0, nell'area posta a fianco in cui un tempo sorgeva la seconda cinta muraria. La fortificazione, originaria del XV secolo, venne demolita tra il 1757 e il 1771 e nell'area venne impiantato un parco di ispirazione neoclassica, con una disposizione regolare di vialetti.\nIl parco, realizzato tra il 1924 e il 1925 come \"Parco delle Rimembranze\", \u00e8 ornato di numerosi monumenti:\nFra gli esemplari arborei pi\u00f9 importanti vi sono tigli, pioppi, ippocastani e robinie.\nGalleria d'immagini.\nI monumenti presenti nei giardini pubblici:"}
{"id": "3831224", "revid": "15756", "url": "https://it.wikipedia.org/wiki?curid=3831224", "title": "Claudio Mangerio", "text": "Nato da una nobile famiglia, sin da giovane entr\u00f2 nella Congregazione dell'Assunta, appartenente al Collegio di Ges\u00f9 di Napoli, fondata da padre Francesco Pavone, dedic\u00f2 gran parte della sua breve vita alla cura, sia materiale che spirituale, dei carcerati della Vicaria.\nAmmalatosi fu portato nell'ospedale della Cesarea, dove nel 1622 mor\u00ec. Fu sepolto nella chiesa dell'ospedale stesso, in una tomba realizzata da Michelangelo Naccherino. Le cronache del tempo gli attribuirono un caso miracoloso, la guarigione di una persona affetta da emicrania eccezionale in seguito al solo contatto con la mano del suo cadavere.\nAgli inizi del Novecento fu avviato per il venerabile Mangerio un processo di beatificazione, che non fu portato a termine."}
{"id": "3831241", "revid": "124123", "url": "https://it.wikipedia.org/wiki?curid=3831241", "title": "Barbara Allason", "text": "Biografia.\nNacque a Pecetto Torinese nel 1877, dalla viennese Pauline Kuntzner e da Ugo Allason, generale di artiglieria e scrittore di cose militari. Dopo gli studi all'universit\u00e0 di Napoli e di Torino si laure\u00f2 con il noto germanista Arturo Farinelli, al quale rimase legata da amicizia e stima reciproca, anche quando Farinelli, diventato accademico d'Italia, sostenne il regime fascista. Si appassion\u00f2 agli autori tedeschi Goethe, Nietzsche, Schiller e Lessing, dei quali cur\u00f2 le pubblicazioni in lingua italiana. \nDurante la prima guerra mondiale lavor\u00f2 come corrispondente di guerra per i periodici \"Gazzetta del popolo\" e \"La Donna\" (supplemento de \"La Stampa\").. In questa occasione strinse amicizia con Annie Vivanti, la quale convinse Allason a pubblicare il suo primo romanzo, \"Quando non si sogna pi\u00f9.\" Nel 1920 Vivanti si trasfer\u00ec a vivere nell'appartamento torinese di Allason, e l\u00ec Allason ebbe l'opportunit\u00e0 di conoscere intellettuali ed artisti come Lionello Venturi, Riccardo e Cesarina Gualino. \nDopo essere stata per molti anni docente di ruolo di letteratura tedesca nelle scuole medie superiori, nel 1928 ottenne la libera docenza in letteratura tedesca presso l'Universit\u00e0 degli Studi di Torino, per merito in particolare di un saggio sul romanticismo tedesco. Precedentemente aveva anche pubblicato \"Il tesoro dei Nibelunghi\" e \"L'Edda e i Nibelunghi\", e continuava a collaborare a numerosi giornali e riviste tra cui: La Gazzetta delle Puglie, Il Giornale d'Italia, la Gazzetta del popolo, L'Ambrosiano, La Lettura, Le Vie d'Italia.\nNel 1929 fu per\u00f2 sospesa dall'attivit\u00e0 di insegnamento per \"incompatibilit\u00e0 con le generali direttive politiche del governo\", poich\u00e9 aveva scritto una lettera personale, esprimendo la sua solidariet\u00e0, al filosofo Benedetto Croce, che aveva criticato in Senato, con un discorso fermo e pacato, la firma dei Patti Lateranensi ritenendoli irrispettosi del principio di laicit\u00e0 dello Stato ed era stato per questo dileggiato e insultato in aula.\nAmica di Piero Gobetti, fu un'antifascista attiva, militante nel gruppo Giustizia e Libert\u00e0. Tra le tante azioni cospirative partecip\u00f2 al tentativo fallito di far evadere dal carcere l'intellettuale Ernesto Rossi. La sua villa collinare di Pecetto era inoltre il punto di riferimento abituale delle riunioni clandestine degli antifascisti torinesi. Nel corso del processo a Leone Ginzburg, tenuto a Torino nel 1934, venne infine arrestata dall'OVRA per collaborazionismo e condannata ad alcuni mesi di reclusione.\nNel 1909 dal matrimonio con Carlo Federico Wick ebbe Gian Carlo Wick. Infine si ritir\u00f2 a Torino dove rimase fino alla morte avvenuta nel 1968, a novantuno anni.\nRiconoscimenti.\nIl Comune di Torino le ha intitolato una via in zona Lingotto e lo stesso ha fatto il Comune di Pecetto Torinese."}
{"id": "3831245", "revid": "359266", "url": "https://it.wikipedia.org/wiki?curid=3831245", "title": "UTRAN", "text": ""}
{"id": "3831248", "revid": "74801", "url": "https://it.wikipedia.org/wiki?curid=3831248", "title": "Alb\u00e9ric Allard", "text": " \nInsegnante di diritto a Gand."}
{"id": "3831250", "revid": "125279951", "url": "https://it.wikipedia.org/wiki?curid=3831250", "title": "Gian Carlo Grassi", "text": "\u00c8 stato un pioniere dell'arrampicata su ghiaccio in Italia negli anni ottanta, compiendo molte prime salite fra cascate e goulotte in alta montagna.\nBiografia.\nOriginario della Val di Susa, negli anni settanta fa parte del movimento del \"Nuovo Mattino\", ambiente in cui frequenta tra gli altri Gian Piero Motti e Danilo Galante. Sono gli anni delle vie d'arrampicata in Valle Orco, sul Caporal e sul Sergent, e dell'arrampicata sui massi erratici della bassa Val di Susa.\nVerso la fine degli anni settanta Grassi si appassiona alla nascente scalata delle cascate di ghiaccio e ne diviene presto protagonista. Grassi inoltre riesce a portare la tecnica delle cascate in alta montagna e diviene specialista della salita dei cosiddetti \"couloir fantasma\", canaloni dove solo d'inverno la neve e il ghiaccio creano una via di salita.\nIn questi anni conosce Gianni Comino e con lui realizza una serie di importanti salite sul massiccio del Monte Bianco. Nel 1978 aprono una nuova goulotte sulla parete nord dell'Aiguille Verte e l\"'Ypercouloir\" sulla parete sud delle Grandes Jorasses. Nell'estate del 1979 compiono la salita estremamente pericolosa di due seracchi: il 4 luglio il seracco del Col Maudit e l'11 agosto quello a sinistra della Poire. Ed \u00e8 proprio su un seracco che pochi mesi dopo, Gianni Comino, appena ventottenne, perde la vita. Il 28 febbraio 1980, dopo un approfondito studio delle condizioni del terreno, Comino tenta in solitaria la salita del seracco di destra della Poire, ma verso l'uscita un crollo di ghiaccio lo fa precipitare.\nDopo la scomparsa di Comino Grassi continua la sua attivit\u00e0 di esplorazione su ghiaccio salendo nuove cascate in tutto il Piemonte e la Valle d'Aosta: in Valle Orco, Valli di Lanzo, Val di Susa, Val Varaita e Val di Cogne. Nel 1983 apre con Isidoro Meneghin una nuova via sul Monte Rosa, lungo il Pilastro Vincent m.4050 in uno tra i settori pi\u00f9 selvaggi della parete valsesiana del Monte Rosa. Valutata TD-. \nScala anche all'estero: California, Canada, Ande, Patagonia, Himalaya. Nel 1984 con Renato Casarotto e Guido Ghigo sale \"Pomme d'Or\" nel Quebec (180 metri di stalattite), \"Polar Circus\" e \"Slipstream\" (cascata di 900 metri) nelle Montagne Rocciose Canadesi. Nel 1985 con Mauro Rossi ripete la via \"Supercanaleta\" al Fitz Roy.\nL'alpinista all'inizio degli anni Ottanta del Novecento cens\u00ec e descrisse nel libro \"Sassismo spazio per la fantasia\" moltissime vie sui massi erratici della bassa Valle di Susa.\nA quarantaquattro anni, ancora nel pieno della sua attivit\u00e0 alpinistica, Grassi perde la vita il 1\u00ba aprile 1991 dopo aver salito la cascata di ghiaccio \"Torre di Luna\" sul Monte Bove, nei Monti Sibillini, per il distacco di una cornice di neve.\nNel 2011 gli viene dedicato il nuovo Bivacco Giuseppe Lampugnani al colle Eccles (Monte Bianco).\nSalite sulle Alpi.\nNel seguente elenco sono riportate alcune delle salite pi\u00f9 significative di Gian Carlo Grassi sulle Alpi.\nCascate di ghiaccio.\nNel seguente elenco sono riportate alcune delle cascate pi\u00f9 significative salite da Gian Carlo Grassi."}
{"id": "3831253", "revid": "287204", "url": "https://it.wikipedia.org/wiki?curid=3831253", "title": "Wondering", "text": "Wondering \u00e8 un singolo del gruppo musicale britannico Does It Offend You, Yeah?, pubblicato il 1\u00ba maggio 2011 come terzo estratto dal secondo album in studio \"Don't Say We Didn't Warn You\".\nDescrizione.\nOttava traccia di \"Don't Say We Didn't Warn You\", \"Wondering\" ha visto la partecipazione vocale del rapper Trip nelle strofe e di Amy Rushent nel ritornello. Quest'ultimo \u00e8 una frase tratta dal testo dal singolo \"Sly\" dei Massive Attack, presente in \"Protection\"."}
{"id": "3831264", "revid": "125410353", "url": "https://it.wikipedia.org/wiki?curid=3831264", "title": "Polenta e osei", "text": "La polenta e osei \u00e8 uno dei piatti tipici della provincia di Brescia. Esiste in due versioni molto diverse fra di loro, una dolce e l'altra salata.\nVersione salata.\nLa versione salata prevede che gli uccellini (come allodole, fringuelli, peppole, tordi, passeri o quaglie) vengano cucinati allo spiedo sul fuoco del camino o in padella (solitamente oblunga) con lardo tagliato a fette sottili e salvia, per poi essere serviti con il loro intingolo accompagnato da polenta onta.\nLa versione salata \u00e8 molto conosciuta nella Provincia di Brescia e nel Veneto.\nVersione dolce.\nLa polenta e osei dolce \u00e8 una specialit\u00e0 di Bergamo, che consiste in polenta dolce ricoperta da pasta di mandorle gialla decorata con uccelletti di cioccolata o marzapane."}
{"id": "3831268", "revid": "793215", "url": "https://it.wikipedia.org/wiki?curid=3831268", "title": "Henry-Marie Allard", "text": "Biografia.\nFiero contadino vandeano, divenne nel 1793 un fedele di Henri de La Rochejaquelein e si distinse in battaglia. Nonostante ci\u00f2 fu catturato e condannato a morte dai Repubblicani, graziato per la sua giovane et\u00e0, scapp\u00f2 e ritorn\u00f2 di nuovo alla sua attivit\u00e0 controrivoluzionaria. Luogotenente generale (1816), si rifiut\u00f2 (1830) di giurare fedelt\u00e0 al regime."}
{"id": "3831271", "revid": "110157", "url": "https://it.wikipedia.org/wiki?curid=3831271", "title": "Cupa Rom\u00e2niei 1956", "text": "La Cupa Rom\u00e2niei 1956 \u00e8 stata la 19\u00aa edizione della coppa nazionale disputata tra il 13 settembre e il 9 dicembre 1956 e conclusa con la vittoria del Progresul Oradea, al suo primo titolo.\nSedicesimi di finale.\nGli incontri si sono disputati tra il 13 e il 20 settembre 1956. In caso di parit\u00e0 dopo i tempi supplementari si qualifica la squadra che gioca in trasferta.\n \nOttavi di finale.\nGli incontri si sono disputati tra il 18 ottobre e il 22 novembre 1956.\n \nQuarti di finale.\nGli incontri si sono disputati il 25 novembre 1956\n \nSemifinali.\nGli incontri si sono disputati il 2 e il 6 dicembre 1956.\nFinale.\nLa finale venne disputata il 9 dicembre 1956 a Bucarest."}
{"id": "3831275", "revid": "372624", "url": "https://it.wikipedia.org/wiki?curid=3831275", "title": "Cappella Sistina d'Abruzzo", "text": ""}
{"id": "3831277", "revid": "110157", "url": "https://it.wikipedia.org/wiki?curid=3831277", "title": "Erik Ivar Fredholm", "text": ""}
{"id": "3831282", "revid": "205197", "url": "https://it.wikipedia.org/wiki?curid=3831282", "title": "Coppa di Romania 1956", "text": ""}
{"id": "3831283", "revid": "767487", "url": "https://it.wikipedia.org/wiki?curid=3831283", "title": "Giovanni Aicardi", "text": "Le notizie su questo autore sono relativamente scarse.\n\u00c8 citato da varie fonti storiche tra cui Rafael Sopranis e Federico Alizeri. Sono attribuiti all'Aicardi varie realizzazioni a Genova,tra cui il potenziamento dell'acquedotto e delle mura di cinta della Darsena. Progett\u00f2 anche l'abside della chiesa di San Domenico e i granai pubblici, entrambi perduti. \u00c8 inoltre attribuito il Palazzo Serra (DInegro) in Piazza Banchi a Genova.\nSuo figlio Giovanni Giacomo Aicardi fu a sua volta ingegnere e costru\u00ec mura e fortificazioni della Darsena."}
{"id": "3831287", "revid": "767487", "url": "https://it.wikipedia.org/wiki?curid=3831287", "title": "Dan Werner", "text": ""}
{"id": "3831290", "revid": "1783371", "url": "https://it.wikipedia.org/wiki?curid=3831290", "title": "Garford-Putilov", "text": "I Garford-Putilov erano un tipo di autoblindo prodotto in Russia durante il periodo della prima guerra mondiale. Erano costruiti sul telaio dei camion Garford Motor Co. Truck, importati dagli Stati Uniti d'America.\nTecnica.\nAnche se considerata come una macchina robusta e affidabile dai suoi utenti, il Garford-Putilov era gravemente sottodimensionato. Con un peso totale di circa 11 tonnellate, e solo 30 CV, i veicoli avevano una velocit\u00e0 massima di circa 18 - 20 chilometri all'ora. Oltretutto il veicolo aveva un centro di gravit\u00e0 molto alto, limitando fortemente (o negando completamente) le capacit\u00e0 fuoristrada.\nUtilizzo.\nOltre ai paesi nati dalla caduta del vecchio Impero russo, gli autoblindi Garford-Putilov erano anche impiegati dalle forze tedesche. I tedeschi avevano catturato alcuni dei veicoli, e li impiegarono verso la fine della prima guerra mondiale, e dopo l'armistizio nella Freikorps."}
{"id": "3831295", "revid": "731511", "url": "https://it.wikipedia.org/wiki?curid=3831295", "title": "Aleksandr Danilovi\u010d Aleksandrov", "text": "Biografia.\nMembro dell'Accademia sovietica delle scienze, \u00e8 stato professore a Leningrado.\nApplic\u00f2 la teoria degli insiemi alla geometria dei corpi convessi e studi\u00f2 profondamente la convergenza stretta."}
{"id": "3831307", "revid": "287204", "url": "https://it.wikipedia.org/wiki?curid=3831307", "title": "A' Kat\u012bgoria 1980-1981", "text": "L'edizione 1980-81 della A' Kat\u012bgoria fu la 42\u00aa del massimo campionato cipriota; vide la vittoria finale dell', che conquist\u00f2 il suo decimo titolo (settimo in otto stagioni).\nCapocannoniere del torneo fu S\u014dt\u012br\u012bs Ka\u00efafas dell' con 14 reti.\nFormula.\nLe 14 squadre partecipanti hanno disputato il campionato incontrandosi in due gironi di andata e ritorno, per un totale di 26 giornate; si assegnavano due punti in caso di vittoria, 1 per il pareggio e 0 per la sconfitta. Erano previste due retrocessioni."}
{"id": "3831309", "revid": "767487", "url": "https://it.wikipedia.org/wiki?curid=3831309", "title": "La piscina", "text": "La piscina (\"La Piscine\") \u00e8 un film del 1969 diretto da Jacques Deray.\nAmbientata in Costa Azzurra, la pellicola annovera tra i suoi interpreti Alain Delon, Romy Schneider, Jane Birkin e Maurice Ronet.\nNella scenografia del film si pu\u00f2 notare la serie di mobili da giardino Locus Solus progettati da Gae Aulenti.\nTrama.\nJean-Paul e Marianne sono una coppia che trascorre le vacanze nella villa di un loro amico. Questa villa ha una bellissima piscina dove Marianne e Jean-Paul amano passare le giornate. Lei scrive degli articoli per un giornale, mentre lui \u00e8 uno scrittore con un libro fallito alle spalle che al momento fa il pubblicitario per una ditta. Un giorno, mentre sono in piscina, arriva una chiamata da un loro amico, Harry, che li avvisa che sta venendo a trovarli insieme a sua figlia diciottenne Penelope. Durante il soggiorno nella villa, Jean-Paul si accorge ogni momento di pi\u00f9 della vicinanza tra Marianne e Harry, iniziando a sospettare che i due siano stati amanti in passato. Se ne accorge anche Penelope che passa tutte le giornate da sola.\nUna sera Harry esce per andare in paese a Saint-Tropez; quando torna \u00e8 accompagnato da molti amici con cui organizzano un festino nella casa. Durante un ballo lento, Penelope vede ballare in maniera molto intima Marianne e suo padre, cos\u00ec scappa in piscina. Jean-Paul se ne accorge, la segue e inizia a parlarle, rompendo in questo modo la riservatezza della ragazza. Le giornate alla villa trascorrono lentamente. Marianne un pomeriggio decide di andare a fare la spesa e quando Jean-Paul le propone di accompagnarla lei rifiuta per poi chiederlo a Harry. Mentre i due sono fuori, Jean-Paul e Penelope iniziano a parlare sul divano; Penelope rivela all'uomo come il padre lo ritenga completamente privo di talento e come in realt\u00e0 desideri ancora Marianne, ritenendo di poterla riconquistare quando vuole, ora pi\u00f9 che mai visto che lei sembra davvero innamorata di Jean-Paul. In realt\u00e0, come dice la stessa Penelope, Harry non ama nemmeno Marianne, ma ha solo bisogno di essere sempre al centro dell'attenzione di tutti. Quando Harry e Marianne tornano, non vedendo Jean-Paul e Penelope, che intanto sono andati a fare il bagno al mare, hanno un breve contatto nel giardino, memore del passato.\nTornati anche Jean-Paul e Penelope, iniziano tutti insieme a cenare. Harry \u00e8 molto freddo con Jean-Paul per il comportamento di questi nei riguardi della figlia; Penelope, che si accorge della situazione, non finisce la cena e se ne va in camera. Intanto il padre annuncia che la mattina seguente partir\u00e0 con la figlia alla volta di Milano, poi esce per andare a trovare un amico.\nRimasti soli, Marianne e Jean-Paul hanno una conversazione in seguito alla quale lui decide di rimanere a dormire sul divano nel salotto, in preda a sentimenti confusi. In lacrime, la ragazza va a letto, mentre Jean-Paul riprende a bere nonostante abbia smesso da qualche tempo. A notte fonda torna Harry. Jean-Paul \u00e8 ancora sveglio e i due vanno a bordo vasca a bere qualcosa; Harry, alterato, dice a Jean-Paul che la sua relazione con Penelope sar\u00e0 gi\u00e0 finita l'indomani mattina, quando Penelope partir\u00e0 con lui. Per via della gelosia e dell'ebbrezza Harry sferra un pugno a Jean-Paul e, mancandolo, finisce in acqua. Jean-Paul si lascia trasportare dalla gelosia e dalla rabbia per quanto gli ha raccontato Penelope e non permette ad Harry di risalire a bordo vasca, arrivando infine a tenergli la testa sott'acqua, con il conseguente annegamento di Harry gi\u00e0 ubriaco. Decide allora di nascondere i vestiti bagnati e sostituirli con alcuni asciutti da mettere su una sedia, inscenando un annegamento accidentale dovuto a un bagno notturno in preda all'ubriachezza.\nIl giorno dopo si celebrano i funerali al cospetto di pochi amici, poi Marianne, Jean-Paul e Penelope tornano a casa, dove li raggiunge un ispettore di Marsiglia per effettuare le ultime indagini sul caso. Il giorno dopo l'ispettore torna, poco convinto dalle risposte della coppia, soprattutto per la presenza sul cadavere di un orologio da sera d'oro, che difficilmente Harry avrebbe indossato in un bagno notturno. L'ispettore confida in privato a Marianne di esser convinto dell'omicidio di Harry, visto che i vestiti trovati a bordo piscina sono puliti e sicuramente non sono stati indossati e messi l\u00ec dalla vittima.\nQuando l'ispettore se ne va, Marianne raggiunge la stanza di Harry dove capisce che effettivamente i vestiti ritrovati non corrispondono a quelli che indossava l'uomo la sera prima. Bluffando, Marianne fa capire allora a Jean-Paul di aver trovato i veri vestiti di Harry; questi le confessa cos\u00ec l'omicidio in preda alla follia del momento. Marianne capisce lo stato d'animo di Jean-Paul e decide di non denunciarlo alla polizia. Dopo aver accompagnato Penelope all'aeroporto, dove prender\u00e0 l'aereo per tornare dalla madre, Marianne decide di non ripartire con Jean-Paul per Parigi, non riconoscendolo pi\u00f9. Mentre Marianne chiama un taxi, Jean-Paul la ferma per poi stringerla in un abbraccio.\nOpere derivate.\nIl film \u00e8 stato d'ispirazione, a distanza di anni, per la pellicola italiana interpretata da Ralph Fiennes, Tilda Swinton e Dakota Johnson, \"A Bigger Splash\"."}
{"id": "3831310", "revid": "38120", "url": "https://it.wikipedia.org/wiki?curid=3831310", "title": "Grigorij Vasil'evi\u010d Aleksandrov", "text": "Ottimo attore, fu collaboratore per dieci anni di Sergej Michajlovi\u010d \u0116jzen\u0161tejn nella direzione di film e nella scrittura di soggetti e sceneggiature, oltre che nel montaggio. In seguito diresse commedie musicali, in cui spesso recit\u00f2 la moglie, Ljubov' Orlova, che divenne cos\u00ec una delle principali attrici sovietiche del periodo. Proprio alla moglie \u00e8 dedicata la sua ultima opera, un documentario biografico del 1983."}
{"id": "3831322", "revid": "121337613", "url": "https://it.wikipedia.org/wiki?curid=3831322", "title": "L'uomo dei lupi", "text": "L'uomo dei lupi (in tedesco: \"Der Wolfsmann\") fu un caso clinico affrontato da Sigmund Freud. Il vero nome del paziente, soprannominato da Freud \"Uomo dei lupi\" era Sergej Costantinovi\u010d Pank\u00ebev (in russo: \u0421\u0435\u0440\u0433\u0435\u0439 \u041a\u043e\u043d\u0441\u0442\u0430\u043d\u0442\u0438\u043d\u043e\u0432\u0438\u0447 \u041f\u0430\u043d\u043a\u0435\u0435\u0432) (24 dicembre 1886 \u2013 7 maggio 1979). Nel 1918 Freud pubblic\u00f2 una relazione clinica sul suo caso, intitolata \"Aus der Geschichte einer infantilen Neurose\" (Dalla storia di una nevrosi infantile).\nBiografia.\nSergej Pank\u00ebev apparteneva ad una ricca famiglia di possidenti russi; a partire dal 1907 affront\u00f2 dei periodi di cura presso vari istituti psichiatrici in Germania che per\u00f2 non riuscirono a guarirlo dalla sua grave depressione. Il trattamento analitico narrato nello scritto di Freud ebbe luogo a Vienna fra il 1910 e il 1914.\nLa famiglia Pank\u00ebev aveva dei trascorsi d'interesse psichiatrico. Nel 1906 la sorella maggiore di Sergej, Anna, si suicid\u00f2; l'anno successivo anche il padre di Sergej, Constantin, si tolse la vita.\nI problemi nervosi di Sergej Pank\u00ebev erano caratterizzati da un'ostinata stitichezza (era costretto a frequenti clisteri) e da una depressione cronica..\nIl trattamento operato da Freud si incentr\u00f2 sull'analisi del seguente sogno, che il paziente aveva avuto alla vigilia del suo quarto compleanno:\n\"\"Ho sognato che \u00e8 notte e sono nel mio letto (i piedi del letto erano dalla parte della finestra; davanti alla finestra c'era un filare di vecchi noci. So di aver fatto questo sogno una notte d'inverno). Improvvisamente la finestra si apre da sola e con grande spavento vedo che sul grosso noce davanti alla finestra sono seduti alcuni lupi bianchi. Erano sei o sette esemplari. I lupi erano completamente bianchi e sembravano piuttosto volpi o cani da pastore, perch\u00e9 avevano la coda grossa come le volpi e le orecchie ritte come fanno i cani quando prestano attenzione a qualcosa. Preso dall'angoscia, evidentemente, di esser divorato dai lupi, urlai\" e mi svegliai. La bambinaia si precipit\u00f2 al mio letto per vedere cosa mi fosse successo. Mi ci volle un bel po' prima di convincermi che era stato solo un sogno, da quanto vivida e reale mi era parsa l'immagine della finestra che si apre e dei lupi seduti sull'albero. Alla fine mi calmai, mi sentii come liberato da un pericolo e mi riaddormentai.\nNel sogno l'unica azione era l'aprirsi della finestra, perch\u00e9 i lupi sedevano del tutto tranquilli, senza muoversi affatto, sui rami dell'albero, a destra e a sinistra del tronco, e mi guardavano. Credo che questo sia stato il mio primo sogno di angoscia. A quel tempo avevo tre o quattro anni, al massimo cinque. Da allora, fino agli undici o ai dodici anni, mi \u00e8 sempre rimasta la paura di vedere qualcosa di orribile in sogno.\".\nL'interpretazione di Freud fu che questo sogno era il risultato di un'esperienza traumatica del piccolo Pank\u00ebev: pi\u00f9 precisamente il bambino, secondo Freud, all'et\u00e0 di circa un anno e mezzo era stato testimone di una scena primaria (\"Urszene\"), aveva cio\u00e8 visto i suoi genitori mentre avevano un rapporto sessuale \"more ferarum\".. Pi\u00f9 avanti nel suo scritto, Freud avanza l'ipotesi alternativa che il bambino possa invece aver osservato un accoppiamento fra animali, rielaborando poi il ricordo di tale esperienza in modo da creare la fantasia inconscia di un coito fra i suoi genitori.\nLa prima analisi di Pank\u00ebev, che \u00e8 l'oggetto dello scritto di Freud, si concluse nel 1914, con esito, a detta dello stesso Freud, favorevole. Pank\u00ebev torn\u00f2 in patria, ma in seguito la Rivoluzione russa lo priv\u00f2 di tutto il suo patrimonio. Dopo la fine della prima guerra mondiale, si trasfer\u00ec a Vienna dove Freud lo sottopose ad un secondo trattamento (gratuito) e gli fece ottenere un sussidio annuale da parte della Societ\u00e0 Psicoanalitica per meriti scientifici, in considerazione del contributo che il suo caso aveva dato allo sviluppo della teoria psicoanalitica. Pank\u00ebev trov\u00f2 in seguito un impiego in una compagnia di assicurazioni, dove rimase a lavorare fino al pensionamento. I suoi persistenti disturbi lo indussero per\u00f2 a sottoporsi, nel 1925-27 e poi nuovamente nel 1938, ad ulteriori trattamenti presso la dottoressa Ruth Mack Brunswick, un'analista allieva di Freud.\nNel 1971 l'analista americana Muriel Gardiner pubblic\u00f2 un libro che conteneva materiali relativi alle analisi successive alla prima nonch\u00e9 le memorie dello stesso paziente, che quest'ultimo firm\u00f2 con lo pseudonimo di \"Wolfsmann\". Nel 1982 fu pubblicata, postuma, una serie di interviste che Sergej Pank\u00ebev aveva concesso ad una giornalista austriaca.\nCritica.\nL'efficacia curativa della prima analisi del paziente, condotta da Freud, \u00e8 stata pi\u00f9 volte messa in questione; in particolare \u00e8 stato avanzato il sospetto che la patologia di cui soffriva Sergej Pank\u00ebev fosse in realt\u00e0 non una nevrosi, bens\u00ec un'affezione di tipo psicotico o borderline, in quanto tale non facilmente trattabile con la psicoanalisi tradizionale.\nCarlo Ginzburg ha sottolineato i legami tra il sogno di Pank\u00ebev e determinate credenze del folklore slavo: secondo queste tradizioni, le persone nate \"con la camicia\" (cio\u00e8 avvolte nel sacco amniotico, come i benandanti), oppure nate nei giorni tra Natale e l'Epifania, disponevano di particolari caratteristiche sciamaniche, tra cui il potere di trasformarsi in lupi mannari. In questo quadro, il sogno di Pank\u00ebev (il quale appunto, secondo il resoconto di Freud, era nato \"con la camicia\" il giorno di Natale) assume il carattere di un sogno iniziatico, forse indotto dai racconti che al piccolo Pank\u00ebev erano narrati dalla sua anziana bambinaia. Secondo Ginzburg, la mancata conoscenza del folklore slavo imped\u00ec a Freud di accorgersi dell'esistenza di tali elementi nel sogno dell'Uomo dei lupi."}
{"id": "3831325", "revid": "287204", "url": "https://it.wikipedia.org/wiki?curid=3831325", "title": "Boris Kapitanovi\u010d Aleksandrov", "text": "Ingegnere fluviale, sistem\u00f2 e plasm\u00f2 il bacino fluviale del Volga consentendo cos\u00ec la costruzione di centrali idroelettriche.\nInsegnante (1947-1963) di impianti idraulici a Mosca, ricevette l'ordine di Lenin."}
{"id": "3831328", "revid": "635780", "url": "https://it.wikipedia.org/wiki?curid=3831328", "title": "Tgcom24", "text": ""}
{"id": "3831335", "revid": "46157765", "url": "https://it.wikipedia.org/wiki?curid=3831335", "title": "Il canto del diavolo", "text": ""}
{"id": "3831339", "revid": "121604", "url": "https://it.wikipedia.org/wiki?curid=3831339", "title": "ATAP (Pordenone)", "text": "L'Azienda Trasporti Automobilistici Provinciali (acronimo ATAP), \u00e8 l'azienda di trasporto pubblico che opera nella provincia di Pordenone.\nDal 1\u00ba febbraio 2017 l'azienda \u00e8 diventata parte del gruppo TPL FVG s.c.a.r.l\nStoria.\nL'ATAP nasce nel 1976 come azienda speciale consortile del Consorzio per l'esercizio dei trasporti pubblici locali nella citt\u00e0 di Pordenone e nei suoi dintorni.\nIl 16 febbraio 2000 l'ATAP diventa una s.p.a. e dal 2001 diventa concessionaria unica per 10 anni dei servizi di trasporto urbano ed extraurbano della provincia di Pordenone.\nNel 2008 il terminal delle corriere \u00e8 stato spostato da piazza Risorgimento alla stazione ferroviaria di Pordenone e nel 2009 sono stati spostati gli uffici della direzione dietro la stazione ferroviaria..\nEsercizio.\nL'ATAP gestisce 9 linee urbane di autobus e 36 linee extraurbane operanti nelle province di Pordenone, Udine, Venezia e Belluno.\nNel corso del 2017, il servizio extraurbano dell'azienda, ha trasportato circa 7.500.000 passeggeri."}
{"id": "3831341", "revid": "46157813", "url": "https://it.wikipedia.org/wiki?curid=3831341", "title": "Il canto del diavolo 2", "text": ""}
{"id": "3831343", "revid": "36426", "url": "https://it.wikipedia.org/wiki?curid=3831343", "title": "L'Annunciazione (Anton Maria Maragliano)", "text": ""}
{"id": "3831345", "revid": "36426", "url": "https://it.wikipedia.org/wiki?curid=3831345", "title": "La Promessa del Redentore", "text": ""}
{"id": "3831351", "revid": "1543377", "url": "https://it.wikipedia.org/wiki?curid=3831351", "title": "Team RadioShack 2011", "text": "Questa voce raccoglie le informazioni riguardanti il Team RadioShack nelle competizioni ufficiali della stagione 2011.\nStagione.\nAvendo licenza da UCI ProTeam, la squadra ebbe diritto di partecipare alle gare dell'UCI World Tour 2011, oltre a quelle dei circuiti continentali UCI. Il team ottenne cinque vittorie nell'UCI World Tour: tra esse quelle nella classifica generale della Vuelta al Pa\u00eds Vasco, con Andreas Kl\u00f6den, e del Tour de Suisse, con Levi Leipheimer.\nClassifiche UCI.\nCalendario mondiale UCI.\nPiazzamenti dei corridori del Team RadioShack nella classifica individuale dell'UCI World Tour 2011.\nNella graduatoria a squadre dell'UCI World Tour il Team RadioShack ha concluso in undicesima posizione, totalizzando 639 punti."}
{"id": "3831353", "revid": "349054", "url": "https://it.wikipedia.org/wiki?curid=3831353", "title": "In the Time of the Butterflies", "text": "In the times of butterflies (\"Il tempo delle Farfalle\") \u00e8 un film tv del 2001 diretto da Mariano Barroso.\nSi basa sul romanzo \"Il tempo delle farfalle\", di Julia Alvarez.\nTrama.\nIl film \u00e8 dedicato all'infelice storia delle tre sorelle Minerva, Patria e Maria Teresa (Mate) Mirabal, assassinate nell'isola della Repubblica Dominicana il 25 novembre 1960, su mandato del dittatore Rafael Le\u00f3nidas Trujillo Molina.\nNel film Salma Hayek interpreta l'intelligente e grintosa Minerva, la prima delle tre sorelle a rivolgersi con passione al movimento di dissenso nei confronti del \"Jefe\", il tiranno. La seguiranno, costituendo con lei un vero gruppo sovversivo, la sorella maggiore Patria e la minore Maria Teresa. Le sorelle agirono per un lungo periodo con il nome di battaglia de \"Le farfalle\". Le tre sorelle furono trucidate in un agguato su una strada di montagna, al ritorno da un breve viaggio sull'isola e di una visita in carcere ai tre compagni, tutti detenuti per motivi politici. I corpi delle tre donne, bastonate e strangolate, furono trovati in un burrone, nel tentativo di simulare un incidente.\nStoriografia ufficiale e non ipotizzano che l'omicidio, che suscit\u00f2 sull'isola grande emozione dando il via anche se non formalmente a un pi\u00f9 ampio movimento di dissenso verso la dittatura, sia stato commissionato dallo stesso Trujillo, preoccupato dal crescente credito che \"Le farfalle\" stavano conquistando fra i popolani.\nUna delle scene chiave del film \u00e8 riferita a un episodio non storicamente confermato, un tentativo di seduzione da parte del tiranno nei confronti proprio di Minerva, che respinse sdegnata e in pubblico le avances del Jefe, scatenandone l'odio nei confronti suoi e della sua famiglia.\nAlla storia delle tre sorelle uccise il 25 novembre 1960 \u00e8 dedicato il libro di Julia Alvarez \"Il tempo delle farfalle\". La data del massacro \u00e8 divenuta la Giornata internazionale per l'eliminazione della violenza contro le donne."}
{"id": "3831355", "revid": "36426", "url": "https://it.wikipedia.org/wiki?curid=3831355", "title": "Il bacio di Giuda (Giuseppe Runggaldier)", "text": ""}
{"id": "3831358", "revid": "36426", "url": "https://it.wikipedia.org/wiki?curid=3831358", "title": "La Flagellazione", "text": ""}
{"id": "3831360", "revid": "1543377", "url": "https://it.wikipedia.org/wiki?curid=3831360", "title": "Ravenna romana", "text": "Ravenna fu una citt\u00e0 della Repubblica e poi dell'Impero romano. La storia della Ravenna imperiale non pu\u00f2 essere disgiunta da quella del Porto di Augusto, base della \"Classis Ravennatis\". La citt\u00e0 fu scelta come sede imperiale romana nel 402 da Onorio.\nToponimo.\nInsediamento di epoca remota, il toponimo si ritiene derivi da un prelatino \"*rava\", probabilmente di origine umbra, che in origine designava un \"dirupo prodotto da acqua che scorre\" e successivamente \"canale, palude, bassura, fanghiglia\", unito ad un suffisso \"-enna\", di origine etrusca.\nTerritorio.\nL'ambiente naturale attorno a Ravenna era paragonabile a quello di Venezia e Chioggia: la laguna. Nella laguna di Venezia, gli insediamenti umani sorgevano sulle isole (Venezia stessa) oppure sul cordone litorale (Chioggia). Allo stesso modo, l'insediamento di Ravenna era circondato dal mare. A differenza della laguna veneta, l'ambiente attorno a Ravenna era costituito da una serie di piccole lagune. Le acque delle lagune non comunicavano direttamente col mare. Tra esse e il mare vi era un cordone di dune sabbiose (tali dune sopravvivono oggi in alcuni punti). Ravenna era edificata su un lembo di cordone litoraneo. Per tutta l'antichit\u00e0, la citt\u00e0 fu a contatto diretto col mare.\nStoria.\nEpoca repubblicana.\nAbitata da genti umbre, la citt\u00e0 fu risparmiata dalle invasioni galliche del IV secolo a.C. Nel secolo successivo entr\u00f2 nella sfera d'influenza di Roma, non opponendosi all'avanzata del suo esercito nella campagna di conquista della Gallia Cisalpina. Dopo la vittoria definitiva sui Galli Boi (191 a.C.), i romani la accettarono come \"citt\u00e0 alleata latina\" (\"civitas f\u0153derata\"), condizione che le garant\u00ec a lungo una relativa autonomia dall'Urbe.\nNell'89 a.C. ottenne lo status di \"municipium\" all'interno della Repubblica romana. E se inizialmente durante la guerra civile degli inizi del I secolo a.C. Ravenna si schier\u00f2 con Mario, in seguito fu occupata, insieme al suo porto dal generale di Lucio Cornelio Silla, Quinto Cecilio Metello Pio. Durante l'inverno del 53-52 a.C., nel pieno della conquista della Gallia, Giulio Cesare fece una leva proprio a Ravenna, in vista dell'anno decisivo della sua campagna militare contro Vercingetorige. Pochi anni pi\u00f9 tardi, nel 49 a.C., ancora Ravenna fu il luogo dove Cesare riun\u00ec le sue forze prima di attraversare il Rubicone:\nNel 44 a.C., all'inizio della guerra civile che si scaten\u00f2 dopo il cesaricidio, Ottaviano procedette a raccogliere nuove risorse a Ravenna e nei suoi dintorni, inviando poi le nuove leve, appena reclutate, ad \"Arretium\". Nelle fasi successive, dopo la disfatta dei cesaricidi Marco Giunio Bruto e Gaio Cassio Longino a Filippi ad opera di Marco Antonio ed Ottaviano, quest'ultimo ebbe l'ingrato compito di trovare i fondi necessari per sistemare circa veterani, fornendo loro un appezzamento di terra, dei quali ben avevano combattuto nella battaglia di Filippi. Le confische territoriali fatte in Italia nel 41 a.C., attuate principalmente in Etruria, crearono ulteriori inimicizie ad Ottaviano, e proprio su questo crescente malcontento fecero leva Fulvia e Lucio Antonio, fratello del triumviro Marco. Agendo per\u00f2 troppo di fretta, i due fornirono a Ottaviano il pretesto per muoversi nella piena legalit\u00e0, assediando Lucio a \"Perusia\" (inverno del 41/40 a.C.). Il triumviro Marco Antonio, dal canto suo, cerc\u00f2 di rimanere neutrale nello scontro, e solo con molto ritardo i suoi generali Ventidio Basso e Asinio Pollione, intervennero nel combattimento, senza tuttavia incidere sulle sorti del conflitto, rimanendone esclusi, poich\u00e9 Ventidio fu costretto a ritirarsi ad \"Ariminum\" ed Asinio a Ravenna. Alla fine Lucio fu costretto ad arrendersi ad Ottaviano, per mancanza di cibo e perdonato, grazie al fratello Marco. Non invece fu perdonata la popolazione di \"Perusia\" che fu trattata assai duramente, per essersi ribellata ad Ottaviano.\nNel 39 a.C. alcune navi da guerra (in particolare triremi) di Ottaviano, partirono dal porto di Ravenna e si recarono a \"Brundisium\", in vista di un accordo con l'altro triumviro, Marco Antonio, alla vigilia della guerra contro Sesto Pompeo, terminata tre anni pi\u00f9 tardi nel 36 a.C. con la vittoria di Ottaviano su Sesto nella battaglia di Nauloco.\nArcheologia della Ravenna repubblicana.\nRavenna \u00e8 al centro di una laguna costiera che si prolunga per alcuni km a nord e a sud. Dista solo 17\u00a0km dalla foce del ramo meridionale del Po, cui \u00e8 collegata tramite il fiume Padenna, suo affluente (i Romani lo chiamano \"Padus Messanicus\"). Il Padenna, prima di gettarsi in laguna, riceve, a sua volta, le acque del Lamone. Il \"castrum\" militare romano fu impiantato nell'isola centrale.\nLa citt\u00e0 \u00e8 a base rettangolare, con lati di poche centinaia di metri di lunghezza. Come ogni \"oppidum\" romano, era attraversato da due vie principali: il decumano, in senso nord-sud, e il kardo che congiungeva le porte est ed ovest della citt\u00e0. La via principale terminava alla confluenza dei due fiumi cittadini. I romani denominarono il tratto cittadino del Lamone \"flumisellum Padennae\", considerandolo un affluente del Padenna. Il Foro non \u00e8 stato individuato con sicurezza, ma \u00e8 probabile che coincidesse all'area delimitata dalle attuali vie D'Azeglio, Garatoni, Oberdan e Agnello. Il confine sud dell'abitato corrisponde alle attuali vie Ercolana-Guidarelli. La citt\u00e0 \u00e8 circondata da mura solo su tre lati (ovest-sud-est): a nord \u00e8 lambita dal \"flumisellum\" e dal fiume Padenna, che segue il tratto di mura est scorrendogli a fianco. Le mura si sviluppano per una lunghezza di 2,5\u00a0km. Oltre la cinta muraria, qualche centinaio di metri pi\u00f9 a sud vi erano l'anfiteatro e il tempio di Apollo.\nPi\u00f9 a sud scorreva il canale Candiano antico, collettore tra la valle omonima e il mare. Era attraversato dal \"Pons Candidanus\". Nei pressi \u00e8 emersa una necropoli romana.\nTra l'abitato e la linea di costa scorreva la via Popilia, strada consolare che iniziava a Rimini e terminava ad Adria. La strada che collegava Ravenna alla via Popilia era detta \"Via Caesaris\"; fu costruita nel I secolo a.C.\nSono poche le vestigia della Ravenna repubblicana venute alla luce: la pi\u00f9 antica testimonianza \u00e8 un muro risalente alla fine del III secolo a.C., eretto sull'isola centrale probabilmente per resistere ad un eventuale attacco del generale cartaginese Annibale. Sono stati rinvenuti i resti di due strade basolate che si incrociano sotto le attuali via Morigia e via D'Azeglio (fine del III-inizio del II secolo a.C.). Qui sono emersi i resti della pi\u00f9 antica abitazione di Ravenna, risalente al II secolo a.C.\nEpoca alto-imperiale.\nIntorno al 27 a.C. l'imperatore Augusto decise di realizzare, 5\u00a0km a sud di Ravenna, un porto militare, che spesso visit\u00f2 negli anni del suo impero Vi stanzi\u00f2 la flotta militare (la \"Classis Ravennatis\"), di pattugliamento dell'Adriatico e del Mediterraneo orientale.. August\u00f2 nomin\u00f2 governatore della citt\u00e0 lo stesso Prefetto della flotta (\"praefectus classis\"). Il porto militare avvi\u00f2 lo sviluppo di stretti ed intensi rapporti fra Ravenna e l'Oriente.\nIl porto militare fu edificato in un'ampia baia vicina al punto in cui il Padenna sfocia in mare. Contestualmente fu realizzato il collegamento fluviale tra Classe e Ravenna.\nDato che il Padenna non era pi\u00f9 adatto alla navigazione, Augusto fece costruire un ampio canale artificiale parallelo al fiume (e alla via Popilia). Dallo scalo portuale, le due vie d'acqua procedevano verso Ravenna. La \"Fossa Augusta\", una volta entrata in citt\u00e0 (dove ora c'\u00e8 via di Roma), la attraversava parallelamente al Padenna (il cui letto corrisponde alle attuali via Mazzini e Corrado Ricci). Fu poi realizzato il collegamento verso il ramo meridionale del Po. La \"Fossa Augusta\" percorreva un tratto rettilineo (corrispondente all'attuale SP 1 \"Sant'Alberto\") che la conduceva alla laguna veneta e di qui al sistema portuale di Aquileia, rimanendo sempre all'interno di lagune e percorrendo canali artificiali. Divenne cos\u00ec possibile navigare ininterrottamente da Classe ad Aquileia (circa 250\u00a0km) in acque calme e a regime costante. Ravenna si trov\u00f2 cos\u00ec ad essere referente urbano della base navale di Classe, la quale favor\u00ec un grande sviluppo della citt\u00e0 e di tutta la zona.\nNel 238, quando Massimino Trace, marciando contro l'Italia, giunse in vista di Aquileia, posta all'incrocio di importanti vie di comunicazione e deposito dei viveri e dell'equipaggiamento necessari ai soldati, la citt\u00e0 chiuse le porte all'imperatore, guidata da due senatori incaricati dal Senato, Rutilio Pudente Crispino e Tullio Menofilo. Massimino prese allora una decisione fatale: invece di scendere rapidamente sulla capitale con un contingente, mise personalmente sotto assedio la citt\u00e0 di Aquileia, permettendo ai suoi avversari di organizzarsi: Pupieno, a cui era stata affidata la conduzione della guerra (mentre Balbino era preposto alla difesa di Roma, dovendo fronteggiare a dei disordini, sorti dietro istigazione di due senatori, Gallicano e Mecenate, contro la stessa guardia pretoriana), raggiunse infatti Ravenna, da cui diresse la difesa della citt\u00e0 assediata.\nNegli anni 258-260, Quadi, Marcomanni, Iazigi e Roxolani furono responsabili della grande catastrofe che colp\u00ec il limes pannonico in questi anni (la stessa \"Aquincum\" e l'importante forte di \"Intercisa\" furono saccheggiati), con lo spopolamento delle campagne dell'intera provincia. Nello stesso periodo, Eutropio racconta di una nuova incursione germanica (forse di Marcomanni) che raggiunse Ravenna prima di essere fermata, proprio mentre l'imperatore Valeriano era impegnato sul fronte orientale contro i Sasanidi di Sapore I.\nArcheologia della Ravenna alto imperiale.\n\u00abLa citt\u00e0 pi\u00f9 grande fra le paludi\u00bb\n \u00abTra le paludi, la citt\u00e0 pi\u00f9 grande \u00e8 Ravenna, interamente costruita su palafitte e attraversata da canali, (...). Durante l'alta marea \u00e8 inondata da una considerevole quantit\u00e0 d'acqua del mare e cos\u00ec le acque stagnanti sono condotte via e l'aria che \u00e8 nel mezzo delle paludi \u00e8 perfettamente salubre. (...) ma \u00e8 motivo di stupore anche il fenomeno della vite, che le paludi producono e fanno crescere rapidamente con abbondanza di frutto, e poi si estingue in quattro o cinque anni.\u00bb\nStrabone - \"Geographia\", V, I, 6-7.\nIn questo periodo la citt\u00e0 \u00e8 interessata da importanti lavori urbanistici di ampliamento: l'agglomerato urbano di Ravenna si espande raggiungendo un'estensione circa quattro volte superiore all'et\u00e0 repubblicana. Ad Est, oltre il Padenna, \u00e8 realizzato un grande sobborgo tra la citt\u00e0 e il mare, denominato \"C\u00e6sarum\". Il fiume Padenna, che un tempo si trovava ai confini della citt\u00e0, ora scorre all'interno dell'abitato. Anche a Nord vengono costruiti nuovi edifici al di l\u00e0 delle mura. Sorge cos\u00ec la contrada (i romani le chiamavano \"Regioni\") \"Domus Augusta\", la zona imperiale di Ravenna. La zona comprende un foro, un \"Capitolium\" (presso l'attuale via Cavour), la \"basilica Herculis\" (presso piazza Kennedy) ed il \"miliarium aureum\" (pietra miliare fondamentale, punto di riferimento per il posizionamento delle pietre miliari lungo le strade consolari, il \u201cpunto zero\u201d di Ravenna). Nella \"Regio Pontis Coperti\" \u00e8 ubicato l'antico macello cittadino.\nNel Padenna affluivano, nel suo tratto urbano, due corsi d'acqua: il Lamone (\"flumisellum Padennae\") e la \"fossa Amnis\", detta anche \"Lamises\". Dall'ingresso del Padenna in citt\u00e0 (a nord, non lontano dall'attuale chiesa di S. Giovanni Battista), il fiume era attraversato dai seguenti ponti: Ponte dei Guarcini (\"Pons Guarcinorum\", presso Porta San Vittore, oggi non pi\u00f9 esistente); Ponte Marino (da cui l'omonima via); Ponte San Michele (nell'odierna piazza Andrea Costa); Ponte di Sant'Apollinare (nel punto in cui la via Porticata attraversa il Padenna). Sul \"flumisellum\" vi era il Ponte di Augusto (oggi in corrispondenza dell'incrocio tra via Salara e via Cavour). All'incrocio tra il Padenna e la \"fossa Amnis\" si trovava il \"Pons Capetellus\" o \"Bicipitellus\" (nell'attuale piazza Caduti); pi\u00f9 a sud vi era il Ponte Calciato (tra la basilica di Sant'Agata e la chiesa di San Nicol\u00f2).\nRisaltano, infine, due nuove costruzione monumentali:\nFuori dalla citt\u00e0, l'area oltre le mura in direzione del mare continu\u00f2 ad essere utilizzata come necropoli. I cimiteri furono attivi fino al IV secolo.\nEpoca tardo imperiale.\nA causa della subsidenza, fenomeno naturale che aveva provocato l'impaludamento dell'area su cui sorgeva il porto di Classe, nel 330 l'imperatore Costantino I trasfer\u00ec la base della flotta nella nuova capitale dell'impero, Costantinopoli. Per Ravenna si apr\u00ec una breve fase di decadenza.\nAlla fine del IV secolo la corte imperiale cominci\u00f2 a sentirsi poco sicura a Mediolanum, troppo esposta agli attacchi barbarici, e progett\u00f2 di trasferirsi a Roma. Come tappa di avvicinamento scelse Ravenna come sede temporanea. La citt\u00e0 era lontana dalle Alpi, da dove potevano provenire le minacce pi\u00f9 serie. Inoltre, la sua condizione di citt\u00e0 marittima le permetteva pi\u00f9 facili collegamenti con Costantinopoli, la capitale dell'Impero Romano d'Oriente.\nNel 402, l'imperatore Onorio, figlio di Teodosio I, si trasfer\u00ec con la propria corte a Ravenna, che divenne nuova capitale e sede della prefettura del pretorio d'Italia. Grazie alla presenza della corte, Ravenna divenne un centro cosmopolita, assai disponibile e ricettivo nei confronti degli influssi culturali esercitati dall'Oriente. Dopo aver preso a modello il fasto di Costantinopoli, Ravenna, ad essa legata da vincoli di parentela e continui scambi, assunse l'aspetto di una citt\u00e0 imperiale: sorsero grandiose costruzioni civili (palazzo imperiale) e religiose (cattedrale) che emulavano, nell'architettura e nelle decorazioni, quelle della capitale d'Oriente.\nNel 408, il re dei Visigoti Alarico I chiese ad Onorio il permesso di portare il proprio esercito dal Norico alla Pannonia, oltre a modesti versamenti, ma Onorio, consigliato dal proprio \"magister officiorum\" Olimpio, si rifiut\u00f2 di trattare. I Visigoti, allora, raggiunsero Roma ed estorsero ai notabili cittadini libbre d'oro, libbre d'argento, tuniche di seta, panni porpora e libbre di pepe, mentre Onorio rimaneva inerte a Ravenna. Due anni pi\u00f9 tardi Alarico assediava e saccheggiava Roma, dopo ben otto secoli dal sacco dei Galli del IV secolo a.C.. Il tragico evento fece desistere la corte dai propri propositi e Ravenna divenne la sede imperiale permanente.\nQuando i Visigoti di Alarico lasciarono l'Urbe, portarono con loro anche un prezioso ostaggio, Galla Placidia, la sorella dell'Imperatore Onorio, che utilizzarono per costringere Onorio a cedere alle loro richieste: iniziarono cos\u00ec diversi anni di prigionia per la giovane principessa, all'epoca diciottenne. Quando Alarico mor\u00ec, il successore, Ataulfo, condusse i Visigoti e Galla Placidia in Puglia, Sannio, Piceno e poi verso nord, in Gallia, dove, nel 412, fu prima alleato e poi nemico dell'usurpatore Giovino, che cattur\u00f2 e consegn\u00f2 ai Romani: Ataulfo sperava di essersi guadagnato il riconoscimento della corte ravennate, ma Onorio gli oppose la richiesta che fosse riconsegnata Galla Placidia. A Ravenna Flavio Costanzo, il generale che aveva fermato Alarico in Calabria, si rifiut\u00f2 di trattare; Ataulfo decise di puntare allora su Marsiglia, ma qui fu bloccato dal generale Bonifacio, che difese la citt\u00e0 dagli attacchi visigoti, durante i quali Ataulfo fu persino ferito. Ataulfo riusc\u00ec finalmente ad entrare a Narbona; qui nel 414, all'et\u00e0 di quaranta anni circa, spos\u00f2 con rito romano una ventiduenne Galla Placidia Il matrimonio, che avrebbe dovuto unire i Visigoti ai Romani, non fu riconosciuto a Ravenna. Ataulfo reag\u00ec rieleggendo imperatore Prisco Attalo, sempre nel 414, con potere nominale sulla Gallia. Costanzo si rec\u00f2 con un esercito in Gallia per affrontare i Visigoti; Ataulfo e Galla abbandonarono la regione e si recarono in Spagna (fine 414, inizi 415), lasciando indietro Attalo, il quale fu catturato e spedito a Onorio. Frattanto i \"nazionalisti\" visigoti, ordirono una congiura che, nell'estate del 415, caus\u00f2 la morte di Ataulfo. Il successore di Ataulfo, Sigerico, fu ucciso sette giorni dopo essere salito al trono: gli successe Vallia, che si dimostr\u00f2 pi\u00f9 moderato, cercando di negoziare con i Romani. I Visigoti tentarono di passare in Africa, ma, impossibilitati, tornarono a nord dove, nel 416, incontrarono i messaggeri di Costanzo, capeggiati da Eupluzio: in cambio di un grosso quantitativo di grano, Vallia accett\u00f2 di combattere per i Romani i Vandali e gli Svevi, popolazioni barbare stanziatesi in Spagna, e di restituire Galla Placidia. Eupluzio port\u00f2 Galla da Costanzo e i due si imbarcarono insieme dalla Spagna diretti a Marsiglia e poi di qui in Italia e a Ravenna. Onorio premi\u00f2 Costanzo per la liberazione di Galla da una prigionia durata sei anni con il consolato per il 417; port\u00f2 con s\u00e9 la sorella a Roma per celebrare il trionfo sui nemici dello stato (tra cui Attalo), per poi tornare insieme a lei a Ravenna.\nOnorio, spesso in contrasto con il fratello imperatore d'Oriente, cerc\u00f2 l'alleanza con la Chiesa cattolica eliminando le ultime vestigia del paganesimo come, ad esempio, i giochi gladiatorii. Per rinforzarsi politicamente, Onorio si avvicin\u00f2 a Flavio Costanzo, al quale diede in moglie la propria sorella Galla Placidia (417), poi lo associ\u00f2 al trono nel 421, come Costanzo III. Tuttavia tale stratagemma fu reso vano dal decesso di Flavio Costanzo avvenuto durante il medesimo anno, cos\u00ec che l'imperatore, sentendosi fondamentalmente inadeguato nell'affrontare la profonda ed irreversibile crisi del momento, ritenne opportuno ritirarsi a Ravenna, dove mor\u00ec nell'anno 423, il 15 agosto. Aveva trentotto anni e regnava da ventotto. Non avendo lasciato eredi, si apr\u00ec il problema della successione sul trono d'Occidente. La corte di Ravenna e il Senato romano scelsero come successore Giovanni Primicerio, un alto funzionario imperiale, ma la corte di Costantinopoli non riconobbe l'elezione, che rompeva la continuit\u00e0 dinastica dei sovrani d'Occidente. Giovanni ebbe dei collaboratori di rilievo, come i generali Castino (gi\u00e0 avversario di Galla) ed Ezio, ma anche dei formidabili e decisivi avversari, Bonifacio, che in qualit\u00e0 di comandante dell'Africa controllava la fondamentale fornitura di grano per la citt\u00e0 di Roma, e i Visigoti, i quali riconobbero legittimi successori di Onorio la loro regina Galla Placidia e Valentiniano III. La corte d'Oriente non era stata favorevole all'ascesa di Galla e Valentiniano, come testimoniato dal mancato riconoscimento dei loro titoli di \"augusta\" e \"nobilissimus\", ma dovette riconoscere che la figlia di Teodosio I aveva molti sostenitori in Occidente e che era comunque meglio di un imperatore non dinastico; inoltre Teodosio II aveva avuto solo due figlie fino a quel momento (n\u00e9 ebbe in seguito figli maschi), mentre il figlio di Galla garantiva la continuit\u00e0 della casata di Teodosio. L'imperatore d'Oriente decise allora di porre il cugino sul trono d'Occidente e organizz\u00f2 una spedizione per rovesciare Giovanni.\nGalla e Valentiniano videro riconosciuti i loro titoli, mentre il 24 ottobre 424 Valentiniano fu nominato cesare d'Occidente all'inizio della spedizione in Italia. L'esercito romano d'Oriente si divise in tre gruppi, con Galla e Valentiniano a seguito del contingente terrestre comandato dal generale Aspare, il quale occup\u00f2 Salona, risal\u00ec l'Istria e punt\u00f2 su Aquileia, centro nevralgico della zona, che fu catturata molto facilmente e dove si insediarono il cesare d'Occidente con la sua augusta madre. Aspare, invece, discese su Ravenna, dove si trovava Giovanni, e la prese facilmente, probabilmente grazie al sostegno della fazione favorevole a Galla. Aspare cattur\u00f2 Giovanni e lo invi\u00f2 ad Aquileia da Galla, la quale ordin\u00f2 che gli fosse tagliata la mano destra, che fosse legato ad un asino ed esposto per le strade di Ravenna al pubblico ludibrio e che fosse infine decapitato nel circo (maggio 425).\nDurante il suo governo, Galla si trov\u00f2 a dover gestire equilibratamente diverse figure forti, tra cui Felice, Bonifacio ed Ezio. Galla non era certo felice del potere ottenuto da Ezio, cui rimase sempre ostile, ma dovette accettarlo in quanto non le era possibile sottrarglielo. Mentre Ezio contrastava con successo i Visigoti e i Franchi in Gallia, aumentava a corte l'influenza di Felice, che si vide confermare il proprio potere con le nomine ricevute da Galla a console (428) e poi a \"patricius\" (429). Tra i tre uomini forti, quello che rimase maggiormente insoddisfatto era proprio il principale sostenitore di Galla, Bonifacio.\nScomparso dalla scena Felice, Galla Placidia si trov\u00f2 a dover scegliere tra Ezio, che disprezzava, e Bonifacio, che era stato per\u00f2 il responsabile della perdita dell'Africa. L'augusta, forse consigliata da quei cortigiani che erano stati sostenitori di Felice e che temevano le ritorsioni di Ezio, sottrasse al generale impegnato in Gallia il titolo di \"magister utriusque militiae\" per darlo a Bonifacio, che elev\u00f2 anche al rango di \"patricius\" per metterlo al di sopra di Ezio, che sarebbe stato console per il 432. Bonifacio, forte del sostegno dell'augusta, decise di passare alle vie di fatto contro il suo avversario, dando inizio ad una guerra civile tra i due uomini forti dell'Impero romano d'Occidente. La scelta di Galla di puntare su Bonifacio sembr\u00f2 vincente, quando questi sconfisse Ezio nella battaglia di Ravenna (gennaio 432) e lo costrinse a fuggire prima a Roma poi tra i suoi amici Unni; Bonifacio, per\u00f2, mor\u00ec a seguito delle ferite riportate nello scontro e il suo successore alla carica di \"magister utriusque militiae\", il genero Sebastiano, non riusc\u00ec ad opporsi a Ezio e ai suoi alleati unni. Galla si trov\u00f2 quindi con Ezio ulteriormente rafforzato dalla morte dei suoi possibili antagonisti, e fu costretta a restituirgli la carica di \"magister utriusque militiae\" e a conferirgli il patriziato. Ezio ebbe il merito di concludere una pace con i Vandali (trattato di Trigezio, 11 febbraio 435), che riconosceva lo \"status quo\" e segn\u00f2 l'inizio di un periodo di pace. Nel 437 Valentiniano comp\u00ec diciotto anni e con la sua maggiore et\u00e0 termin\u00f2 la reggenza di Galla, che per\u00f2 continu\u00f2 ad esercitare un'enorme influenza a corte. Con la scomparsa di Valentiniano III (datata 455, cinque anni dopo la morte della madre Galla Placidia) si chiuse il capitolo storico legato alla dinastia teodosiana e Ravenna si avvi\u00f2 verso un inesorabile declino.\nNel 474, durante il regno di Zenone a Costantinopoli, il patrizio Giulio Nepote, comes della Dalmazia, appoggiato dall'Impero d'Oriente, reclam\u00f2 per s\u00e9 il trono d'Occidente, e, giunto al Porto della citt\u00e0 di Roma, depose l'Imperatore Glicerio e lo costrinse a farsi vescovo, mentre egli stesso si fece incoronare imperatore a Roma. Dopo pochi mesi di regno, tuttavia, nel 475, fu costretto da una rivolta dell'esercito d'Italia condotto dal patrizio Oreste ad abbandonare il trono e a fuggire a bordo di una nave a Salona, in Dalmazia, dove rimase per cinque anni; nel 480 fu in seguito massacrato dai suoi stessi uomini.\nNel frattempo l'esercito d'Italia nomin\u00f2 nuovo imperatore Romolo Augusto, un giovinetto figlio del patrizio Oreste. Odoacre, tuttavia, il comandante di truppe mercenarie di Sciri e altri barbari al servizio di Roma, nel 476 si rivolt\u00f2, reclamando per s\u00e9 e per le sue truppe un terzo dell'Italia, e fece uccidere il patrizio Oreste a Piacenza, e il fratello di Oreste, Paolo, nella Pineta vicino a Classe, il porto di Ravenna. Entrato poi a Ravenna, depose Romolo Augusto dal trono, ma avendo piet\u00e0 di lui, vista la sua giovane et\u00e0, lo risparmi\u00f2, permettendogli di vivere in esilio in Campania con i suoi parenti garantendogli addirittura una rendita di sei mila solidi d'oro. Fece poi inviare un'ambasceria composta da senatori a Costantinopoli, presso l'imperatore Zenone:\nZenone, riflettuto sul da farsi, neg\u00f2 aiuti a Nepote e rispose all'ambasceria del senato romano, accettando Odoacre come patrizio, ma a patto che quest'ultimo accettasse come suo imperatore d'Occidente Giulio Nepote, in esilio in Dalmazia. Nonostante l'imperatore nominale d'Occidente rimanesse in Dalmazia, Odoacre fece coniare a Ravenna monete in suo nome. Nel 480 Giulio Nepote fu assassinato a Salona dai suoi stessi uomini. L'Impero romano d'Occidente era caduto, anche se per una rivolta interna (l'usurpazione di Odoacre) e non per cause propriamente esterne (Odoacre, seppur di origini barbariche, faceva parte dell'esercito romano).\nArcheologia della Ravenna cristiana e capitale imperiale.\nQuando Onorio giunse a Ravenna (402), la citt\u00e0 non disponeva di un palazzo imperiale. Esso fu fatto costruire sul \"praetorium\" del \"praefectus classis\". Il praetorium si affacciava sulla \"Fossa Augusta\": il canale fu completamente interrato, diventando la \"Platea maior\", l'arteria principale della citt\u00e0. Il palazzo imperiale si configurava come un complesso di edifici: palazzo pubblico, residenze private, caserma, chiesa palatina, giardini e corti porticate. Sull'altro lato della \"Plateia maior\" fu fatto costruire l'ippodromo. Gli imperatori romani festeggiavano i propri 10, 20 e 30 anni di impero. Onorio celebr\u00f2 in citt\u00e0 i suoi Tricennali; prima di lui, Diocleziano a Ravenna celebr\u00f2 il consolato.\nIn seguito all'insediamento della corte imperiale in citt\u00e0, il vescovo Orso trasfer\u00ec la sede episcopale da Classe a Ravenna. Orso fece costruire la \"eccles\u00eca catholica\", cio\u00e8 la cattedrale, dedicandola alla \"Hag\u00eca An\u00e1stasis\", ovvero alla Santa Resurrezione. Appartiene allo stesso periodo la basilica di San Lorenzo in Cesarea. Localizzata a meridione della citt\u00e0, all'esterno dell'area urbana, l'edificio religioso sostitu\u00ec presumibilmente un santuario legato all'area cimiteriale. Questo edificio fu voluto dall'imperatore Onorio, cos\u00ec come l'\"Apostoleion\", ovvero una chiesa dedicata ai Dodici apostoli.\nNello stesso periodo fu restaurata la cinta muraria. Fu poi aggiunto un nuovo tratto: essa incluse, per la prima volta, la nuova area a nord del fiumicello Padenna; inoltre, a sud racchiuse l'area dei prati, che fino ad allora si era trovata per la maggior parte fuori del perimetro difensivo. La lunghezza complessiva della cinta raggiunse i 5\u00a0km. Si ritiene che le mura fossero alte tra i 4 e i 5 metri. Il fiume Lamone che, proveniente da Faenza, passava a pochi km dalla citt\u00e0, fu deviato. Un ramo fu fatto scorrere lungo le mura per alimentare i fossati, mentre il corso principale venne arginato e fu fatto girare attorno alle mura di settentrione per poi riprendere il suo percorso verso Nord.\nAlla morte di Onorio (423), la sorella Galla Placidia, vedova dell'imperatore Costanzo III, riusc\u00ec ad ottenere la reggenza dell'Impero in nome del figlio Valentiniano III, di soli 6 anni. Galla Placidia giunse a Ravenna nel 424 e continu\u00f2 l'azione di monumentalizzazione della citt\u00e0, che aveva avviato Onorio, per un quarto di secolo, fino al 450. La sovrana commission\u00f2 la costruzione della Basilica di San Giovanni Evangelista (chiesa palatina fondata da Galla Placidia presso il porto), con la quale scioglieva un voto fatto durante il periglioso viaggio che l'aveva condotta da Costantinopoli a Ravenna via mare. In un'altra parte della citt\u00e0, ad ovest del Padenna e a nord del Fiumicello Padenna, fece costruire la chiesa di Santa Croce, una \"Domus\" (oggi chiamata \"Domus di Galla Placidia\") e un palazzo dedicato al figlio Valentiniano. Vicino alla chiesa di Santa Croce (oggi visibile solo parzialmente) fu edificato un sacello che oggi viene denominato \u00abmausoleo di Galla Placidia\u00bb. La sovrana fece costruire il mausoleo per s\u00e9, per il marito Costanzo e per il fratello Onorio, ma non vi trov\u00f2 sepoltura. Mor\u00ec infatti a Roma il 27 novembre 450 e fu sepolta nella citt\u00e0 eterna. \nLa citt\u00e0 doppia\nNegli anni dopo il 425 l'Arco di Claudio assume il nome di Porta Aurea - come l'omonima porta delle mura di Costantinopoli - per commemorare la vittoria di Teodosio II sul tiranno usurpato. Alla met\u00e0 del secolo la cattedrale venne ampiamente ristrutturata per volont\u00e0 del vescovo Neone, che vi aggiunse, a fianco, il Palazzo episcopale e il battistero (chiamato oggi Battistero Neoniano). Successivamente, la chiesa prese il nome di Basilica Ursiana, dal vescovo Orso (\u2020 412). Risale allo stesso periodo, la scomparsa basilica petriana, fatta edificare a Classe dal vescovo San Pietro Crisologo.\nLa pianta di Ravenna capitale rimase immutata fino all'epoca veneziana.\nAl tempo del re goto Teoderico (493-526) la \"Fossa Augusta\", interratasi a causa dell'apporto continuo di materiale dal Po e dai suoi affluenti, fu definitivamente tombata.\nPorta Aurea (vedi \"supra\") rimase in piedi fino al XVI secolo, ultima delle vestigia imperiali a cadere. Le colonne della Porta vennero sparpagliate come trofei tra le varie chiese di Ravenna; una parte giunse addirittura a Venezia.\nSculture di epoca romana decorano ancora la chiesa di San Giovanni in Fonte."}
{"id": "3831361", "revid": "36426", "url": "https://it.wikipedia.org/wiki?curid=3831361", "title": "L'incoronazione di spine", "text": ""}
{"id": "3831363", "revid": "36426", "url": "https://it.wikipedia.org/wiki?curid=3831363", "title": "La deposizione dalla croce", "text": ""}
{"id": "3831365", "revid": "36426", "url": "https://it.wikipedia.org/wiki?curid=3831365", "title": "La piet\u00e0 (Murialdo)", "text": ""}
{"id": "3831368", "revid": "36426", "url": "https://it.wikipedia.org/wiki?curid=3831368", "title": "L'Addolorata (Filippo Martinengo)", "text": ""}
{"id": "3831371", "revid": "682087", "url": "https://it.wikipedia.org/wiki?curid=3831371", "title": "Uteroplastica", "text": ""}
{"id": "3831372", "revid": "196390", "url": "https://it.wikipedia.org/wiki?curid=3831372", "title": "Monetazione di Ravenna", "text": ""}
{"id": "3831374", "revid": "682087", "url": "https://it.wikipedia.org/wiki?curid=3831374", "title": "Isteroplastica", "text": ""}
{"id": "3831376", "revid": "7", "url": "https://it.wikipedia.org/wiki?curid=3831376", "title": "Soppressa", "text": ""}
{"id": "3831387", "revid": "1971044", "url": "https://it.wikipedia.org/wiki?curid=3831387", "title": "The Black Light", "text": "The Black Light \u00e8 il secondo album del gruppo alternative country/rock dei Calexico, pubblicato nel 1998 per la Quarterstick Records.\nIl disco \u00e8 un Concept album sul deserto dell'Arizona e del nord Messico, che ha ricevuto recensioni entusiastiche sia da riviste di settore sia da giornali generalistici statunitensi.\nPer il critico musicale Piero Scaruffi \u00e8 un disco perfetto sia dal punto di vista melodico e armonico, sperimentale e classico nello stesso tempo.\nTracce.\nTra parentesi l'autore\nThe Black Light \u2014 20th Anniversary edition bonus tracks"}
{"id": "3831398", "revid": "574302", "url": "https://it.wikipedia.org/wiki?curid=3831398", "title": "Marie Isabelle de Rohan", "text": "Biografia.\nInfanzia.\nNacque a Parigi quarta di cinque figli. Suo padre fu Hercule M\u00e9riadec de Rohan, \"duca di Rohan-Rohan\" e la sua prima moglie Anne Genevi\u00e8ve de L\u00e9vis.\nIn quanto membro del Casato di Rohan god\u00e9 del prestigioso rango di una \"Princesse \u00e9tranger\" dato alla sua famiglia al principio del XVII secolo dovuta alla loro rivendicazione ancestrale che risaliva ai Duchi di Bretagna. Come tale, ci\u00f2 le consentiva l'appellativo di \"Sua Altezza\". I suoi fratelli includevano Louise Fran\u00e7oise, duchessa de La Meilleraye (spos\u00f2 un nipote di Ortensia Mancini ed \u00e8 antenata dell'attuale Principe di Monaco) Jules de Rohan, principe di Soubise, Louise, principessa di Gu\u00e9m\u00e9n\u00e9 (moglie di Hercule M\u00e9riadec de Rohan, principe di Gu\u00e9m\u00e9n\u00e9). Suo zio fu il Vescovo di Strasburgo.\nMatrimonio.\nSpos\u00f2 Joseph d'Hostun de La Baume, figlio di Camille d'Hostun de La Baume, duca di Tallard il 13 marzo 1713; la sposa aveva quattordici anni. Suo marito era di quasi diciassette anni maggiore di lei.\nLa giovane Duchessa fu assegnata alla casa di \"Madame\", moglie dello scomparso Filippo di Francia e madre del futuro Filippo d'Orl\u00e9ans, reggente di Francia; la nonna di Marie Isabelle, Madame de Ventadour, fece anche lei parte della casa di \"Madame\".\nGovernante dei figli di Francia.\nNel 1735, sua nonna Charlotte de La Mothe-Houdancourt si ritir\u00f2 dal suo ufficio di \"Governante dei figli di Francia\". La posizione fu quindi data a Marie Isabelle. Avrebbe tenuto l'ufficio fino alle sue dimissioni il 10 gennaio 1754 quando sua nipote Madame de Marsan assunse il ruolo. Sua cognata Anne Julie de Melun funse da sotto governante dei bambini reali.\nMadame de Tallard fu una dama di compagnia della principessa Enrichetta di Francia, figlia di Luigi XV e della sua consorte Maria Leszczy\u0144ska. Fu anche una \"Dame du palais\" della regina Maria. La Regina si dice che abbia avuto una forte simpatia per la giovane Duchessa che era spesso presente alle sue cene a Versailles.\nDal 1735 al 1754, Marie Isabelle fu responsabile dell'educazione e della tutela di Luigi, delfino di Francia cos\u00ec come delle sue molte sorelle - le principesse Luisa Elisabetta, la sua gemella Enrichetta e la principessa Adelaide. Fu in seguito responsabile per le figlie del Delfino stesso.\nMarie Isabelle era presente alla presentazione di Anne Marie Louise de La Tour d'Auvergne, la prima moglie del suo pronipote.\nMorte.\nMor\u00ec nella notte tra il 4 e 5 gennaio 1754 al Palazzo di Versailles e nomin\u00f2 suo cugino Charles de Rohan, principe di Rochefort suo erede. Mor\u00ec senza aver avuto figli. Suo marito le sopravvisse di venti mesi. La sua morte fu un grande dolore per il Re cos\u00ec come per i suoi molti allievi.\nFu sepolta il 7 gennaio 1754 nell'\u00c9glise de La Merci a Parigi, il tradizionale luogo di sepoltura della linea di Soubise del Casato di Rohan."}
{"id": "3831399", "revid": "1641659", "url": "https://it.wikipedia.org/wiki?curid=3831399", "title": "George Waldemar", "text": "Biografia.\nFiglio di Stanislaw e Regina Eugenia Goldfeder, nasce a \u0141\u00f3d\u017a nel 1893. Ha una buona preparazione scolastica e negli anni arriva a parlare almeno 5 lingue. Nel 1911 pubblica a Varsavia un volume di poesie a carattere patriottico che gli crea problemi con le autorit\u00e0 ed \u00e8 costretto alla fuga per evitare il carcere. Espatria e, grazie alla presenza dello zio, si reca a Parigi. Frequenta scienze umanistiche alla Sorbona e nel 1912 inizia la professione di giornalista in un periodico parigino. Acquisisce la cittadinanza francese e contestualmente cambia il proprio nome in George, rendolo pi\u00f9 affine alla lingua del paese ospitante.\nTra il 1917 e il 1922 scrive per varie testate giornalistiche contrarie alla guerra e il suo impegno politico si esprime nel sostegno alla Rivoluzione d'Ottobre. Progressivamente si avvicina al mondo dell'arte scrivendo per le pi\u00f9 importanti riviste francesi e tedesche di settore.\nIn breve tempo diventa un critico molto noto, inizia a promuovere attivamente l'arte moderna definendola \"indipendente\" e durante gli anni venti del secolo scorso critica duramente Picasso. Scopre il pittore Cha\u00efm Soutine, una delle migliori espressioni della Scuola di Parigi, e promuove pittori come Jozsef Cs\u00e1ky, Henri Epstein, Simon Mondzain, Man\u00e9-Katz, Oscar Miestchaninoff e lo scultore Jacques Lipchitz. Frequenta e promuove l'opera di Louis Marcoussis e di sua moglie Alice Halicka. Diventa corrispondente per la rivista polacca \"Wiadomosci Literackie\" e nel 1922 si occupa della mostra \"Giovane Polonia\" che si tiene nel Museo Crillon di Parigi.\nDopo la seconda guerra mondiale diventa editore capo per la rivista \"Art et Industrie\" e nel periodo 1956-1959 diventa redattore capo per \"Prisme des Arts\". Durante questo periodo e sino alla morte, avvenuta a Parigi il 27 ottobre 1970, scrive varie centinaia di articoli, un centinaio di libri, scopre e promuove molti artisti stranieri, come lo scultore italiano Aurelio de Felice, sia in Patria sia all'estero. "}
{"id": "3831401", "revid": "142786", "url": "https://it.wikipedia.org/wiki?curid=3831401", "title": "Waldemar George", "text": ""}
{"id": "3831403", "revid": "580", "url": "https://it.wikipedia.org/wiki?curid=3831403", "title": "DART Underground", "text": ""}
{"id": "3831405", "revid": "1442080", "url": "https://it.wikipedia.org/wiki?curid=3831405", "title": "Mexico City Challenger 1990 - Singolare", "text": "Il tabellone singolare del Mexico City Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Francisco Maciel. In finale ha sconfitto Luis Herrera con il punteggio di 2-6, 7-6, 6-3."}
{"id": "3831409", "revid": "767487", "url": "https://it.wikipedia.org/wiki?curid=3831409", "title": "Natasha Kaiser-Brown", "text": "In carriera si \u00e8 laureata campionessa mondiale a e argento olimpico a nella staffetta 4\u00d7400 metri, oltre ad aver conquistato la medaglia d'argento nei 400 m piani sempre ai Mondiali del 1993."}
{"id": "3831411", "revid": "1924342", "url": "https://it.wikipedia.org/wiki?curid=3831411", "title": "Tim Bendzko", "text": "Biografia.\nBendzko \u00e8 cresciuto a Berlino. Ha frequentato il liceo sportivo ed \u00e8 stato un giocatore dell'FC Union Berlino. Pi\u00f9 tardi ha studiato teologia cristiana e religioni non cristiane. La sua carriera musicale inizia con delle lezioni di chitarra. A 16 anni scrive le sue prime canzoni. Come vincitore di un talent ha suonato nell'estate del 2009 con 20000 spettatori alla Waldb\u00fchne di Berlino, uno dei pi\u00f9 grandi posti di ritrovo per concerti d'Europa. Poi si \u00e8 dedicato interamente alla musica. Ha firmato un contratto di registrazione con la Sony Music e nel tour 2010 dei Silly ha suonato all'inizio dei concerti. Il 17 giugno 2011 ha pubblicato il suo primo album \"Wenn Worte meine Sprache w\u00e4ren\" (\"se le parole fossero la mia lingua\"), il cui singolo \"Nur noch kurz die Welt retten\" \u00e8 stato pubblicato il 27 maggio 2011. L'album ha raggiunto il quarto posto nelle classifiche tedesche e il singolo il secondo. Con questa canzone ha vinto il Bundesvision Song Contest."}
{"id": "3831414", "revid": "298229", "url": "https://it.wikipedia.org/wiki?curid=3831414", "title": "Natasha Kaiser", "text": ""}
{"id": "3831415", "revid": "1534511", "url": "https://it.wikipedia.org/wiki?curid=3831415", "title": "Sleptone", "text": ""}
{"id": "3831417", "revid": "39884", "url": "https://it.wikipedia.org/wiki?curid=3831417", "title": "Marcello Amero D'Aste Stella", "text": ""}
{"id": "3831418", "revid": "122246", "url": "https://it.wikipedia.org/wiki?curid=3831418", "title": "Presepe della concattedrale di Santissima Maria Assunta e San Catello", "text": "Il presepe della concattedrale di Santissima Maria Assunta e San Catello \u00e8 un presepe napoletano che viene allestito nella concattedrale di Santissima Maria Assunta e San Catello, a Castellammare di Stabia, nel periodo natalizio e precisamente dal 24 dicembre fino al 19 gennaio, giorno in cui si festeggia San Catello, patrono della citt\u00e0 stabiese.\nStoria e descrizione.\nIl presepe della concattedrale deve le sue origini a Francesco Saverio Petagna, il quale possedeva una collezione di pastori, alcuni realizzati da Giuseppe Sammartino, datati tra il XVII e il XVIII secolo e che port\u00f2 con s\u00e9 a Castellammare di Stabia dopo essere stato nominato vescovo della diocesi stabiese nel 1850. Dal 1860 al 1866 per\u00f2, a seguito della caduta del Regno delle Due Sicilie e l'unit\u00e0 d'Italia, il vescovo fu costretto all'esilio a Marsiglia ed al suo ritorno, trov\u00f2 il presepe notevolmente ampliato con statue ed oggetti prodotte nelle botteghe napoletane: si narra che il presepe, in questo periodo, abbia raggiunto circa cinquecento pezzi, tuttavia \u00e8 molto probabile che in questo numero venissero racchiusi anche gli animali e le varie suppellettili utilizzate per ricreare le scenografie. Durante la prima guerra mondiale il presepe non fu allestito e le statue, raccolte nei depositi del duomo, subirono diversi danni, mentre altre vennero rubate; fu soltanto al termine del conflitto, nel 1921, come ricordato in una cartolina d'epoca e per opera del sacerdote Angelo Torre e di Domenico Santoro, che il presepe fu nuovamente messo in scena, lungo tutta la navata destra, con le scenografie realizzate dagli operai del cantiere navale.\nAnche durante la seconda guerra mondiale non venne realizzato e, cos\u00ec come successo precedentemente, le statue subirono danni e furti: negli anni cinquanta i pezzi rimasti furono restaurati per volere di un appassionato, Antonio Greco, ed il presepe venne nuovamente allestito a partire dagli anni sessanta per volere del direttore dell'azienda di Cura Soggiorno e Turismo Francesco Pandolfi, dell'avvocato Franco Scarselli e di don Paolo Cecere; per la prima volta, dal 7 dicembre 1962 al 20 gennaio 1963, parte del presepe fu protagonista di una mostra prima all'Antoniano di Bologna e poi all'Angelicum di Milano: a quel tempo il presepe comprendeva circa cinquanta pezzi ed in mostra ne furono portati trentadue, tra cui la Nativit\u00e0, un Re Magio, un gruppo di pacchiani e gli zampognari.\nA seguito del terremoto dell'Irpinia del 1980 il presepe venne ridotto alla sola scena della nativit\u00e0 ed altri pochi personaggi, mentre il resto dei pastori versava in condizione di totale degrado; al contempo anche il lavoro di allestimento delle scenografie del cantiere navale cess\u00f2. Nel 2000 i pastori furono sottoposti ad un nuovo lungo restauro, finanziati da Giovanni Irollo, amministratore della Gidal, grazie anche all'aiuto della Soprintendenza per i Beni Artistici e Storici di Napoli e Provincia: nel 2001 furono nuovamente pronti la Sacra Famiglia, i Magi, una donna con bimbo in fasce e diversi animali, mentre il restauro degli altri personaggi fu completato negli anni seguenti, per terminare nel 2004. In totale furono restaurati circa sessanta figure, mentre altre venti furono ricostruite a seguito del ritrovamento di pezzi sparsi nei depositi della chiesa; durante il restauro, oltre al recupero delle parti in legno e terracotta come volti, mani e piedi, sono stati in alcuni casi rifatti anche i busti in stoppa e realizzati nuovi abiti tenendo conto di quelli utilizzati nel XVII e XVIII secolo. Dal 20 dicembre 2003 all'11 gennaio 2004, parte del presepe \u00e8 stato esposto alla basilica di San Petronio a Bologna.\nLe scene pi\u00f9 rappresentative che vengono oggi riproposte sono: la Nativit\u00e0 con la Madonna, San Giuseppe, un pastore in ginocchio, un angelo, il bambino ciaramellaio, il dormiente e il cherubino; il corteo dei Magi, con i re Merchiorre, Baldassarre e Gaspare, il mongolo, il paggio moro, il paggio georgiano e il paggio levantino; il gruppo della taverna, con l'oste, lo sciacquante, la ragazza delle faccende l'uomo mezzo carattere e la castagnara; la famiglia borghese con l'uomo e la donna borghese, il lattante e il ragazzo. Tra le altre figure si notano il ragazzo che ride, la vecchia in azzurro, la donna col nastro, il fumatore, la ricca contadinella, il nobile, la vecchia in bianco, la samaritana, la giovane contadina e ancora due cavalli, pecore, cani, mucche, maiali e capre. Le testa, le mani e i piedi dei pastori sono in legno policromato o, in minor numero, in terracotta, mentre gli occhi sono in vetro; il corpo invece \u00e8 realizzato in stoppa e fil di ferro e rivestito poi con abiti in stoffa: le statue hanno un'altezza che si aggira tra i 70 ai 145 centimetri."}
{"id": "3831428", "revid": "1442080", "url": "https://it.wikipedia.org/wiki?curid=3831428", "title": "Vladimir Ivanovi\u010d Ov\u010dinnikov", "text": "Biografia.\nVladimir Ov\u010dinnikov nacque il 14 luglio 1911 in una famiglia di contadini a Saratov, citt\u00e0 in riva al Volga. Nel 1931 si diplom\u00f2 nella scuola d'arte di Saratov e si trasfer\u00ec a Leningrado, entrando nel dipartimento di pittura dell'Accademia di Belle Arti. Lasci\u00f2 subito l'Accademia per motivi personali, sposandosi nel 1931 e avendo nel 1932 un figlio, Vja\u010deslav, che si diplom\u00f2 poi nell'Accademia di Belle Arti di Leningrado quando il padre era gi\u00e0 pittore.\nDal 1932 al 1941 lavor\u00f2 come grafico presso diverse istituzioni di Leningrado. Allo stesso tempo, studi\u00f2 pittura e disegno dapprima privatamente e poi all'Istituto di Studi Superiori. Durante l'inverno del 1942 fu trasferito a Saratov, essendo rimasto sfinito dall'assedio patito dalla citt\u00e0 di Leningrado. Dopo la guarigione, frequent\u00f2 e si diplom\u00f2 nella scuola militare, continuando a combattere nell'Armata Rossa.\nDal 1950 partecip\u00f2 a mostre di pittura con quadri di paesaggi, di scene di genere e di schizzi dal vero. Nel 1953 don\u00f2 una serie di paesaggi dipinti durante un soggiorno in Ucraina all'Unione degli Artisti di Leningrado. Oltre a soggiornare nel 1950 nella citt\u00e0 di Kaniv, nel Dniepr, Ov\u010dinnikov viaggi\u00f2 verso il Mar Caspio e la parte superiore del Volga. Negli anni Sessanta e Settanta gir\u00f2 l'oblast' di Saratov, visit\u00f2 l'antica citt\u00e0 russa di Pskov, Suzdal', Izborsk, Staraja Ladoga, Starica e altrove. Nei suoi dipinti si rispecchiano le impressioni di questi viaggi.\nOv\u010dinnikov raggiunse l'apice della creativit\u00e0 negli anni Sessanta, ma un vero riconoscimento l'ottenne dopo la morte, avvenuta nel 1978. Nel 1988 si tenne a Leningrado la prima grande esposizione delle sue opere, seguita negli anni Novanta da altre mostre e aste tenute in Francia. Sue opere sono conservate nel Museo statale russo di San Pietroburgo, in altri musei e collezioni private russe, negli Stati Uniti, in Gran Bretagna, in Giappone, in Germania e in altri paesi."}
{"id": "3831431", "revid": "1005847", "url": "https://it.wikipedia.org/wiki?curid=3831431", "title": "Elezioni presidenziali in Slovenia del 1990", "text": "Le elezioni presidenziali in Slovenia del 1990 si tennero l'8 aprile (primo turno) e il 22 aprile (secondo turno); il primo turno ebbe luogo contestualmente alle elezioni parlamentari.\nNelle consultazioni furono eletti il Presidente e i 4 membri della Presidenza della Repubblica."}
{"id": "3831435", "revid": "729019", "url": "https://it.wikipedia.org/wiki?curid=3831435", "title": "Isole del Golfo della Jana", "text": "Le isole del Golfo della Jana (in russo: \u043e\u0441\u0442\u0440\u043e\u0432\u0430 \u042f\u043d\u0441\u043a\u0438\u0439 \u0437\u0430\u043b\u0438\u0432, \"ostrova Janskij zaliv\") sono un gruppo di isole nel mare di Laptev, Russia. Amministrativamente appartengono al Ust'-Janskij ulus della Repubblica autonoma di Sacha-Jacuzia.\nGeografia.\nLe isole si trovano nella Golfo della Jana (\u042f\u043d\u0441\u043a\u0438\u0439 \u0437\u0430\u043b\u0438\u0432) e sono le seguenti:"}
{"id": "3831437", "revid": "122457952", "url": "https://it.wikipedia.org/wiki?curid=3831437", "title": "Aurelia", "text": ""}
{"id": "3831450", "revid": "62748", "url": "https://it.wikipedia.org/wiki?curid=3831450", "title": "Marcello Amero d'Aste", "text": ""}
{"id": "3831452", "revid": "1149807", "url": "https://it.wikipedia.org/wiki?curid=3831452", "title": "Tuxedo Gin", "text": " \u00e8 un manga di Tokihiko Matsuura. Pubblicato in 15 volumi usciti dal 1997 al 2000.\nTrama.\nGinji Kusanagi, un giovane studente del liceo e pugile, muore in un incidente motociclistico il giorno del primo appuntamento con la ragazza dei suoi sogni, Minako Sasebo. L'anima di Ginji incontra un angelo che a causa di un errore celeste pu\u00f2 ricongiungersi con Minako, ma in cambio egli dovr\u00e0 reincarnarsi in un animale a scelta finch\u00e9 non avr\u00e0 terminato la sua vita naturale. Solo cos\u00ec Ginji potr\u00e0 ritornare umano. Ginji (ricordandosi che gli animali preferiti di Minako sono i pinguini) decide di reincarnarsi in un pinguino dell'acquario di Tokyo. \nGinji cos\u00ec si reincarna in un pinguino appena nato dell'acquario di Tokyo e poco dopo scappa fino al porto, dove viene trovato da Minako che decide di portarlo a casa e chiamarlo Gin-chan. Per tutta la serie, Ginji cercher\u00e0 di proteggere Minako dagli altri ragazzi che vogliono uscire con lei o che vogliono maltrattarla.\nIl manga.\nLe diverse trame della serie rendono il manga una commedia romantica, i disegni sono tracciati con linee pulite e chiare.\nTrasportazione cinematografica live action.\nNell'estate del 2011, la Walt Disney Pictures e la Viz Pictures hanno deciso di sviluppare in coppia un film in live action su Tuxedo Gin con il titolo di \"Tux\"."}
{"id": "3831453", "revid": "59338", "url": "https://it.wikipedia.org/wiki?curid=3831453", "title": "Il Tacchino induttivista", "text": ""}
{"id": "3831457", "revid": "599013", "url": "https://it.wikipedia.org/wiki?curid=3831457", "title": "Kim Graham", "text": "In carriera \u00e8 stata campionessa sia olimpica che mondiale della staffetta 4\u00d7400 metri."}
{"id": "3831459", "revid": "256896", "url": "https://it.wikipedia.org/wiki?curid=3831459", "title": "Cucina ottomana", "text": ""}
{"id": "3831460", "revid": "287204", "url": "https://it.wikipedia.org/wiki?curid=3831460", "title": "\u00c9corch\u00e9", "text": "Un \u00e9corch\u00e9 \u00e8 un disegno, un dipinto o una scultura che mostra la muscolatura di un individuo priva del rivestimento della pelle. L'architetto e teorico rinascimentale Leon Battista Alberti raccomandava ad i pittori che intendevano ritrarre un corpo nudo di iniziare a disegnare i muscoli e le ossa prima, e la pelle che le ricopre dopo.\nStoria.\nUno dei primi studi di questo genere fu condotto da Leonardo da Vinci. Egli dissezion\u00f2 i cadaveri e disegn\u00f2 dettagliati schizzi di quei soggetti. Tuttavia ci sono alcune fonti sostengono che la stessa tecnica era praticata nell'antica Grecia, sebbene i dettagli non sono conosciuti. Il termine \u00e9corch\u00e9, che in francese letteralmente significa \"scorticato\", \u00e8 entrato in uso tramite le accademie francesi (come la \u00c9cole des Beaux Arts) nel XIX secolo. Questo tipo di studio \u00e8 ancora praticato in poche scuole di tutto il mondo, come la New York Academy of Art, l'Art Students League of New York e l'Academy of Art University in San Francisco. La pi\u00f9 grande collezione di \"\u00e9corch\u00e9\" al mondo \u00e8 situata nel Museo di storia naturale sezione di zoologia La Specola di Firenze."}
{"id": "3831462", "revid": "3115", "url": "https://it.wikipedia.org/wiki?curid=3831462", "title": "Lucangelo Bracci Testasecca", "text": "Biografia.\nSecondogenito del senatore Giuseppe e di Adele Digerini Nuti, Lucangelo Bracci Testasecca discende da una famiglia tosco-orvietana, documentata fin dal secolo XIV.\nCompie i suoi studi a Siena ed entra successivamente all'Accademia Militare di Pinerolo. Il 20 ottobre 1913 sposa Margherita, primogenita dell'economista Francesco Papafava Antonini dei Carraresi. Dal matrimonio nascono i figli Giuseppe Braccio, Francesco e Giacomo. Interventista, partecipa alla prima guerra mondiale (1915-18), che conclude decorato con medaglia d'argento e il grado di capitano.\nDal 1918 al 1922 \u00e8 tra i fondatori e promotori di \"Volont\u00e0\", giornale che si fa portavoce dell'esigenza di un rinnovamento politico. Durante il ventennio, la famiglia vive tra Roma e Montepulciano, dove, con lo scopo di dare una sistemazione ai reduci di guerra, Lucangelo rileva una cooperativa di falegnami e la trasforma in fabbrica, centrando l'obiettivo, ma dissestando le proprie finanze.\nAntifascista dichiarato, insieme alla moglie accoglie e protegge la fronda dell'opposizione intellettuale al regime e tiene viva nel palazzo Bracci Testasecca di Montepulciano e nell'appartamento in via Quattro Novembre a Roma la consuetudinaria frequentazione di esponenti antifascisti. \u00c8 appunto in via Quattro Novembre che dopo il delitto Matteotti, Giovanni Amendola si reca per comunicare desolato che il re Vittorio Emanuele III non intende opporsi a Benito Mussolini; l'8 giugno 1925 vi \u00e8 arrestato Gaetano Salvemini per la pubblicazione del giornale clandestino \"Non Mollare\"; e Alcide De Gasperi vi \u00e8 accolto quando nel luglio 1928 esce dal carcere. Fra i molti che ricordano casa Bracci e ne scrivono, Umberto Morra di Lavriano la definisce un \u00abporto di antifascismo\u00bb meritevole d'una lapide \u00abper essere rimasta intatta come un'arca in mezzo alle tempeste politiche\u00bb.\nDopo il 25 luglio 1943 ricopre a Montepulciano la carica di commissario prefettizio, successivamente confermata come podest\u00e0 al ritorno dei fascisti e poi come sindaco dopo la liberazione, esponendosi in prima persona per evitare alla popolazione gli orrori sia dell'occupazione nazista che della successiva rappresaglia partigiana. Muore nella sua casa di Roma, circondato dagli affetti familiari, il 14 agosto 1952.\nBibliografia.\nSi vedano le testimonianze radunate nelle due pubblicazioni (del 1957 e del 2002) ormai fuori commercio, disponibili a questo indirizzo:"}
{"id": "3831464", "revid": "309289", "url": "https://it.wikipedia.org/wiki?curid=3831464", "title": "Isola Alexander", "text": "Ci sono inoltre:"}
{"id": "3831466", "revid": "123303160", "url": "https://it.wikipedia.org/wiki?curid=3831466", "title": "Museo Nao Victoria", "text": "Il Museo Nao Victoria si trova a Punta Arenas in Cile ed \u00e8 aperto al pubblico dal 1\u00ba ottobre 2011.\nLo scopo del museo \u00e8 quello di esporre al pubblico le ricostruzioni delle navi che hanno contribuito alla scoperta del territorio, alla sua colonizzazione, o che detengono un particolare significato storico per la Regione delle Magellane - Cile.\nAd oggi il museo ospita le riproduzioni, a grandezza naturale, di tre navi:\nNel mese di dicembre 2011 \u00e8 stata annunciata la costruzione di un'ulteriore ricostruzione di navi storica\nIl museo \u00e8 privato, il proprietario ha ricevuto la Medaglia del Presidente del Cile per il suo impegno nel promuovere l'identit\u00e0 nazionale, durante le celebrazioni per il bicentenario dell'indipendenza del paese sudamericano."}
{"id": "3831471", "revid": "1573940", "url": "https://it.wikipedia.org/wiki?curid=3831471", "title": "Didectoprocnemis", "text": "Didectoprocnemis \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita in Europa (Portogallo e Francia) e in Africa settentrionale (Algeria, Marocco, e Tunisia).\nTassonomia.\nPer la determinazione dei caratteri della specie tipo del genere sono stati esaminati gli esemplari di \"Evansia cirtensis\" ; la dizione \"Dideprocnemis\" presente in uno studio di Brignoli del 1983 \u00e8 un errore di trascrizione.\nA maggio 2011, si compone di una specie:"}
{"id": "3831477", "revid": "15756", "url": "https://it.wikipedia.org/wiki?curid=3831477", "title": "Episodi di One Tree Hill (nona stagione)", "text": "La nona ed ultima stagione di \"One Tree Hill\" \u00e8 stata trasmessa sul canale statunitense The CW dall'11 gennaio al 4 aprile 2012; questa e la quinta stagione della serie, sono le uniche ad essere andate in onda a partire da met\u00e0 stagione invece che da settembre, come di consueto. In Italia \u00e8 stata trasmessa, in chiaro, su Rai 2 dal 13 al 27 luglio 2012 trasmettendo la versione breve dell'ultimo episodio trasmesso successivamente, in versione integrale, il 31 dicembre 2012 su Rai 4. La stagione va in onda su Mya in prima tv pay dal 9 ottobre 2013 al 1\u00ba gennaio 2014.\nI diavoli sono qui.\nTrama.\nMentre Brooke e Julian cominciano ad adattarsi alla vita con i loro due gemelli, Jude e Davis, tra Haley e Nathan \u00e8 tutto sereno ignari per\u00f2 di quello che star\u00e0 per succedere. I volti del passato minacciano di interrompere tutti i loro piani per il futuro. Nel frattempo, tra Clay e Quinn, si pone un misterioso problema, riguardante lui. In citt\u00e0 \u00e8 tornato anche Chris Keller, assunto da Haley per aiutarla con la Red Bedroom Recors, e lui, punta gi\u00e0 gli occhi su Alex, aiutandola nella composizione di una canzone.\nAndare o restare.\nTrama.\nBrooke discute con Ted, il padre tornato a Tree Hill, di una nuova linea di abbigliamento, Julian sottolinea il suo investimento. Intanto si \u00e8 scoperto che Clay \u00e8 sonnambulo e la mattina si ritrova anche a chilometri di distanza da casa e, dopo i numerosi implori da parte di Quinn, si convince e si fa aiutare. Millie cerca di essere onesta nei confronti di Mouth, che soffre di problemi alimentari ed \u00e8 ingrassato notevolmente. Nel frattempo Chase chiede ad Alex di andare a vivere con lui, per\u00f2 Chris Keller le fa un'offerta che non si pu\u00f2 rifiutare. Clay doveva partire per l'Europa come volontario scout ma a causa del suo problema gli \u00e8 vietato, per cui, al posto suo, parte Nathan, lasciando Haley, Jamie e Lydia con Dan, che ha chiesto ospitalit\u00e0 a Haley visto che gli hanno bruciato la tavola calda (dove viveva e lavorava).\nStress.\nTrama.\nAlex accetta l'offerta di Chris e quindi parte per il tour, Chris fa vari colloqui per assumere una stagista e anche per rallegrare Chase che \u00e8 caduto in \"depressione\" per la partenza di Alex. Haley si mette nei guai al Karen's Cafe, quando il suo cuoco va a lavorare per un rivale. Haley rimane cos\u00ec senza cuoco e dopo vari tentativi (tutti nulli) ricever\u00e0 come cuoco una sorpresa. Clay intanto crede che Quinn lo tradisca. Nel frattempo Millie umilia Mouth in tv, nel loro programma 'Buongiorno con Millie e Mouth', dicendogli, ormai stufa di tenersi dentro la verit\u00e0, dei suoi problemi alimentari. Brooke cerca di aiutare il padre che le procura un finanziamento per la nuova linea di abbigliamento. Julian, intanto, troppo preso dalla prospettiva di un potenziale affittuario per il suo sound stage, dimentica suo figlio Davis in auto. La polizia e un'ambulanza vengono chiamati.\nSensi di colpa.\nTrama.\nClay si mette nei guai per motivi di droga e Quinn viene coinvolta; Julian \u00e8 tormentato dai suoi sensi di colpa per aver lasciato suo figlio, Davis, in auto, dimenticandosene. Mouth cerca, per far contenta Millie, di mettersi a dieta e prendersi cura della propria salute ma mangia molto quando Millie dorme. Nel frattempo, proprio di fronte al Karen's Caf\u00e8, apre una nuova caffetteria ed il proprietario fa immediatamente arrabbiare Brooke e Haley a causa di una scritta fuori dal locale, riguardante il cuoco che aveva aiutato Haley. Intanto Nathan avvisa Haley che sarebbe tornato la sera stessa.\nTragica incertezza.\nTrama.\nNathan sembra essere scomparso e Haley, preoccupata, lo va a cercare. Tara d\u00e0 a Brooke un vaso di fiori infestato da scarafaggi, facendola infuriare. Chase continua a sentirsi in colpa per essere andato a letto con Tara alle spalle di Chris Keller, dopo aver scoperto che i due stanno insieme. Clay \u00e8 all'ospedale in riabilitazione, e Quinn fa da babysitter a Jamie e Lydia. Nel frattempo Haley, trovando dei soldi nella cassettiera di Dan, dopo che le aveva detto di non avere pi\u00f9 un soldo, sospetta che possa essere coinvolto con la sparizione di Nathan, cos\u00ec, sempre pi\u00f9 preoccupata, chiama la polizia.\nL'indagine.\nTrama.\nDan arruola Julian per aiutarlo nel salvataggio di Nathan. Haley cerca di spiegare la scomparsa del padre, Nathan, a Jamie. A Brooke viene un'idea per come attirare nuovi clienti al Karen's Caf\u00e8, intanto, Chris Keller, venuto a sapere della \"relazione\" tra Chase e Tara li affronta.\nDoppio gioco.\nTrama.\nHaley cerca l'aiuto di Lucas (guest star: Chad Michael Murray) e Nathan fa un tentativo di fuga. Lucas porta Jamie e Lydia fuori citt\u00e0 per vivere con lui e Peyton. Brooke si ritrova faccia a faccia con Xavier. Julian scopre la prova che assiste Dan nella sua ricerca di Nathan. Clay crea una connessione con un altro paziente.\nL'ultima occasione.\nTrama.\nHaley riceve una telefonata che potrebbe cambiare la sua vita per sempre. Clay riceve una grande notizia. Mentre Dan rivisita il suo passato durante la ricerca di Nathan, Deb torna a Tree Hill. Haley va a identificare un corpo che si ritiene essere Nathan. Chase va a misure estreme per proteggere Chuck.\nVietato entrare.\nTrama.\nHaley parte con Dan alla ricerca di Nathan. Brooke e Julian adottano nuove misure per proteggere la loro famiglia. Chase affronta le conseguenze per la difesa Chuck. Skills aiuta Mouth arrivare a un punto di svolta. Clay rivela il suo passato a Logan.\n\u00c8 l'ora della verit\u00e0.\nTrama.\nDan, Julian e Chris Keller salvano Nathan e Dan uccide la maggior parte dei rapitori. Quando sono sul punto di fuggire, Dan viene colpito da Dimitri, che verr\u00e0 poi ucciso da Nathan. Xavier aggredisce Brooke in un garage e tenta di violentarla, ma per fortuna la ragazza verr\u00e0 salvata da una persona insospettabile. Clay e Quinn rivisitano il passato.\nCiao Dan.\nTrama.\nDopo aver salvato Nathan, la vita di Dan \u00e8 in bilico. Brooke riceve una sorpresa del padre del che torna in citt\u00e0. Clay e Quinn stanno con Logan.\nIl fal\u00f2 della barca.\nTrama.\nMentre Haley si prepara a presentare l'annuale \"Tree Hill Burning Boat Festival\", Brooke utilizza la possibilit\u00e0 di elaborare il tradimento di suo padre, mentre Julian cerca di infondere nuova vita in una idea passata. Mouth e Millie danno una svolta al loro show del mattino, e Clay e Quinn si preparano per la prima notte di Logan alla casa sulla spiaggia. Clay dice a Quinn, che ha offerto a Chase di comprare il bar.\nOne Tree Hill.\nTrama.\nNel capitolo finale di One Tree Hill, il decimo anniversario del Tric porta facce vecchie e nuove per la famiglia Tree Hill; Quinn adotta Logan e sposa Clay, Haley ascolta le predizioni di Jamie su Lucas. C'\u00e8 salto nel tempo, nella scena finale, dove Jamie gioca una partita di Basket al liceo, e si intravedono Skills come coach e Millie incinta."}
{"id": "3831481", "revid": "76963", "url": "https://it.wikipedia.org/wiki?curid=3831481", "title": "Patrick Bouchitey", "text": "Biografia.\n\u00c8 apparso in pi\u00f9 di 80 film e show televisivi a partire dal 1972. Il suo film, \"Lune froide\", partecip\u00f2 al Festival di Cannes nel 1991."}
{"id": "3831482", "revid": "465169", "url": "https://it.wikipedia.org/wiki?curid=3831482", "title": "Casuzze", "text": "Casuzze \u00e8 una frazione marinara del comune di Santa Croce Camerina in provincia di Ragusa, sulla costa meridionale della Sicilia. Il borgo \u00e8 situato a circa 4\u00a0km a sud dal paese. La frazione sorge su di un'area pianeggiante affacciata a sud sulla costa del mar Mediterraneo a ridosso di una spiaggia sabbiosa lunga poco pi\u00f9 di 1\u00a0km. Il torrente Grasullo segna il confine orientale con Marina di Ragusa mentre ad occidente Casuzze confina con la frazione di Punta Secca.\nStoria.\nNel quartiere di Kaukana si trova il parco archeologico di un'antica citt\u00e0 portuale del periodo della colonizzazione greca in Sicilia. Fino agli anni cinquanta la frazione era composta da una piccola borgata di et\u00e0 feudale ed un approdo per le barche dei pescatori. Tra gli anni sessanta e novanta l'area \u00e8 stata soggetta ad una smisurata espansione edilizia vista la vicinanza a Marina di Ragusa e molti ragusani vi costruirono la loro residenza estiva. La crescita della frazione fu caratterizzata da un diffuso abusivismo edilizio che ha portato la cementificazione urbana a ridosso della spiaggia. La borgata, popolata da un centinaio di abitanti nei mesi invernali, durante i mesi estivi si riempie di vacanzieri provenienti dalle citt\u00e0 vicine.\nInfrastrutture e trasporti.\nIl servizio di trasporto pubblico viene svolto da un'autolinea locale che collega la frazione a Santa Croce e Ragusa."}
{"id": "3831486", "revid": "154893", "url": "https://it.wikipedia.org/wiki?curid=3831486", "title": "Pastelli", "text": ""}
{"id": "3831493", "revid": "1762651", "url": "https://it.wikipedia.org/wiki?curid=3831493", "title": "Profondo Nord", "text": "Profondo Nord \u00e8 stato un talk-show trasmesso su Rai 3 nel 1991 e 1992. Il programma, condotto da Gad Lerner, era incentrato su argomenti di politica e economia e veniva registrato presso vari teatri di citt\u00e0 del nord Italia. \nLa prima puntata, registrata nel teatro Rainerum di Bolzano, \u00e8 andata in onda il 15 ottobre 1991. Il programma, nelle sue prime 16 puntate, ha raggiunto uno share con picchi fino a 2 milioni e mezzo, ma anche con una media di ascolti di 1 milione e 300\u00a0000 spettatori. Il programma fu selezionato per rappresentare la RAI alla rassegna internazionale \"Input 92\".\nTrasmesso in un periodo di trasformazione della politica italiana, a pochi mesi dall'inizio dell'inchiesta di Tangentopoli e nella fase di crescita dei movimenti indipendentisti del nord, il programma fu accusato dal socialista Vincenzo Balzamo di fare da cassa di risonanza della Lega Nord e venne criticato da politici come Mirko Tremaglia.\nLa puntata del 18 febbraio 1992 fu annullata a causa di una malattia del conduttore, costretto al ricovero in ospedale per una gastrite emorragica.\nMolti dei temi affrontati dal programma sono stati ripresi nel talk-show \"Milano, Italia\", inizialmente condotto da Gad Lerner e in onda a partire dall'estate del 1992."}
{"id": "3831496", "revid": "62748", "url": "https://it.wikipedia.org/wiki?curid=3831496", "title": "Nao VIctoria", "text": ""}
{"id": "3831506", "revid": "1983214", "url": "https://it.wikipedia.org/wiki?curid=3831506", "title": "Coordinate termodinamiche", "text": "In termodinamica le coordinate termodinamiche sono tutte le grandezze relative a propriet\u00e0 fisiche macroscopiche che pu\u00f2 avere un sistema termodinamico.\nTipologie.\nLe coordinate termodinamiche possono essere:\n\u00c8 tipica della termodinamica la distinzione fra propriet\u00e0 intensive ed estensive:\nSecondo un noto \"postulato di stato\", date due propriet\u00e0 intensive indipendenti, lo stato di un sistema semplice risulta completamente determinato.\nTemperatura, volume, pressione e numero di moli sono tipici esempi di coordinate termodinamiche."}
{"id": "3831508", "revid": "72396", "url": "https://it.wikipedia.org/wiki?curid=3831508", "title": "Luca Negosanti", "text": "Attualmente \u00e8 detentore di due titoli: Campione Italiano Professionisti K-1 nella categoria -64,500\u00a0kg e Campione Europeo Professionisti Muay Thai Full Rules nella categoria 62,300\u00a0kg.\nBiografia.\nAll'et\u00e0 di 23 anni inizia a praticare la muay thai presso la scuola del maestro cesenate Igor Ronchi, la Pro Fighting Cesena, dove si allena ancora. Esordisce nei classe N con una vittoria dopo soli sei mesi di allenamento.\nTitoli.\nPer Luca Negosanti il 2010 \u00e8 stato l'anno della rivelazione. Nel \"fight contest\" \"Fight Never End 2\", ideato ed organizzato dal maestro Ronchi, dell'11 dicembre al Carisport di Cesena vince il titolo di campione italiano di muay thai \"full rules\" contro il romano Edoardo Tocci per KO: il colpo fatale al capitolino \u00e8 una gomitata al volto che lo apre, costringendo il medico ad intervenire e l'arbitro a dichiarare la fine del match con la vittoria del borellese. Il 30 gennaio 2011 a Catanzaro, Negosanti vince ai punti il suo secondo titolo italiano, questa volta nella disciplina K-1 contro Antonio Gualtieri del Team Morace.\nIl 2011 \u00e8 l'anno della conferma perch\u00e9 sempre al Carisport di Cesena, durante \"Fight Never End 3\" del 5 novembre, Negosanti vince il titolo europeo WAKO Pro di muay thai \"full rules\" contro il campione portoghese Pedro 'Kol' De Almeida: ancora una volta \u00e8 una gomitata a chiudere l'incontro, dopo poco pi\u00f9 di un minuto, sancendo il successo dell'atleta cesenate.\nIl talento borellese, a causa di un problema al piede accusato nell'incontro contro Gualtieri e ripresentatosi dopo la vittoria con De Almeida, \u00e8 costretto a saltare le selezioni per Yokkao Extreme, per dedicarsi unicamente all'allenamento e alla preparazione dei prossimi incontri assieme al maestro Igor Ronchi.\nCuriosit\u00e0.\nDopo le vittorie dei due titoli italiani il giornalista Gian Piero Travini de La Voce di Romagna ha attribuito a Negosanti il soprannome 'The Blade', 'La Lama', adducendo alla tremenda gomitata che ha portato il campione di Borello a vincere la cintura di campione italiano nel K1 contro Antonio Gualtieri."}
{"id": "3831514", "revid": "287204", "url": "https://it.wikipedia.org/wiki?curid=3831514", "title": "Kostelec nad Cernymi lesy", "text": ""}
{"id": "3831516", "revid": "1226", "url": "https://it.wikipedia.org/wiki?curid=3831516", "title": "Pietro Custodi", "text": "Biografia.\nFu in giovent\u00f9 fervente patriota, opponendosi all'alleanza con la Francia e all'amministrazione della Repubblica Cisalpina. Nell'agosto del 1798 cur\u00f2 a Milano il giornale \"Il Tribuno del Popolo\", foglio in cui si scagliava contro il governo francese, \u00ab stormo di avvoltoi \u00bb che aveva portato a esaurimento \u00ab la pazienza dei popoli \u00bb, e anche Napoleone veniva trattato con durezza; se ne condannava infatti lo spirito dittatoriale e gli eccessivi poteri autoconferitisi, al punto che l'autorit\u00e0 di cui godeva era superiore anche a quella di cui poteva disporre Luigi Capeto \u00ab nella prima regia costituzione \u00bb. Dopo tre numeri, Bonaparte decret\u00f2 la soppressione del \"Tribuno\" e l'arresto di Custodi, il quali riusc\u00ec a fuggire e pot\u00e9 riguadagnare Milano a fine ottobre, grazie a una supplica rivolta dalla madre al Corso.\nCollabor\u00f2 quindi al \"Monitore Italiano\", dove il suo nome, taciuto nei primi numeri, appare a partire dall'11 marzo. L'8 marzo scrisse una \"Memoria\" in cui si scagli\u00f2 contro il patto di alleanza con la Francia, e questo gli valse un nuovo arresto, disposto cinque giorni pi\u00f9 tardi dal generale Leclerc. Scarcerato alla fine del mese, riprese a scrivere per il giornale, prima che venisse chiuso.\nEbbe ruoli di rilievo nel napoleonico Regno d'Italia, e cur\u00f2 in un'importante collana l'edizione degli scritti degli economisti italiani dal XVI al XVII secolo.\nIl fondo conservato nella Biblioteca Angelo Mai, impropriamente considerato archivio, \u00e8 formato da 8 faldoni comprendenti lettere e documentazione, datata dal XVII al XIX secolo, relativa anche alla famiglia Custodi.\nIl suo archivio \u00e8 custodito in gran parte nella Biblioteca nazionale di Parigi e, in minima parte, presso la Biblioteca Ambrosiana."}
{"id": "3831519", "revid": "729019", "url": "https://it.wikipedia.org/wiki?curid=3831519", "title": "Isole \u0160elonskie", "text": "Le isole \u0160elonskie (in russo: \u043e\u0441\u0442\u0440\u043e\u0432\u0430 \u0428\u0435\u043b\u043e\u043d\u0441\u043a\u0438\u0435, \"ostrova \u0160elonskie\") sono un gruppo delle isole del Golfo della Jana, nel mare di Laptev, Russia. Amministrativamente appartengono al Ust'-Janskij ulus della Repubblica autonoma di Sacha-Jacuzia.\nGeografia.\nLe isole sono situate vicino alle pianure costiere del Golfo della Jana (\u042f\u043d\u0441\u043a\u0438\u0439 \u0437\u0430\u043b\u0438\u0432), a est del delta del fiume Jana; si trovano a nord-est dell'isola Jarok e a sud dell'isola Makar. Le \u0160elonskij sono paludose e piatte e sono le seguenti:\nL'area \u00e8 soggetta a un rigido clima artico, con frequenti tempeste e bufere. Il mare nella baia di Yana \u00e8 ghiacciato per circa otto mesi all'anno, in modo che queste isole costiere sono un tutt'uno con la terraferma per la maggior parte dell'anno."}
{"id": "3831525", "revid": "797136", "url": "https://it.wikipedia.org/wiki?curid=3831525", "title": "Ali Ashfaq", "text": "Carriera.\nClub.\nComincia a giocare nelle giovanili del Club Valencia, con cui debutta in prima squadra nel 2002. Nel 2006 si trasferisce al New Radiant. Nel 2007 passa al DPMM. Nel 2008 viene acquistato dal VB Sports Club. Nel 2012 si trasferisce al New Radiant. Nel 2014 passa al Polis DRM. Nel 2016 viene acquistato dal Maziya.\nNazionale.\nDebutta con la nazionale maggiore nel 2003."}
{"id": "3831527", "revid": "585241", "url": "https://it.wikipedia.org/wiki?curid=3831527", "title": "E non finisce mica il cielo", "text": ""}
{"id": "3831529", "revid": "400518", "url": "https://it.wikipedia.org/wiki?curid=3831529", "title": "Eric Richard Kandel", "text": ""}
{"id": "3831531", "revid": "125162787", "url": "https://it.wikipedia.org/wiki?curid=3831531", "title": "Sebasti\u00e1n Crist\u00f3foro", "text": "Possiede anche il passaporto italiano.\nCaratteristiche tecniche.\nCentrocampista centrale dotato di buon temperamento con buona visione di gioco.\nCarriera.\nClub.\nHa esordito in massima serie il 29 maggio 2011 in Pe\u00f1arol-Central Espa\u00f1ol (2-2), la sua unica presenza in quella stagione. il 12 agosto 2013 firma un contratto quinquennale con il Siviglia. Il 17 marzo 2014 nel match giocato contro il Valladolid si \u00e8 rotto i legamenti crociati del ginocchio sinistro restando fuori 6 mesi, tuttavia il 3 gennaio 2015 viene nuovamente operato al ginocchio sinistro, gi\u00e0 precedentemente infortunato restando fuori per altri 6 mesi chiudendo cos\u00ec in anticipo la stagione.\nIl 27 agosto 2016 si trasferisce alla Fiorentina a titolo temporaneo con obbligo di riscatto fissato a 3,5 milioni di euro. Il 3 novembre seguente, realizza la sua prima rete con la maglia viola, in Europa League contro lo Slovan Liberec segnando la rete del definitivo 3-0.\nDue stagioni dopo, durante l'ultima giornata di calciomercato, passa in prestito fino al termine della stagione al .\nDopo sole 10 presenze torna alla Fiorentina, dove gioca una sola partita (contro il Verona), l'11 gennaio 2020 viene nuovamente ceduto in prestito in Liga, questa volta all'Eibar.\nNazionale.\nNel 2013 ha partecipato al Campionato sudamericano di calcio Under-20 2013 con la Nazionale Under-20 di calcio dell'Uruguay classificatasi come terza.\nStatistiche.\nPresenze e reti nei club.\n\"Statistiche aggiornate al 28 luglio 2020.\""}
{"id": "3831533", "revid": "287204", "url": "https://it.wikipedia.org/wiki?curid=3831533", "title": "Sebastian Cristoforo", "text": ""}
{"id": "3831534", "revid": "288300", "url": "https://it.wikipedia.org/wiki?curid=3831534", "title": "Sebasti\u00e1n Carlos Crist\u00f3foro Pepe", "text": ""}
{"id": "3831535", "revid": "84184", "url": "https://it.wikipedia.org/wiki?curid=3831535", "title": "Quoziente 1000", "text": "Quoziente 1000 (\"Brain Wave\") \u00e8 un romanzo di fantascienza del 1954 scritto da Poul Anderson. La prima parte era stata pubblicata nel 1953 sulla rivista \"Space Science Fiction\" con il titolo \"Escape\" ma la testata venne chiusa subito dopo senza pubblicare le puntate seguenti.\nTrama.\nIn un periodo imprecisato alla met\u00e0 del Novecento, all'improvviso gli esseri viventi vedono la loro intelligenza accrescere senza apparente motivo. Si scopre che la Terra \u00e8 appena uscita da un campo di forza sconosciuto che attraversava la Via Lattea e nella quale l'intero Sistema solare era avvolto da milioni di anni. Questo campo aveva inibito lo sviluppo dell'intelligenza sulla galassia e quindi anche sulla Terra. Senza pi\u00f9 limiti imposti dal fenomeno, tutte le forme di vita subiscono molto velocemente un sensibile aumento del quoziente intellettivo, cosa particolarmente evidente negli esseri umani e in molti tipi di animali. La difficolt\u00e0 nel gestire le nuove capacit\u00e0 e quindi ad adattarsi ai nuovi processi mentali, causa inizialmente delle rivolte mondiali e l'anarchia tra la popolazione, confusione questa amplificata anche dal cambiamento di comportamento degli animali nei confronti della razza umana. Mentre nel mondo si scatenano rivoluzioni di ogni tipo, un gruppo di scienziati americani tenta di capire cosa stia succedendo e come affrontare la situazione nel migliore dei modi. Tra di essi vi \u00e8 Peter Corinth, la cui moglie Sheila non riuscendo a sopportare e a gestire le nuove facolt\u00e0, si \u00e8 auto sottoposta a elettroshock, regredendo ad uno stato mentale pre-cambiamento.\nSi sviluppano nuovi linguaggi che prevedono anche forme di telepatia e prodigiose scoperte consentono di viaggiare nello spazio a velocit\u00e0 impensabili. Un nuovo governo mondiale, sotto la sapiente guida di un ex sindacalista, Felix Mandelbaum, riesce a fronteggiare le rivolte nel modo meno cruento possibile fornendo aiuto a tutti coloro i quali non sono riusciti a gestire le nuove capacit\u00e0. Si organizzano dei villaggi protetti nei quali ex minorati psichici, che pur avendo acquisito un'intelligenza pressoch\u00e9 normale sono ben al di sotto dei nuovi standard, vivono serenamente con animali senzienti. In uno di tali villaggi, gestito dall'industrioso Archie Brock, va a vivere Sheila."}
{"id": "3831536", "revid": "287204", "url": "https://it.wikipedia.org/wiki?curid=3831536", "title": "Sebastian Carlos Cristoforo Pepe", "text": ""}
{"id": "3831537", "revid": "2197596", "url": "https://it.wikipedia.org/wiki?curid=3831537", "title": "Segnaletica stradale in Norvegia", "text": "I segnali stradali in Norvegia sono regolati dallo Statens vegvesen (Agenzia pubblica delle Strade), sono installati lungo il ciglio della strada sul lato destro della carreggiata e sono suddivisi in nove categorie: segnali di pericolo, di precedenza, di divieto, di obbligo, di indicazione, di servizi, di direzione, pannelli integrativi e segnaletica orizzontale. Sono stati modificati in ultima istanza dal decreto entrato in vigore il 1\u00ba giugno 2006 che ha sostituito il vecchio codice della strada del 1967.\nSe vi \u00e8 del testo nei segnali, questo \u00e8 in lingua norvegese, mentre nelle regioni pi\u00f9 settentrionali del Paese i segnali di indicazione possono avere la scritta anche in lingua sami. Come nella maggior parte dei Paesi europei, non possono essere installati pi\u00f9 di tre segnali sullo stesso supporto, ed il pi\u00f9 importante deve essere posto in cima agli altri. La maggior parte dei segnali sono basati su disegni come nella maggior parte dei Paesi europei, eccezion fatta per quelli con scritte come il segnale di \"Fermarsi e dare precedenza\" o quello di \"Dogana\". I segnali hanno una pellicola riflettente o possono essere dotati di sistemi di auto-illuminazione.\nAgli incroci non regolati da segnaletica stradale o semafori vige la regola generale di dare la precedenza ai veicoli provenienti da destra, a meno che non sia altrimenti specificato.\nSegnali di pericolo.\nI segnali di pericolo in Norvegia hanno sfondo bianco ed una classica forma triangolare. Quelli che vengono utilizzati per indicazioni temporanee hanno sfondo giallo (es. \"Lavori\"). Sulle isole Svalbard viene utilizzato il segnale \"Pericolo orsi polari\", con sfondo nero e sagoma bianca.\nSegnali di divieto.\nI segnali di divieto in Norvegia sono per lo pi\u00f9 circolari, con simboli neri su sfondo bianco ed hanno il bordo rosso. Le eccezioni sono i segnali per zone che sono rettangolari, e quelli di divieto di sosta che hanno un simbolo rosso su sfondo blu. Tutti questi segnali sono validi dal punto in cui sono installati in avanti fino al punto in cui \u00e8 posizionato un segnale di fine del divieto o fino al successivo incrocio a seconda del segnale.\nSegnali di obbligo.\nI segnali di obbligo in Norvegia sono circolari come quelli di divieto ma hanno i simboli bianchi su sfondo blu.\nSegnali di direzione.\nI segnali di direzione in Norvegia hanno sfondo giallo per indicare localit\u00e0 geografiche raggiungibili su strade comuni o sfondo blu se installati lungo le autostrade. Come nella maggior parte d'Europa, i segnali con sfondo bianco indicano destinazioni locali, quelli con sfondo marrone indicano localit\u00e0 o destinazioni turistiche e quelli con sfondo arancione sono utilizzati lungo deviazioni temporanee."}
{"id": "3831539", "revid": "110157", "url": "https://it.wikipedia.org/wiki?curid=3831539", "title": "Sviblovo (Mosca)", "text": "Il quartiere Sviblovo (leggi \"sv\u00ecblovo\", ) \u00e8 un quartiere di Mosca sito nel Distretto Nord-orientale.\nL'area del quartiere era occupata dal villaggio di Timofeevskoe na Jauze, menzionato nel testamento spirituale del principe Basilio I di Russia; poco dopo l'abitato divenne noto come Sviblovo dal nome di F\u00ebdor Andreevi\u010d Svibly, signore della guerra presso Dmitrij Donskoj. Nella lingua informale dell'epoca \"sviblyj\" (o \"\u0161viblyj\") significava \"muto\".\nFino alla riforma dei quartieri del 1991, \u00e8 stato parte del quartiere Babu\u0161kinskij."}
{"id": "3831542", "revid": "585241", "url": "https://it.wikipedia.org/wiki?curid=3831542", "title": "Almeno tu nell'universo/Spegni la testa", "text": ""}
{"id": "3831543", "revid": "1609279", "url": "https://it.wikipedia.org/wiki?curid=3831543", "title": "Trebeshina", "text": "Il monte di Trebeshina si trova nell'Albania meridionale pi\u00f9 precisamente a P\u00ebrmet.\nSul monte si combatt\u00e9 la guerra omonima tra l'Italia e la Grecia, dalla quale usc\u00ec vittoriosa la Grecia."}
{"id": "3831545", "revid": "121979394", "url": "https://it.wikipedia.org/wiki?curid=3831545", "title": "Episodi di Shameless (serie televisiva 2011) (seconda stagione)", "text": "La seconda stagione della serie televisiva Shameless \u00e8 stata trasmessa in prima visione assoluta negli Stati Uniti dal canale via cavo Showtime dall'8 gennaio al 1\u00ba aprile 2012.\nIn Italia la stagione \u00e8 stata trasmessa in prima visione pay dal canale Mya, della piattaforma Mediaset Premium, dal 20 luglio al 24 agosto 2012; in chiaro \u00e8 stata trasmessa da La5 dal 19 agosto al 3 novembre 2013.\nEstate.\nTrama.\nFrank teme che Sheila, ora che \u00e8 guarita dall'agorafobia, scopra che pessima persona \u00e8 in realt\u00e0 e lo cacci di casa, ed egli stesso, ora che \u00e8 venuto meno il sussidio del marito disperso Eddie, medita di andarsene. Intanto perde una scommessa con un corpulento nero ed \u00e8 costretto a lasciare il piccolo Liam come ostaggio finch\u00e9 non trover\u00e0 diecimila dollari per onorarla. Lip, che \u00e8 ancora preso da Karen, organizza combattimenti clandestini a scopo di lucro e lui stesso viene pestato. Fiona sembra aver dimenticato Steve e lavora per l'estate in una discoteca con Veronica; complice la nuova amica Jasmine, che adesca nel locale ricchi uomini maturi, conosce un giovane broker rampante con cui vive un'avventura. Kev, che nella bella stagione \u00e8 solito vendere con un vecchio furgone canne e birra nei parchi con Lip, seguendo il metodo di concimazione degli ortaggi usato dalla figlia adottiva Ethel si ritrova con una vera e propria piantagione di erba cresciuta nello scantinato. Temendo guai con la giustizia, Veronica gli intima di liberarsi al pi\u00f9 presto di tutta quella che non potr\u00e0 vendere e il giovanotto arruola tutta la famiglia Gallagher nella gigantesca opera di \"potatura\". Nel frattempo Kash non riesce pi\u00f9 a vivere nella menzogna di un falso matrimonio e comunica a Ian l'intenzione di scappare, abbandonando Linda e i bambini. Lip fa la conoscenza di Jody, che frequenta con Karen i sessuomani anonimi e intanto scopre che Ian \u00e8 seriamente intenzionato ad entrare in Accademia: dopo un'iniziale pesante perplessit\u00e0 si offre di aiutarlo con i test. Frank si danna l'anima per recuperare del contante e riprendersi Liam, ma ben presto Fiona e gli altri vengono a sapere del fattaccio. Furibondi si recano dal clan dei neri, consegnano tutti i soldi di cui sono in possesso e si riprendono il piccolo. Con qualche pianta di marijuana saldano il resto del debito. Kev riesce a sottrarre qualche ramo di cannabis alla furia distruttrice di Veronica e, nel farne un fal\u00f2 in una piazzetta, regala qualche momento di sballo gratuito alla gente del quartiere.\nAmori estivi.\nTrama.\nFrank, sempre pi\u00f9 preoccupato di essere messo alla porta da Sheila, viene a sapere che una donna del quartiere, che tutti chiamano \"tranne-la-faccia\" a causa della (presunta) avvenenza fisica eccetto il volto, ha pochi mesi di vita per un cuore malandato e una pensione futura da riscuotere. Mostrando ogni premura possibile e prestandosi come schiavetto per qualunque sua necessit\u00e0, riesce pian piano a conquistarsi la fiducia della donna e a stabilirsi da lei, arrivando a tentare di insidiarla sessualmente per testare la tenuta del suo cuore. Mandy e Ian accolgono Mickey che esce di prigione; i due ragazzi riprendono i loro amplessi e Ian propone a Mickey di lavorare al market al posto del fuggiasco Cash. Debbie, stanca di condividere la stanza con Liam, lo trascina di peso in camera dei fratelli, imitata da Carl che, volendo anch'egli pi\u00f9 privacy, viene sistemato da Fiona fuori a dormire nel furgoncino. Lip amoreggia tutte le sere con Karen, dopo che questa viene riaccompagnata da Jody, con cui non pu\u00f2 avere un rapporto sessuale affinch\u00e9 i due, tramite un rapporto \"sano\" non basato sull'attrazione, riescano a guarire dalle rispettive ossessioni erotiche. Frank intanto affitta all'insaputa della famiglia la sua camera ad una cinese in procinto di partorire; Fiona fa buon viso a cattivo gioco, d'ora in poi riscuoter\u00e0 lei la cifra pattuita e coopta a forza la donna nei lavori domestici, promettendole in cambio il silenzio sulla sua clandestinit\u00e0. Veronica porta gli anziani del Centro alla consueta noiosa gita estiva ma, supplicata dai vecchietti che vogliono divertirsi davvero, li lascia liberi nel parco, dove l'immancabile compagno Kev far\u00e0 affari d'oro. Debbie, sopraggiunta alla casa di riposo per portare ai nonnini i disegni dei bimbi che accudisce, impara cos'\u00e8 la morte allorch\u00e9 uno dei vegliardi passa a miglior vita e viene consolata dalla rediviva falsa zia Ginger. Fiona rifiuta di diventare come l'amica Jasmine e non accetta la corte di Richard, un ricco uomo di mezz'et\u00e0 probabilmente sposato. Lip scorge Karen e Jody baciarsi e, temendo che la ragazza possa innamorarsene, corre a casa sconvolto.\nAccender\u00f2 una candela per te.\nTrama.\nLip, che vuole aiutare Ian ad entrare a Westpoint, incontra un pezzo grosso della Marina, che gli promette di agevolare il sogno del fratello in cambio dello sviluppo di un progetto in cui il governo spia dati di carte di credito. Frank riesce a convincere la moribonda \"tranne-la-faccia\" a sposarlo, offrendole un anello rubato a Jody, che vuole ammogliarsi con Karen, e promettendole di tenere viva la sua memoria dopo la dipartita. Debbie \u00e8 sempre pi\u00f9 tormentata dal pensiero della morte. Kev vuole comprare l'Alibi ma Veronica, che non si fida delle qualit\u00e0 di manager del marito, lo convince dopo varie discussioni a rimandare il progetto. Fiona accetta un caff\u00e8 con Craig, un compagno di liceo da cui era attratta, ma, nonostante l'evidente alchimia fra i due, la ragazza \u00e8 frenata dal fatto che lui abbia una famiglia. Tornando a casa, trova sul bus una borsa griffata contenente oltre 500 $, con cui offre alla famiglia un buffet e altri generi di necessit\u00e0. Karen, che si sta innamorando di Jody, comunica a Lip che non far\u00e0 pi\u00f9 sesso con lui. Frank intercetta una chiamata dal centro trapianti che avvisa che c'\u00e8 un cuore disponibile per la futura consorte ma, sapendo che questo significherebbe niente nozze e niente pensione per lui dopo la morte della donna, risponde che ella \u00e8 gi\u00e0 deceduta. Fiona, che intanto rifiuta le continue avances telefoniche di Craig, decide di restituire almeno la borsa, sperando in una ricompensa, ma viene colta dai sensi di colpa scoprendo che appartiene ad una madre nella sua stessa condizione economica e familiare, e decide di rimborsarla. Ma la donna ha compreso che la ladra \u00e8 Fiona stessa e la caccia via in malo modo, rifiutando di essere risarcita. La Gallagher, per tirarsi su dopo il fattaccio, cede alla corte di Craig, che per\u00f2 non si rivela all'altezza delle aspettative e offre una performance scadente. Sconcertata e delusa da s\u00e9 stessa per aver infranto il suo dogma \"mai con uomini sposati\", la ragazza inizia a sentire la mancanza di Steve, a cui telefona per un breve saluto, ignara che il ragazzo mentre le parla si sta godendo su un balcone vista oceano un po' di sano sesso orale. \"Tranne-la-faccia\" viene a sapere del cuore ormai sfumato e, nonostante non sospetti di Frank, non \u00e8 pi\u00f9 disposta a sposarlo: pur sapendo di essere presa in giro dal Gallagher, ha fatto buon viso a cattivo gioco, sfruttando i suoi servili servigi, ma, ora che ha perso le speranze di sopravvivere, vuole solo che l'uomo faccia sesso con lei e conduca il suo debole cuore verso una dolce morte. Frank non si fa pregare troppo, \"soddisfa\" la donna e se ne va con televisore e 2000 $, come pattuito. Giunto sconvolto all'Alibi, restituisce l'anello a Jody, la cui proposta di nozze \u00e8 accettata da Karen.\nUn bel caos.\nTrama.\nFiona viene stanata fino a casa dalla moglie di Craig, Lucy, decisa a punirla per aver sedotto il marito, che le ha confessato tutto, ma la ragazza riesce a fuggire. Frank si \u00e8 ristabilito a casa di Sheila, che \u00e8 ormai guarita dall'agorafobia e presto potrebbe entrare all'Alibi, scoprendo le nefandezze del Gallagher, tra cui l'amplesso con la figlia Karen. L'uomo cerca perci\u00f2 di rialimentare la paura degli spazi aperti della compagna, prima sparando colpi in aria davanti all'abitazione con una pistola rubata, poi pagando un uomo gi\u00e0 mutilato affinch\u00e9 si finga ferito in uno scontro a fuoco appena avvenuto, ma Sheila \u00e8 indifferente agli avvenimenti, salvo poi avere una ricaduta a causa del motore di un aereo che le cade davanti agli occhi, proprio nel momento in cui si stava incamminando verso l'Alibi, con sommo piacere di Frank. Ethel si prende una cotta per il coetaneo Malik, anch'egli gi\u00e0 padre. Lip, ancor pi\u00f9 invaghito di Karen ora che sta per sposarsi con Jody, cerca in ogni modo di trovare qualche magagna nel passato dell'uomo per screditarlo, ma scopre che \u00e8 immacolato. Fiona nota che Debbie, che cura tutto il d\u00ec bimbi piccoli, non ha amici della sua et\u00e0 e la incoraggia a dare un pigiama party. Tra gli invitati c'\u00e8 la provocante Holly, una compagna di classe quattordicenne, ancora in quarta elementare, che mira ad entrare in intimit\u00e0 con Lip. Il giovane, per\u00f2, per ragioni anagrafiche \u00e8 ben pi\u00f9 interessato a Mandy, amica del cuore di Ian, e, dopo aver copulato, ha l'idea di mandarla a testare la fedelt\u00e0 di Jody, rimasto solo a casa. Holly intanto si infila nel letto di Lip, che attendeva il ritorno di Mandy, ma viene respinta dal ragazzo e, offesa, se ne va sbraitando, guastando il clima della festa e provocando un fuggi-fuggi generale, per la disperazione di Debbie, che si era infatuata di un amichetto di Carl, Little Hank. Lip la rincuora promettendole una serata al cinema con Holly e Little Hank dove potr\u00e0 rifarsi. Lucy non demorde e si presenta ancora da Fiona, ma a sorpresa \u00e8 presente anche il marito che supplica in ginocchio entrambe le ragazze di perdonarlo. Fiona si chiude in bagno dove ha una crisi di pianto. Karen apprende il meschino piano di Lip ai danni di Jody, che non ha ceduto alle avances di Mandy, e furiosa si presenta dai Gallagher per malmenarlo, rivelando di essere incinta.\nLa festa del pap\u00e0.\nTrama.\nIl cadavere del suicida Eddie, il marito di Sheila, riaffiora sul fondo del lago Michigan. La donna nel mentre si \u00e8 richiusa in casa terrorizzata dopo che pezzi di un aereo precipitato sono caduti nel suo giardino. Malik ed Ethel sono sempre pi\u00f9 vicini, ma il ragazzo, fraintendendo una richiesta della fanciulla che voleva aiuto per il vecchio (pedofilo) marito Clyde, lo fa pugnalare in carcere dal padre. Carl affitta la stanza di Frank ad una prostituta. Veronica crede che Kev la tradisca, ma in realt\u00e0 scopre che il marito sta prendendo lezioni da una maestra per imparare a scrivere meglio e dedicarle un pensierino per il loro anniversario. Debbie vuole farsi notare da Little Hank e passa ad un \"look\" pi\u00f9 provocante, con l'aiuto di Mandy. Fiona va ad un matrimonio dell'alta societ\u00e0 con Richard, a cui mente sulla propria estrazione sociale; smascherata, scopre che l'uomo sapeva delle sue umili origini ma, nonostante il tentato inganno ai suoi danni, il businessman invita la ragazza per un secondo appuntamento. Lip chiede a Karen di fare un test di paternit\u00e0, ma si sente rispondere che, chiunque sia il padre naturale, sar\u00e0 il neosposo Jody a fare da genitore al nascituro. Furibondo il giovane deve anche gestire il malcontento di Ian, geloso poich\u00e9 il fratello, dopo l'ottimo lavoro nel progetto spia di carte di credito, \u00e8 stato invitato a Westpoint al suo posto. La polizia, che teme che Frank sia implicato nella morte di Eddie, inizia ad indagare sulle attivit\u00e0 del Gallagher e scopre il video del suo amplesso con Karen che, se configurato come abuso su minore, gli prenoterebbe 30 anni di galera. Frank viene per\u00f2 scagionato dalla stessa Karen, che si addossa, giustamente, la colpa della vicenda per ringraziare l'uomo, poich\u00e9 \u00e8 convinta che abbia tolto di mezzo l'odiato padre Eddie. Riuniti ad un barbecue, promosso per la liberazione di una donna che sta scontando l'ergastolo per aver ucciso il padre violento dei suoi figli, Lip vive un momento difficile dopo la rottura con Karen, non degna di uno sguardo Holly e si fa pestare apposta da un energumeno, mentre Debbie comincia ad entrare nelle grazie di Little Hank. Steve a sorpresa torna in citt\u00e0 e Karen, come ultimo gesto di disprezzo verso il padre, urina sulla sua tomba.\nPosso avere una mamma?\nTrama.\nNonna Gallagher, che sta scontando l'ergastolo per spaccio ed esplosione di un laboratorio di metanfetamine, riesce a evadere fingendo una malattia e si reca col figlio Frank a trovare un chirurgo plastico, suo vecchio complice, che le deve 200\u00a0000\u00a0$. Il medico tergiversa ma Frank, anticipando l'ultimatum imposto della madre, minacciandolo si fa consegnare 75\u00a0000\u00a0$ che porta alla donna, trattenendone venticinquemila per s\u00e9. Ma se Frank \u00e8 un demone, nonna Gallagher \u00e8 il diavolo in persona e non esita a piantare un cacciavite nella gamba del figlio per riavere i soldi mancanti. Fiona accetta l'invito di Steve per un pranzo a quattro, dove scopre che il ragazzo \u00e8 sposato contro la sua volont\u00e0 a un'avvenente ragazza brasiliana, figlia di un boss, per farle avere la cittadinanza, ma la passione fra i due \u00e8 rimasta immutata. Dopo la morte del marito Clyde, le sorelle della congregazione fanno pressioni su Ethel affinch\u00e9 torni a casa. La ragazza fugge verso una nuova vita con Malik e i rispettivi figli, finanziandosi con la vendita dell'ultima pianta di marijuana rimasta a Kev. Intanto tutto il vicinato si ritrova a casa Jackson per il rinfresco nuziale di Karen e Jody, e Sheila, in preda ad un cocktail di farmaci e alcol, prima umilia la figlia \"decantandone\" le promiscue abitudini sessuali, poi ha un violento alterco con nonna Gallagher, con cui non corre buon sangue e che non era stata invitata. Per tutta risposta l'anziana le spara, ma manda in frantumi l'allarme antincendio. C'\u00e8 anche Lip che, ubriaco, invita Karen ad abortire qualora il figlio fosse suo, suscitando l'indignazione della ragazza. Frank perde la testa allorch\u00e9 scopre che Eddie ha lasciato i soldi della polizza a Karen e non a Sheila e, urlando a Jody che non merita quella fortuna, scopre le sue carte rivelando di aver convissuto con la donna agorafobica per mero interesse, venendo cos\u00ec cacciato dalla stessa. Tornato a casa, deve subire le angherie della madre che si piazzer\u00e0 in camera sua e da ora riscuoter\u00e0, come falsa zia Ginger, la pensione che intascava il figlio. Egli viene \"consolato\" da Fiona, soddisfatta che il padre provi ci\u00f2 che ha subito lei per vent'anni. La ragazza scopre, grazie a Debbie, la doppia vita di Jimmy/Steve, che \u00e8 in realt\u00e0 di famiglia abbiente.\nUn profumo per la nonna.\nTrama.\nMentre l'autunno \u00e8 ormai alle porte, Jasmine invita Fiona ad una festa sullo yacht del suo ignaro ricco amante. Frank continua a fare lo schiavetto della madre, meditando come liberarsene, mentre Steve irrompe dai Gallagher cercando di spiegare la sua doppia vita a Fiona. Kev, che deve sopportare le bizze dell'anziano padrone dell'Alibi, Stan, non ha ancora superato la partenza di Ethel e cos\u00ec decide con Veronica di \"rimpiazzarla\" con una coniglietta. Tra Ian e Lip i rapporti sono sempre tesi ma, dopo una rissa purificatrice, incoraggiata da nonna Gallagher, i due fratelli si riappacificano. La stessa nonna Peg coinvolge l'annoiato nipotino Carl nell'acquisto di sostanze e nell'allestimento di un laboratorio clandestino nello scantinato per produrre anfetamine. Intanto Karen \u00e8 stufa della stupidit\u00e0 di Jody e lo sbatte fuori casa, non prima di avergli fatto firmare a tradimento un accordo post-matrimoniale, su consiglio di Lip. Veronica e Fiona decidono di andare alla festa in barca ma trovano sul luogo anche Steve e la moglie Estefania; il giovane cerca l'ennesimo chiarimento con la Gallagher ma i due vengono interrotti da Estefania ubriaca; Jasmine, da sempre attratta da Fiona, per consolarla le d\u00e0 un lungo bacio appassionato alla francese e Veronica lascia il party dopo un litigio con Kev, che pretende di partire per cercare Ethel. L'indomani i Gallagher vengono svegliati da un boato: \u00e8 esploso il laboratorio della nonna. Fiona pertanto si convince anch'essa che Peg deve andarsene e, giunta all'Alibi, cospira con Frank per farla portare via dal Centro d'igiene mentale, ma tornati a casa scoprono che alla donna resta poco tempo da vivere, a causa di un cancro al pancreas. Veronica perde la coniglietta e scoppia in lacrime, convinta di non saper badare a nessuno, ma grazie a Kev la ritrova in giardino e i due progettano un figlio tutto loro. Jasmine, messa alla porta dal marito che \u00e8 venuto a conoscenza della sua tresca, chiede ospitalit\u00e0 a Fiona, che a sorpresa gliela nega. Mentre Jasmine si allontana furibonda, Steve si ripresenta a casa della ragazza dicendo di amarla ancora. Stan, a sua insaputa, viene portato da Veronica nell'ospizio in cui lavora.\nGenitori.\nTrama.\nFrank dopo aver scoperto del cancro della madre confida a Sheila di aver sempre aspettato il giorno in cui questa se ne andasse e lo lasciasse libero per sempre. Intanto ricomincia la scuola e Lip che non vuole pi\u00f9 andarci viene convinto da Fiona a riprendere gli studi, e questi accetta a patto che anche la sorella prenda il diploma; al momento dell'iscrizione a Lip vengono dati (grazie a un consulente scolastico) le materie pi\u00f9 toste, mentre a Fiona \u00e8 consigliato di fare il test GED; intanto Steve/Jimmy decide di diventare il coach di football della squadra scolastica di Carl. Frank scopre al negozio di alimentari il figlio Ian e Mickey mentre hanno un amplesso e questi, per non correre il rischio che il capofamiglia Gallagher possa raccontare quello che ha visto in giro, decide di ucciderlo con l'aiuto dei fratelli, ma l'impresa non \u00e8 semplice anche perch\u00e9 Ian avverte Frank dei rischi. Karen decide di far adottare il bimbo e con Lip va in giro per i vari istituti d'affido. Si decide, grazie a un avvocato specializzato in affido, a scegliere una delle famiglie ricche e sterili che le sono proposte. Jody riesce a recuperare delle medicine per nonna Gallagher che sta sempre peggio, ma Frank il mattino dopo gliele ruba. Cos\u00ec Peg spedisce i soldi che aveva da parte a tutti i suoi figli, tranne che a Frank. Dopo di questo tenta di suicidarsi, ma non riuscendoci viene riportata a casa sotto la vigilanza di Sheila che nel frattempo inizia un buon rapporto con la vecchia Gallagher. Mickey individua finalmente Frank ma invece di ucciderlo, colto da ripensamenti, decide di aggredire un poliziotto in modo da infrangere la condizionale e tornare in prigione. Lip intanto si fa cacciare dalla scuola dopo aver distrutto un vetro con il lancio di una sedia ed \u00e8 sempre pi\u00f9 deciso a non proseguire gli studi. Fiona lo mette alle strette facendolo decidere fra gli studi e l'andarsene di casa: Lip sorprendentemente fa i bagagli ed esce di scena. Nel frattempo nonna Gallagher chiede a Sheila di aiutarla a farla finita e, con l'aiuto di un cuscino, aiuta l'anziana a morire per la felicit\u00e0 di Frank, che alla fine dell'episodio corre dall'ex moglie Monica a farsi consolare per la perdita della madre.\nL'uragano Monica.\nTrama.\nSull'onda del dolore per la perdita della madre, Frank chiede a Monica di tornare a casa con lui e lei accetta lasciando la sua compagna Bob. Monica si fa in quattro per farsi benvolere dai figli che invece, viste le volte in cui sono stati abbandonati, non si fidano di lei. Frank si introduce pi\u00f9 volte in casa di Sheila (di nascosto) per cercare i soldi della madre ormai defunta, dato che il Gallagher \u00e8 convinto li abbia nascosti in quella casa. Sheila e Jody sentono strani rumori in casa (appunto generati dalle intrusioni di Frank) e sono convinti che lo spirito di Eddie aleggi ancora nella casa. Per questo motivo la donna chiama un prete che la possa aiutare a \"purificarsi\" da delle azioni non molto buone da lei compiute. Lip intanto chiede ospitalit\u00e0 a Kev e Veronica dopo essere stato mandato via da casa di Karen dato che la ragazza gli avrebbe fatto pagare un affitto in base al suo soggiorno. Veronica non accetta perch\u00e9 altrimenti l'amica Fiona se la sarebbe presa. Il ragazzo trova finalmente asilo nella stanza d'albergo in cui vivono Steve ed Estefania, in cambio di un misterioso favore, ma scopre che la giovane brasiliana ha un rapporto focoso telefonico con un altro uomo all'insaputa di Steve.\nMonica viene a conoscenza dell'omosessualit\u00e0 di Ian e lo porta in un locale per gay. \nSuccessivamente il padre di Mandy arriva a casa Gallagher e inizia a picchiare Ian credendo erroneamente che abbia messo incinta sua figlia.\nL'occasione di una vita.\nTrama.\nFiona inizia a pianificare il suo futuro, prendendo lezioni per affrontare il test GED e progettando di studiare a un'universit\u00e0 vicina propostale dal maestro del corso GED e di stabilizzarsi lavorativamente nel club nel quale ha lavorato durante l'estate. Non appena Monica prova a stabilirsi a casa Gallagher ella ruba assieme a Frank lo \"Squirrel Fund\", usandolo per comprare droga, una macchina, giocattoli e attrezzi per la casa. Fiona nutre forti dubbi sulla presenza della madre, ma Jimmy la rassicura dicendole di godersi quei momenti finch\u00e9 lo status quo in casa dura. Lip e Ian intanto vengono a sapere dell'identit\u00e0 del padre del bambino di Mandy che non \u00e8 altri che suo padre stesso e decidono perci\u00f2 di organizzare una raccolta fondi per farla abortire. Monica crea involontariamente ulteriore caos in famiglia nel momento in cui ha un incidente per aver fatto guidare a Carl la sua macchina. Quando Fiona viene a sapere tutto grazie anche a Lip, che sembra finalmente tornato, si dispera e tenta di rattoppare i cocci ancora una volta. Nel frattempo Steve sta tentando, con l'aiuto di Lip, di far entrare illegalmente nel paese Marco, il ragazzo di cui Estefania \u00e8 innamorata. Quando lei scopre ci\u00f2, assieme al fatto che il container \u00e8 stato perso e Marco rischia di morire, lei e Steve partono per la Florida per recuperarlo.\nCome i padri pellegrini.\nTrama.\nSteve riesce finalmente a riunire Estefania con il suo Marco ma per evitare di cacciarsi ancora nei guai si ritrova ad abbandonare per sempre l'identit\u00e0 di Steve e tornare ad essere una volta per tutte Jimmy. Monica \u00e8 sempre pi\u00f9 preda della sua depressione nonostante i tentativi di Frank di farla reagire e di farsi aiutare a spillare soldi dall'eredit\u00e0 di suo fratello Clayton. Carl si vede piovere dal cielo ci\u00f2 che desiderava di pi\u00f9, un fucile, e ne fa un uso inaspettato appena prima della festa del Ringraziamento, uccidendo un'aquila che dovrebbero cucinare per il Ringraziamento. Ian intanto torna al locale gay e si ritrova a passare la notte con un anziano uomo d'affari che si fa chiamare Ned ma il cui nome vero in realt\u00e0 \u00e8 Lloyd. Lip finisce di registrare il suo saluto in video per il figlio che non potr\u00e0 crescere, finch\u00e9 non viene inconsapevolmente coinvolto dai fratelli di Mandy nella rapina di un negozio ma riesce ad andarsene in tempo prima che la sua situazione peggiori. Karen d\u00e0 la sua benedizione a Sheila, spingendola a vivere apertamente il suo rapporto clandestino con il suo ex marito Jody, ma poco dopo le si rompono le acque e tutta la famiglia Gallagher la raggiunger\u00e0 in sala parto (trovandosi in ospedale per un motivo molto meno gioioso, ovvero il tentato suicidio di Monica durante la cena in famiglia) dove scopriranno, con grande disappunto di Lip, che il bambino in realt\u00e0 \u00e8 asiatico e affetto dalla sindrome di down: all'insaputa di Karen, che non lo vuole tenere con s\u00e9 n\u00e9 pu\u00f2 pi\u00f9 farlo adottare da un'altra famiglia, Sheila ruba il bambino dal reparto maternit\u00e0 e scappa con Jody in moto.\nFiona interrotta.\nTrama.\nFrank va a trovare Monica alla clinica psichiatrica e, nuovamente innamorato, progetta di farla evadere ma una volta attuato il piano attraverso la finestra del bagno, lei scappa nuovamente con un'altra donna che era l\u00ec in degenza assieme a lei. Fiona, una volta passato il test GED, cerca di tranquillizzare i fratelli pi\u00f9 piccoli dopo che hanno assistito al tentato suicidio di Monica e chiede sia a Lip di completare gli studi scolastici tornando finalmente a casa sia a Jimmy di presentarla alla famiglia: Jimmy accetta e a cena insieme a loro, Ian scopre che il padre di Jimmy \u00e8 in realt\u00e0 il suo amante Loyd, mentre Jimmy ancora innamorato di Fiona decide di restare con lei. Karen intanto capisce che la madre e Jody si sono presi cura del bambino e pertanto decide di andarsene di casa nonostante Lip provi inutilmente a convincerla a rimanere. Estefania e Marco hanno infine una violenta lite dove lui la colpisce, il che la porta a chiedere poi a Jimmy di poter restare a casa Gallagher per il tempo necessario."}
{"id": "3831552", "revid": "838137", "url": "https://it.wikipedia.org/wiki?curid=3831552", "title": "UCI Europe Tour 2012", "text": "L'UCI Europe Tour 2012 \u00e8 l'ottava edizione dell'UCI Europe Tour, uno dei cinque circuiti continentali di ciclismo dell'Unione Ciclistica Internazionale. \u00c8 composto da pi\u00f9 di 300 corse che si tennero dal 29 gennaio al 21 ottobre 2012 in Europa. Fu vinta dal tedesco John Degenkolb, la migliore squadra fu la Saur-Sojasun mentre la migliore nazione classificata fu l'Italia.\nClassifiche.\n\"Risultati finali.\""}
{"id": "3831563", "revid": "767487", "url": "https://it.wikipedia.org/wiki?curid=3831563", "title": "Severnoe Medvedkovo", "text": "Il quartiere Severnoe Medvedkovo (, Medvedkovo settentrionale) \u00e8 un quartiere di Mosca sito nel Distretto Nord-orientale.\nInsieme a Ju\u017enoe Medvedkovo forma l'area su cui sorgeva l'abitato di Medvedkovo, le cui prime testimonianze risalgono all'anno 1623. \nMedvedkovo deve il suo nome al soprannome \"medvedok\" (\"orso\") dato al boiaro Vasilij F\u00ebdorovi\u010d Po\u017earskij, di cui il villaggio e i boschi circostanti erano riserva di caccia.\nViene incluso nel territorio cittadino nel 1960, quando i confini della citt\u00e0 vengono allargati fino all'MKAD, a cui fanno seguito vent'anni di sviluppo urbano residenziale."}
{"id": "3831565", "revid": "729019", "url": "https://it.wikipedia.org/wiki?curid=3831565", "title": "Isola Kommunar", "text": "L'isola Kommunar (in russo \u041e\u0441\u0442\u0440\u043e\u0432 \u041a\u043e\u043c\u043c\u0443\u043d\u0430\u0440, \"ostrov Kommunar\", in italiano \"isola comunarda\") \u00e8 un'isola russa che fa parte dell'arcipelago di Severnaja Zemlja ed \u00e8 bagnata dal mare di Kara.\nAmministrativamente fa parte del distretto di Tajmyr del Territorio di Krasnojarsk, nel Distretto Federale Siberiano.\nGeografia.\nL'isola \u00e8 situata lungo la costa occidentale dell'isola della Rivoluzione d'Ottobre, a 600\u00a0m dalla penisola della Marsigliese (\u043f\u043e\u043b\u0443\u043e\u0441\u0442\u0440\u043e\u0432 \u041c\u0430\u0440\u0441\u0435\u043b\u044c\u0435\u0437\u044b, \"poluostrov Marsel'ezy\"). 12\u00a0km a sud si trova l'arcipelago di Sedov.\nL'isola \u00e8 di forma leggermente ovale, sviluppata in direzione ovest-est; ha una lunghezza di circa 750\u00a0m e una larghezza di 600\u00a0m. Non ci sono rilievi importanti; le coste sono in leggera pendenza a nord, mentre a sud le scogliere raggiungono i 5 metri d'altezza."}
{"id": "3831566", "revid": "247222", "url": "https://it.wikipedia.org/wiki?curid=3831566", "title": "Adesso tu", "text": ""}
{"id": "3831571", "revid": "2028514", "url": "https://it.wikipedia.org/wiki?curid=3831571", "title": "Angelo Pintus", "text": "Biografia.\nAngelo Pintus nasce a Trieste da padre di origine sarda e madre di origini liguri. Trascorre la sua infanzia e la sua adolescenza tra Liguria, Francia e Venezia Giulia mostrando una particolare verve comica sin dai banchi di scuola.\nParte giovanissimo per diventare un animatore Valtur.\nNel 2000, forma il duo Angelo &amp; Max con il comico Max Vitale. Nel 2001 i due sono spesso ospiti al \"Maurizio Costanzo Show\" e appaiono in altre trasmissioni televisive. \nLa coppia vince nel 2007 il concorso \"Stasera mi butto\" e alla separazione del duo segue la partecipazione di Angelo a diverse trasmissioni Mediaset, come \"Guida al campionato\".\nDal 2009 al 2015 fa parte del cast di \"Colorado\", in cui propone inizialmente la rubrica \"Sfighe\" (parodia del programma di approfondimento sportivo \"Sfide\"), iniziando a farsi conoscere grazie alle imitazioni di personaggi sportivi. La rubrica evolve poi in \"Sfighe nella Storia\" e \"Sfighe nel doposcuola\". Dal 2011 propone la rubrica \"Non sopporto pi\u00f9\", allargando le imitazioni ad altri personaggi del mondo dello spettacolo. La sua ultima presenza nel programma, come ospite speciale in una sola puntata, risale al 2016 con un monologo sul cyberbullismo.\nLa sua presenza a \"Colorado\" comincia a diminuire dal 2013, quando inizia il tour da one man show \"50 sfumature di Pintus\" che registra un record di sold out nei teatri di in tutta Italia (vengono superate le 150 date).\nPartecipa al \"Coca-Cola Summer Festival\", nel 2014 \u00e8 ospite del programma \"Zelig\" dove porta un monologo sulla pubblicit\u00e0 e debutta al cinema con il film \"Tutto molto bello\", diretto da Paolo Ruffini, e successivamente appare nel film \"Ma tu di che segno 6?\", diretto da Neri Parenti.\nIl 20 dicembre 2014 propone lo spettacolo speciale \"Pintus@Forum\" al Forum di Assago, mandato in onda su Italia 1 il 14 gennaio 2015, facendo registrare oltre spettatori per uno share del 9,7%. \u00c8 chiamato come ospite durante la seconda serata del Festival di Sanremo 2015, mentre dal 30 marzo al 29 maggio 2015 ha condotto su Italia 1 il programma TV \"Karaoke.\" Ha poi ripreso il tour teatrale \"50 sfumature di Pintus\" per concluderlo a luglio nella sua Trieste.\nIl 13 novembre 2015 inizia il suo secondo tour teatrale, \"Ormai sono una Milf\", che inizialmente prevedeva meno di 70 date ma, a furor di popolo, ha superato il record di \"50 Sfumature di Pintus\" con oltre 200 date. \u00c8 stato ospite del programma \"Made in Sud\" il 17 maggio 2016.\nIl 10 settembre 2016 propone lo spettacolo speciale \"Pintus@Arena\", registrato all'Arena di Verona e mandato in onda su Italia1 il 25 settembre guadagnando oltre di spettatori e lo share del 7,9%, nonostante la concorrenza costituita da \"NCIS - Unit\u00e0 anticrimine\", \"Don Matteo\" e una nuova puntata della fiction \"Il segreto\".\nIl 13 settembre 2016 consegna il premio come miglior musical eletto dal web a \"Notre Dame de Paris\", alla serata evento \"Italian Musical Awards\" tenutasi al Teatro Brancaccio di Roma, mandata in onda il 26 dicembre su Canale 5.\nIl 19 ottobre 2016 ha partecipato alla quarta puntata di \"Bring the Noise\", condotto da Alvin su Italia 1. Il 9 dicembre \u00e8 invece ospite a \"Zelig\", condotto da Michelle Hunziker e Christian De Sica e il 19 dicembre partecipa ad un servizio de \"Le Iene\".\nConclude a Trieste il tour \"Ormai sono una Milf\" il 20 maggio 2017 e dal 30 ottobre 2017 al 29 aprile 2018 \u00e8 al Teatro Manzoni di Milano, con lo spettacolo \"E se fosse stato il cavallo?\" una settimana al mese per un totale di 42 date che registrano circa presenze.\nIl 23 gennaio 2018 partecipa come ospite a \"Stasera tutto \u00e8 possibile\", condotto da Amadeus e il 18 maggio 2018 \u00e8 a Londra per uno spettacolo speciale all'Union Chapel Theater. L'8 settembre si \u00e8 svolta l'unica data estiva ad Ostia Antica, uno spettacolo speciale ripreso per Italia 1, andato in onda il 13 settembre successivo con telespettatori (7,8% di share). \nDal Teatro Sociale di Sondrio, il 5 ottobre 2018, \u00e8 ripartito in tour con lo spettacolo \"Destinati all'Estinzione\". \nNell'aprile 2021 partecipa come concorrente al comedy show di Prime Video \"LOL - Chi ride \u00e8 fuori\".\nSempre nell'aprile del 2021 esce su Prime Video la sua prima serie televisiva intitolata \"Before Pintus\".\nDomenica 30 maggio 2021, in seconda serata su Italia 1, va in onda il nuovo show comico di Pintus dal titolo \"Pintus@Club\", registrato al Lele's Club, il locale milanese gi\u00e0 location di \"Before Pintus\" su Amazon Prime. Tra gli altri, ospiti dello spettacolo ci sono anche Alvin, Vittorio Brumotti e Katia Follesa. \nTra il 2021 e il 2022 va poi di nuovo in scena con lo spettacolo \"Non \u00e8 come sembra.\"\nVita privata.\nIl 10 settembre 2016 chiede alla compagna Michela Sturaro di sposarlo durante il suo tour all'Arena di Verona, matrimonio che si realizza a Ferrara il 9 settembre dell'anno successivo.\nFa parte della Nazionale italiana cabarettisti e spesso collabora con la fondazione De Marchi a favore dei bambini ricoverati negli ospedali. \u00c8 tifoso del Milan."}
{"id": "3831572", "revid": "110157", "url": "https://it.wikipedia.org/wiki?curid=3831572", "title": "Ju\u017enoe Medvedkovo", "text": "Il quartiere Ju\u017enoe Medvedkovo (, Medvedkovo meridionale) \u00e8 un quartiere di Mosca sito nel Distretto Nord-orientale.\nInsieme a Severnoe Medvedkovo forma l'area su cui sorgeva l'abitato di Medvedkovo, le cui prime testimonianze risalgono all'anno 1623. \nMedvedkovo deve il suo nome al soprannome \"medvedok\" (\"orso\") dato al boiaro Vasilij F\u00ebdorovi\u010d Po\u017earskij, di cui il villaggio e i boschi circostanti erano riserva di caccia.\nViene incluso nel territorio cittadino nel 1960, quando i confini della citt\u00e0 vengono allargati fino all'MKAD, a cui fanno seguito vent'anni di sviluppo urbano residenziale."}
{"id": "3831573", "revid": "767487", "url": "https://it.wikipedia.org/wiki?curid=3831573", "title": "Hermann Gerland", "text": ""}
{"id": "3831581", "revid": "287204", "url": "https://it.wikipedia.org/wiki?curid=3831581", "title": "Uvaly", "text": ""}
{"id": "3831599", "revid": "1543377", "url": "https://it.wikipedia.org/wiki?curid=3831599", "title": "Tenth Air Force", "text": "La Tenth Air Force (10 AF) (in italiano: \"Decima Forza Aerea)\" \u00e8 una Numbered Air Force (forza aerea numerata) dell'United States Air Force Reserve (AFRC). Ha il suo quartier generale nella Naval Air Station Joint Reserve Base Fort Worth (Texas).\nIl comando dirige le attivit\u00e0 di 14\u00a0000 riservisti e 950 civili dislocati in 30 installazioni militari sparse negli Stati Uniti. Inoltre, unit\u00e0 della Tenth Air Force tengono in esercizio satelliti tanto per conto dello United States Space Command, quanto per conto della NOAA.\nLa Tenth Air Force era in origine un'unit\u00e0 aerea combattente delle USAAF creata per le operazioni in India, Birmania ed Indocina durante nella Seconda guerra mondiale, nel China Burma India Theater. Fu costituita a Nuova Delhi il 12 febbraio 1942, attorno ad un nucleo di avieri appena giunti da Giava e dalle Filippine, al comando del generale Lewis H. Brereton. Negli anni successivi alla Seconda guerra mondiale, la Tenth Air Force oper\u00f2 nel quadro dei programmi dell'Aerospace Defense Command \"(Air Defense Command)\" e dell'Air Force Reserve.\nNel 2012, la 10 AF \u00e8 comandata dal maggior generale Frank J. Padilla.\nSinossi.\nLa 10 AF \u00e8 preposta a gestire e comandare sei unit\u00e0 caccia, tre unit\u00e0 di soccorso aereo geograficamente remote dal comando, un'unit\u00e0 bombardieri, un'unit\u00e0 associata al servizio AWACS, uno stormo per operazioni speciali, uno stormo per attivit\u00e0 spaziali, un \"Regional Support Group,\" e pi\u00f9 di 120 unit\u00e0 non di volo, cui sono affidati ruoli di logistica o di altro supporto.\nIl comando dirige le attivit\u00e0 di 14\u00a0000 riservisti e 950 civili dislocati in 30 basi militari negli Stati Uniti. Con 87 nuclei animati da personale in servizio permanente, e 93 di riservisti, la Tenth ed il \"610th Regional Support Group\" tengono sotto controllo ed assistono le loro unit\u00e0 dipendenti nell'intento di garantire l'effettivit\u00e0 della missione ad esse assegnate: integrare le unit\u00e0 aeree \"in servizio attivo\", dispiegando reparti pronti all'impiego operativo, soddisfacendo lo standard prefissato allarme/attivazione (protocollo nazionale di prontezza operativa). In caso di mobilitazione, le unit\u00e0 di volo ed i relativi elementi di supporto sono posti sotto il comando di Air Combat Command (ACC), Air Force Special Operations Command (AFSOC), Air Force Space Command (AFSPC) ed Air Education and Training Command (AETC).\nNell'ambito della guerra al terrorismo, si impiegano normalmente riservisti della 10 AF nell'ambito di corpi aerei di spedizione che agiscono in aree di combattimento in Asia centrale e sud-occidentale.\nReparti.\nQuello che segue \u00e8 un elenco dei reparti operativi della Tenth Air Force.\nNelle seguenti localit\u00e0 sono ospitati altri squadroni e basi operative della 10th Air Force:\nStoria.\nSeconda guerra mondiale.\nLa 10 AF fu costituita il 4 febbraio 1942 ed attivata il successivo 12 febbraio, attorno ad un nucleo di avieri appena giunti da Giava e dalle Filippine, al comando del maggior generale Lewis H. Brereton. Aveva il quartier generale a Nuova Delhi. Il personale necessario raggiunse l'India in un periodo di tre mesi, da marzo a maggio 1942. Aveva l'incarico di creare, far funzionare e proteggere il collegamento India-Cina, comunemente chiamato ponte aereo \"Hump\" (\"Gobba\"), tra l'8 aprile ed il primo dicembre 1942, prima con il suo \"Assam-Burma-China Command\" fino al 16 luglio, poi con l' \"India-China Ferry Command\" fino al primo dicembre, quando la \"giurisdizione\" sul ponte aereo pass\u00f2 all'Air Transport Command.\nLa 10 AF inizialmente si occup\u00f2 del comando di tutte le operazioni di combattimento USAAF nel \"China Burma India Theater\" sotto la responsabilit\u00e0 del comandante di teatro tenente generale Joseph Stillwell. Le unit\u00e0 con base in Cina erano controllate dalla \"China Air Task Force\" della 10 AF, creata il 4 luglio 1942 in sostituzione dell'American Volunteer Group, e comandata dal brigadier generale Claire Chennault. Le unit\u00e0 con base in India erano controllate dall'\"India Air Task Force,\" creata l'8 ottobre 1942, comandata dal brigadier generale Caleb V. Haynes.\nNel marzo 1943 la China Air Task Force fu disciolta ed i suoi componenti andarono a sostanziare la nuova Fourteenth Air Force, attivata in Cina sotto la guida di Chennault. La \"Tenth\" oper\u00f2 in India e Birmania inquadrata nell'Allied Eastern Air Command finch\u00e9 esso si trasfer\u00ec in Cina a fine luglio 1945.\nLa Tenth Air Force condusse operazioni offensive di bombardamento strategico in Birmania e sostenne gli sforzi terrestri alleati con il supporto aerotattico ed operazioni contro installazioni giapponesi di comunicazione e approvvigionamento. Finita la guerra in Cina, il quartier generale della 10 AF lasci\u00f2 Shanghai il 15 dicembre 1945, venendo aggregato alle \"Army Service Forces\" presso Fort Lawton (Washington) dove l'ultimo personale rimanente fu smobilitato ed il comando disattivato, venendo restituito al comando generale USAAF il 6 gennaio 1946.\nAir Defense Command.\nNel marzo 1946, terminata la guerra, il comandante in capo delle USAAF, generale Carl Spaatz aveva intrapreso una decisiva riorganizzazione delle USAAF che contemplava anche l'istituzione di Major Commands (MAJCOM), posti alle dirette dipendenze del quartier generale delle United States Army Air Forces. Il comando denominato \"Continental Air Forces\" fu disattivato, e la Tenth fu assegnata al postbellico Air Defense Command nel marzo 1946 e successivamente (dicembre 1948) al Continental Air Command (ConAC) il cui principale campo d'azione era la difesa aerea.\nIl comando fu riattivato il 24 maggio 1946 a Brooks Field (in seguito AFB) (Texas). Fu trasferito ad Offutt Air Force Base (Nebraska) il primo luglio 1948; a Fort Benjamin Harrison (in seguito, Benjamin Harrison AFB) (Indiana) il 25 settembre 1948. Era originariamente preposta a garantire la difesa aerea ad un'ampia regione dal Kentucky al Montana; dai Four Corners del Colorado sud-occidentale alla punta nord-orientale del Minnesota, e a nord dei confini di Nuovo Messico, Oklahoma, Arkansas e Tennessee.\nIl 56th Fighter Wing di Selfridge AFB (Michigan) si un\u00ec alla Tenth Air Force il primo dicembre 1948, trasferendosi dalla Fifteenth Air Force del SAC.\nOltre alla responsabilit\u00e0 command and control delle unit\u00e0 di intercettori USAF \"in servizio attivo\" nella sua regione, divenne altres\u00ec l'organizzazione di comando dei reparti di Air Force Reserve ed Air National Guard. A partire dal 1949 con l'istituzione di Western Air Defense Force (WADF) e Eastern Air Defense Force (EADF), la missione di difesa aerea del comando fu trasferita alla WADF, lasciando la 10 AF libera di dedicarsi ai suoi compiti di addestramento per le forze di riserva. La Fourth Region era una delle cinque regioni della Riserva e divenne operativa dal primo settembre 1960 sotto il controllo del Continental Air Command (CAC), e di conseguenza lo stesso primo settembre la 10 AF fu disattivata.\nQuindi, trasferitasi a Selfridge AFB (Michigan) il 16 gennaio 1950 per un decennio si focalizz\u00f2 appunto sui predetti compiti addestrativi in favore dei riservisti. Il primo luglio 1060 fu costituita la \"Fourth Air Force Reserve Region.\" (Quarta regione dell'Air Force Reserve). La Fourth Region era una delle cinque regioni della Riserva e divenne operativa sotto il controllo del Continental Air Command (CAC) il primo settembre 1960, e di conseguenza lo stesso giorno la 10 AF fu disattivata.\nIl reparto di cui parliamo in questa voce fu riattivato il 20 gennaio 1966, a Richards-Gebaur AFB (Missouri) nell'ambito dell'Air Defense Command con la disattivazione della sua organizzazione di \"Air Defense Sectors\" (Settori della difesa aerea). L'area affidata alla sua responsabilit\u00e0 era la regione centrale degli Stati Uniti dalla parte ad est delle Montagne Rocciose al fiume Mississippi e la penisola settentrionale del Michigan.\nIl 16 gennaio 1968 l'Air Defense Command fu ridenominato Aerospace Defense Command (ADCOM) nel contesto di una ristrutturazione della difesa aerea prestata dall'USAF. Il secondo periodo di servizio della 10 AF, tuttavia, ebbe vita breve, ed il comando fu nuovamente disciolto (31 dicembre 1969) in seguito ad una radicale riorganizzazione nell'ADCOM della First, Fourth, Tenth Air Forces e parecchie \"Air Divisions\". Questa riorganizzazione scaturiva dalla necessit\u00e0 di eliminare, in ADCOM, alcuni livelli intermedi di comando, per effetto di restrizioni finanziarie e della percepita minor necessit\u00e0 di una difesa aerea continentale da opporre ad attacchi aerei sovietici.\nL'ADCOM riassegn\u00f2 prevalentemente alla 14th, 23d e 24th Air Division le unit\u00e0 gi\u00e0 appartenute alla disattivata Tenth Air Force.\nAir Force Reserve.\nIl Continental Air Command fu smantellato il primo agosto 1968 e fu sostituito dall'Headquarters Air Force Reserve, posto nella Robins Air Force Base, in Georgia. Nel luglio 1969, la Fourth Region si spost\u00f2 da Randolph AFB a Ellington AFB, vicino a Houston (Texas). Il 31 dicembre 1969, le cinque regioni furono fuse in tre. Le competenze di Fourth e Fifth Region furono accorpate nella nuova \"Central Air Force Reserve Region.\" La \"Eastern Region\" subentr\u00f2 nelle aree gi\u00e0 sorvegliate da First e Second Region, la Sixth Region divenne la \"Western Region.\" Questo cambiamento ampli\u00f2 l'area di competenza della Central Region (da cinque stati a 14), che in tal modo spaziava dal confine canadese a quello messicano. Ma il \"rimpasto\" determin\u00f2 anche una nuova disattivazione della 10 AF (sempre l'ultimo giorno del 1969).\nQuando le attivit\u00e0 operative dell'Air Force furono gradualmente allontanate da Ellington AFB, il quartier generale della Central Region si trasfer\u00ec a Bergstrom AFB presso Austin (Texas), il 10 marzo 1976. L'intera struttura intermedia di gestione dell'Air Force Reserve fu poi restituita all'operativit\u00e0 l'8 ottobre 1976; e le Reseerve Regions furono disattivate e sostituite dalla Tenth Air Force, tuttora attiva. Con la nuova denominazione di \"Tenth Air Force (Reserve)\" dal 24 settembre 1976, l'unit\u00e0 divenne attiva nella Reserve l'8 ottobre 1976 a Bergstrom AFB (Texas), assegnata all'Air Force Reserve. Riprese il nome di Tenth Air Force il primo dicembre 1985.\nDi conseguenza, il reparto assunse il comando su tutte le unit\u00e0 che l'Air Force Reserve aveva acquisito, sia dal Tactical Air Command (TAC), sia dallo Strategic Air Command (SAC), a prescindere dall'ubicazione geografica. Con la disattivazione di TAC e SAC nel 1992, la Tenth Air Force \u00e8 oggi competente per la supervisione di comando relativa a unit\u00e0 della riserva di caccia, bombardieri, soccorso, AWACS, operazioni speciali, addestramento al volo, squadre da battaglia per operazioni di combattimento aereo e per operazioni spaziali."}
{"id": "3831602", "revid": "287204", "url": "https://it.wikipedia.org/wiki?curid=3831602", "title": "Lazne Tousen", "text": ""}
{"id": "3831606", "revid": "1005847", "url": "https://it.wikipedia.org/wiki?curid=3831606", "title": "Torrente Magriola", "text": "Il torrente Magriola spesso chiamato solamente Magriola \u00e8 un torrente dell'Appennino tosco-emiliano e primo affluente considerevole del fiume Magra.\nEtimologia del nome.\nIl nome probabilmente deriva dalla somiglianza fra Magra e Magriola alla confluenza, solamente che la Magriola \u00e8 pi\u00f9 piccola, perci\u00f2 viene usata una forma vezzeggiativa.\nCorso del fiume.\nIl torrente nasce dal monte Molinatico e scorre nell'omonima valle bagnando Montelungo e Succisa fino ad affluire al fiume Magra a Mignegno.\nTutto il suo corso si trova nel comune di Pontremoli.\nAffluenti.\nNel torrente affluiscono solamente piccoli corsi d'acqua che in maggioranza si creano in autunno, inverno e primavera grazie alle abbondanti piogge.\nFauna.\nIl torrente \u00e8 ricco di pesci, in particolare della trota fario e dei suoi predatori: l'airone cinerino, l'airone bianco maggiore ed il martin pescatore."}
{"id": "3831609", "revid": "110157", "url": "https://it.wikipedia.org/wiki?curid=3831609", "title": "Severnyj (Mosca)", "text": "Il quartiere Severnyj (, \"settentrionale\") \u00e8 un quartiere di Mosca sito nel Distretto Nord-orientale. Esterno all'MKAD, si colloca tra quest'ultimo e l'abitato di Dolgoprudnyj.\nIncluso nel territorio cittadino nel 1985, la sua area comprende i paesi di Severnyj, Vinogradovo e Il'inskij, quest'ultimo demolito, nonch\u00e9 la stazione sperimentale chemioagraria di Dolgoprudnyj e la centrale dell'acquedotto settentrionale. Proprio come villaggio dell'acquedotto fu fondato il paese di Severnyj nel 1950."}
{"id": "3831611", "revid": "599013", "url": "https://it.wikipedia.org/wiki?curid=3831611", "title": "Camara Jones", "text": "\u00c8 stata campionessa mondiale della staffetta 4\u00d7400 metri a ."}
{"id": "3831613", "revid": "110157", "url": "https://it.wikipedia.org/wiki?curid=3831613", "title": "Nehvizdy", "text": "Nehvizdy \u00e8 un comune mercato della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3831614", "revid": "83531", "url": "https://it.wikipedia.org/wiki?curid=3831614", "title": "Marcello Venturoli", "text": "Biografia.\nDurante gli studi universitari si mette in luce come poeta. \nSi laurea in legge e nel 1940 inizia ad interessarsi del mondo dell'arte frequentando pittori e scultori della capitale. \nNel 1941 pubblica il saggio \"Le acqueforti di Bartolini\" e nel 1943 il suo saggio sulla Quadriennale di Roma \"Viaggio intorno alla Quadriennale\". \nPer l'Editrice Sandron firma, nel 1945, \"Interviste di frodo\" e \"I giorni d'Ignazio\". Nel 1951 pubblica \"Dizionario della paura\" con il quale vince il Premio Viareggio Saggistica. \nCollabora con numerose riviste e diventa critico d'arte per Paese Sera. \nCon l'editore Luciano Lischi pubblica, nel 1953, Dagli impressionisti a Picasso. Nel 1957 vince nuovamente il Premio Viareggio con \"La patria di marmo - 1870/1911\".\nNel 1963 entra in contrasto con la direzione di Paese Sera, viene licenziato e si ritira nella sua casa di Ostia. Durante questi anni pubblica molti saggi e continua la sua opera critica su pittori come Raimondo Bonamici, Fabrizio Zitelli, Rosario Bellante, Anna Sticco, Attilio Alfieri, Anna Caser, Giorgio Celiberti, Antonio Vangelli, Rosanna Forino, Vittorio Polidori, Mino Argento, Ennio Busonero e scultori come Giancarlo Marchese Aurelio De Felice, Annalisa Ramondino e altri. \nMuore a Roma nel 2002."}
{"id": "3831618", "revid": "110157", "url": "https://it.wikipedia.org/wiki?curid=3831618", "title": "\u0160kvorec", "text": "\u0160kvorec \u00e8 un comune mercato della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3831620", "revid": "287204", "url": "https://it.wikipedia.org/wiki?curid=3831620", "title": "Skvorec", "text": ""}
{"id": "3831622", "revid": "729019", "url": "https://it.wikipedia.org/wiki?curid=3831622", "title": "Petardo Th\u00e9venot", "text": "Il Petardo Th\u00e9venot era una bomba a mano francese, prodotta durante la prima guerra mondiale. Venne utilizzata anche dal Regio Esercito italiano.\nStoria.\nL'ordigno venne sviluppato in Francia dalla ditta \"F. Th\u00e9venot\" ed adottato dall'Arm\u00e9e de terre. Dal 1916 fu costruito anche in Italia su licenza da \"Sutter &amp; Th\u00e9venot\" di Castellazzo. Insieme alla SIPE ed alla \"Ballerina\" fu tra le bombe pi\u00f9 utilizzate e pi\u00f9 conosciute della Grande Guerra sul fronte italiano. In particolare, per il ridotto raggio d'azione, fu l'arma simbolo degli Arditi insieme al pugnale. Fu prodotta in quattro versioni: \"Offensivo\", \"Difensivo\", \"Incendiario\" e \"Lafitte\". Quest'ultima versione prodotta su licenza in Spagna fu utilizzata nella guerra civile.\nTecnica.\nIl meccanismo di innesco \u00e8 identico sulle varie versioni; esternamente le differenze sono minime e le varie versioni sono riconoscibili grazie a codici colore. Il corpo bomba \u00e8 formato da un cilindro in lamiera di ferro stagnata, attraversata nel senso della lunghezza da un cannello contenente il percussore con la molla e la capsula al fulminato di mercurio. Su una delle facce del cilindro vi sono due tappi, uno per l'inserimento della capsula del detonatore ed uno per l'inserimento della carica; sulla faccia opposta vi \u00e8 un solo tappo per l'inserimento del percussore. Il cilindro del corpo bomba \u00e8 attraversato trasversalmente da un foro che incrocia il tubicino del percussore: in questo foro sono alloggiati i due sistemi di sicurezza che bloccano il percussore. Il primo sistema \u00e8 costituito da un cilindretto zavorrato con sabbia o limatura di ferro che blocca il percussore. Il cilindretto \u00e8 tenuto in sede soltanto da una fettuccia di tessuto avvolta intorno al corpo bomba, collegata ad una placca di lamiera. La placca di lamiera \u00e8 fissata al corpo bomba da una coppiglia di filo di rame ad U. Il secondo sistema di sicurezza \u00e8 costituito da un \"cavalletto di sicurezza\" (una linguetta metallica sagomata) che blocca il percussore, legato e tenuto in sede dalla suddetta fettuccia.\nAl momento dell'impiego, si estrae la coppiglia ad U e si lancia l'ordigno. La placca metallica, non pi\u00f9 trattenuta dalla forcella, si stacca dalla bomba ed estrae il \"cavalletto di sicurezza\" cui \u00e8 legato dalla fettuccia. Il percussore \u00e8 quindi ora bloccato soltanto dal cilindretto di limatura di ferro; quando la bomba tocca il terreno o il bersaglio, il cilindretto, non pi\u00f9 trattenuto dalla placca e dalla fettuccia, a causa del suo peso esce dal suo alloggiamento; in questo modo sblocca il percussore che, lanciato dalla sua molla, colpisce la capsula di innesco provocando lo scoppio della bomba.\nL'uso di questo ordigno era riservato a personale addestrato, poich\u00e9 l'uso in sicurezza richiedeva di attenersi strettamente alle istruzioni d'uso. Per esempio, per evitare uno scoppio prematuro era importante non imprimere, nel lancio, una rotazione che avrebbe causato la fuoriuscita prematura del cilindretto e quindi lo scoppio in aria. La bomba poteva essere lanciata a 12-35 metri. Le schegge, piccolissime, nella versione \"Offensiva \"erano efficaci solo fino a 6-7 metri."}
{"id": "3831629", "revid": "306856", "url": "https://it.wikipedia.org/wiki?curid=3831629", "title": "ORF 2", "text": "ORF 2 \u00e8 il secondo canale televisivo della radiotelevisione pubblica austriaca ORF. Oltre che in Austria, ORF 2 si pu\u00f2 ricevere anche in Alto Adige tramite il canale televisivo RAS, e in tutta Europa tramite il canale televisivo ORF 2 Europe.\nStoria.\nL'Austria \u00e8 uno dei primi paesi assieme all'Italia, ad aver introdotto, nascita della televisione, un secondo canale, le trasmissioni di ORF 2 sono infatti iniziati gi\u00e0 nel 1961, pur se in prova. Da settembre 1970 trasmette regolarmente. Fino al 1981 era considerato il canale culturale della tv austriaca, in seguito inizia ad avere un programmazione di pi\u00f9 ampio respiro e diventa il pi\u00f9 visto del paese alpino. Nel 2011 lo sharing di ORF 2 era a 22,5 %, mentre di ORF Eins era di 13 %.\nProgrammazione.\nORF 2 trasmette programmi televisivi culturali e di attualit\u00e0. Inoltre trasmette anche i programmi dedicati alle varie regioni e alle minoranze linguistiche.\nORF 2 tramite satellite.\nDal 1997 al 2000 esisteva un canale satellitare chiamato ORF.Sat sul canale 77 del satellite Astra, ma a causa di soldi mancanti fu chiuso nel 2000 e fu sostituito da CNBC Europe. Al 5 luglio 2004 fu aperto il canale ORF 2 Europe che trasmette in tutta l'Europa. Programmi che non hanno il diritto di un copyright europeo, vengono criptati e al loro posto viene fatto vedere il televideo di ORF 2 con accompagnamento musicale del canale \u00d61. La pubblicit\u00e0 fu criptata fino al 2006. ORF 2 Europe \u00e8 l'unico canale austriaco a trasmettere fuori dal paese. Tutti gli altri canali satellitari del Austria sono trasmessi in modalit\u00e0 Free to view e disponibili esclusivamente ai telespettatori austriaci tramite la piattaforma Austriasat."}
{"id": "3831632", "revid": "110157", "url": "https://it.wikipedia.org/wiki?curid=3831632", "title": "Z\u00e1py", "text": "Z\u00e1py \u00e8 un comune mercato della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3831633", "revid": "70217", "url": "https://it.wikipedia.org/wiki?curid=3831633", "title": "ORF 2 HD", "text": ""}
{"id": "3831635", "revid": "599013", "url": "https://it.wikipedia.org/wiki?curid=3831635", "title": "Verner Ekl\u00f6f", "text": "Biografia.\nCarriera calcistica.\nDal 1913 al 1920 Ekl\u00f6f milit\u00f2 nelle file dell'Helsingfors IFK; pass\u00f2 quindi fino alla fine della sua carriera calcistica, nel 1927, all'HJK Helsinki, con la quale vinse il Campionato finlandese nel 1923 e nel 1925.\nFece parte della nazionale finlandese di calcio dal 1919 al 1927, totalizzando 32 presenze e 17 reti; Ekl\u00f6f \u00e8 stato per oltre sessant'anni il miglior marcatore della nazionale.\nCarriera sciistica.\nNel 1924 partecip\u00f2 ai I Giochi olimpici invernali di . Prese parte alla gara di combinata nordica vinta da Thorleif Haug classificandosi al nono posto, primo dei finlandesi, con 12,583 punti.\nCarriera nel bandy.\nEkl\u00f6f fece parte anche della nazionale finlandese di bandy, totalizzando tre presenze."}
{"id": "3831636", "revid": "287204", "url": "https://it.wikipedia.org/wiki?curid=3831636", "title": "Zapy", "text": ""}
{"id": "3831637", "revid": "640277", "url": "https://it.wikipedia.org/wiki?curid=3831637", "title": "George Francis Hotz", "text": ""}
{"id": "3831639", "revid": "70217", "url": "https://it.wikipedia.org/wiki?curid=3831639", "title": "ORF 2 Europe", "text": ""}
{"id": "3831641", "revid": "486946", "url": "https://it.wikipedia.org/wiki?curid=3831641", "title": "ORF Sport +", "text": ""}
{"id": "3831642", "revid": "118674715", "url": "https://it.wikipedia.org/wiki?curid=3831642", "title": "Tarocco sloveno", "text": "Tarocco sloveno \u00e8 la versione slovena del popolare gioco di carte dei Tarocchi dell'Europa centrale.\nHa caratteristiche comuni al Tarocco austriaco ma a causa delle differenze nei contratti e nel punteggio risulta un gioco meno barocco e molto pi\u00f9 competitivo.\n\"Tarocco sloveno\" si gioca con un mazzo di 54 carte di tarocchi austriaci. Ci sono 8 carte per ognuno dei 4 semi cuori, quadri, fiori e picche pi\u00f9 22 trionfi. I trionfi sono numerati con numeri romani a partire dal bagatto (I) fino al mondo (XXI) fatta eccezione per gli sci che non ha numero.\nOgnuno dei quattro semi ha Re, Regina, Cavaliere e Jack mentre quelli neri hanno anche 10, 9, 8 e 7 e quelli rossi anche 1, 2, 3, 4.\nLa forma pi\u00f9 popolare del gioco prevede 4 giocatori ma si pu\u00f2 giocare anche in 5 (col morto) oppure in 3, con regole leggermente diverse.\nUna sessione di gioco \u00e8 composta da pi\u00f9 di una partita, ognuna delle quali porta un punteggio che contribuisce al punteggio della sessione.\nSvolgimento della partita.\nIl gioco si svolge in senso antiorario.\nOgni giocatore pesca una carta dal mazzo e colui che ha pescato la carta pi\u00f9 alta \u00e8 il mazziere. Il mazziere della partita successiva \u00e8 la persona alla sua destra.\nLa sequenza di eventi in ogni partita \u00e8 la seguente: \nDistribuzione delle carte.\nIl mazziere mescola, d\u00e0 le carte al giocatore di fronte per il taglio, poi le divide in pacchetti di sei carte. \nIl primo pacchetto \u00e8 posto a faccia in gi\u00f9 nel bel mezzo del tavolo, per formare il tallone. \nI restanti pacchetti di sei vengono distribuiti ai giocatori, iniziando da quello destra del mazziere in senso antiorario, fino a quando tutte le carte sono distribuite. \n\u00c8 fondamentale che le carte del tallone vengano prese in gruppo dalla parte superiore del mazzo, senza mischiare o scambiare di carte.\nInvece di tagliare, il giocatore di fronte al distributore \u00e8 autorizzato a \"bussare\", o toccare il mazzo di carte. Esse devono essere successivamente trattate come segue: le prime sei carte per il tallone e le altre in quattro pacchetti di 12 carte. Ogni giocatore in rotazione in senso antiorario, a partire dal giocatore a destra del mazziere, sceglie il primo, secondo, terzo o quarto pacchetto. Se il primo giocatore sceglie il primo pacchetto, gli altri non hanno scelta ma vengono automaticamente assegnati loro il secondo, il terzo ed il quarto pacchetto di dodici carte a rotazione. Se il primo giocatore sceglie il primo pacchetto di carte egli pu\u00f2 anche specificare se il tallone deve essere trattato all'inizio (come al solito), dopo il primo turno di carte, o alla fine.\nMano senza trionfi.\nSe ad un giocatore viene distribuita una mano di carte senza trionfi, quel giocatore deve immediatamente mostrare tutte le sue carte. Tutti i giocatori devono poi gettare le loro mani, le carte vengono mescolate e tagliare di nuovo, c'\u00e8 un nuovo contratto da parte dello stesso mazziere e un gioco di Klop obbligatoria \u00e8 giocato.\nErrori di distribuzione.\nSe il mazziere distribuisce male (ci\u00f2 d\u00e0 il numero sbagliato di carte, le d\u00e0 in ordine errato, esponendo le carte durante il contratto, ecc), 20 punti sono sottratti dal suo punteggio, e si scrive un asterisco sotto il suo nome. Se lo stesso giocatore commette un nuovo errore, perde un ulteriore 40 punti, e ottiene un altro asterisco. Se capita una terza volta perder\u00e0 80, poi 160, e cos\u00ec via. Il giocatore che commette errori distribuisce di nuovo.\nIl giro sci.\nQuando i giocatori vogliono terminare il gioco - forse a una certa ora, come 4:00, o quando un giocatore raggiunge un certo punteggio - di solito 1000 - o quando i giocatori sono semplicemente troppo assonnati o troppo ubriachi o troppo stanchi per continuare con la partita), il giro sci \u00e8 giocato. Le carte vengono distribuite e una mano viene giocata come al solito, ma alla fine sar\u00e0 noto il giocatore che aveva gli sci in mano. La volta successiva che \u00e8 il turno di questa persona fare il mazziere, sar\u00e0 l'ultima mano della partita. Per esempio, se il mazziere riceve gli sci, altre quattro mani saranno giocate dopo quella. Se gli sci sono nel tallone, dopo si giocher\u00e0 un altro giro sci \u00e8 giocato per stabilire chi far\u00e0 il mazziere per ultimo.\nAsta.\nDopo la distribuzione, l'asta ha inizio. Il giocatore alla destra del mazziere non dice nulla e aspetta che gli altri giocatori annuncino le loro offerte. Ogni giocatore a turno deve fare un'offerta chiamando un contratto o passare. Una volta aver passato un giocatore non pu\u00f2 rientrare nell'asta. L'asta prosegue fino a che tre giocatori hanno passato consecutivamente, e l'ultimo giocatore ad avere fatto un'offerta diventa il dichiarante. \nDurante la gara c'\u00e8 un ordine di priorit\u00e0, a partire dal giocatore a destra del mazziere (pi\u00f9 alto) e proseguendo in senso antiorario attorno al tavolo fino al mazziere (pi\u00f9 basso). Per il rilancio di un contratto, se si dispone di priorit\u00e0 inferiore rispetto al precedente offerente \u00e8 necessario offrire un contratto superiore o passare, ma se si ha una priorit\u00e0 maggiore rispetto l'offerta precedente \u00e8 sufficiente fare un'offerta con un contratto uguale o superiore.\nContratti.\nIl punteggio delle carte \u00e8 il seguente:\nPer differenza si intende la differenza tra 35 ed i punti di carte presi, arrotondata ai 5 punti pi\u00f9 vicini.\nEsempio: I giocatori in ordine antiorario sono A (buio), B, C e D. B le offerte \"due\", C passa. Ora, se D vuole fare un'offerta, l'offerta minima \u00e8 \"uno\", perch\u00e9 B ha la priorit\u00e0 su D. Se D passa allora A \u00e8 permesso di fare offerte \"due\", che supera il \u201cdue\u201d di B, perch\u00e9 A ha la priorit\u00e0 su B. Se i tre giocatori diversi dal buio passano, il buio \u00e8 ora libero di chiamare qualsiasi contratto. Questo \u00e8 l'unico caso in cui i primi due contratti nella lista (Klop e tre) possono essere riprodotti. Se qualcuno che non sia il buio fa offerta, l'offerente finale \u00e8 il dichiarante. Questo giocatore dichiara con quale contratto si giocher\u00e0: pu\u00f2 essere l'ultimo contratto offerto oppure un qualsiasi contratto superiore.\nKlop Obbligatoria.\nIn determinate circostanze deve essere giocata una mano di Klop obbligatoria. In questo caso le offerte da tre a mendicante comprese non sono disponibili. L'offerta pi\u00f9 bassa possibile \u00e8 solo senza, e se (come spesso accade), gli altri tre giocatori passano, il buio ha diritto di scegliere un contratto da solo senza o superiore, oppure il Klop. La maggior parte del tempo, Klop verr\u00e0 riprodotto. \nKlop obbligatoria \u00e8 giocato quando il punteggio cumulativo di un giocatore raggiunge esattamente lo zero (vedi punteggio) e dopo un giocatore riceve alcun trionfo.\nChiamata di un re.\nSe il contratto \u00e8 del tipo di quelli in cui dichiarante ha un socio, il dichiarante nomina un seme. Il possessore del re di quel seme diventa socio del dichiarante, ma non deve dirlo a nessuno. I socio spesso non sono scoperti che alla fine della mano. \n\u00c8 legale chiamare il proprio re. In questo caso si gioca da soli contro gli altri tre giocatori, ma loro non si renderanno conto in un primo momento di essere tutti dalla stessa parte. Questo non \u00e8 generalmente una buona idea, perch\u00e9 dichiarare un contratto \u201csolo\u201d vi porter\u00e0 30 punti in pi\u00f9. \nSi gioca da solo anche se il re chiamato sembra essere nel tallone.\nLo scambio di carte con il tallone.\nNei contratti che danno diritto al dichiarante di prendere carte dal tallone, il tallone viene esposto in due gruppi di tre carte, tre gruppi di due carte, o carte singole, a seconda del contratto. Il dichiarante sceglie uno dei gruppi e aggiunge le carte alla sua mano. Le carte del tallone che il dichiarante non prende vengono messe in una pila a faccia in gi\u00f9 e contano come parte dei punti degli avversari. Se \u00e8 stato chiamato un re, la pila di carte del tallone rimasto in un primo momento deve essere tenuta separata dai punti degli avversari, dal momento che non si conoscono ancora gli schieramenti. \nDopo aver preso in mano il gruppo di carte scelto, il dichiarante scarta poi lo stesso numero di carte a faccia in gi\u00f9 nella pila dei suoi punti. Le carte da 5 punti (i re e le carte del trula) non possono essere scartate; gli altri trionfi possono essere scartati liberamente, ma devono essere scartati a faccia in su, in modo che tutti i giocatori sappiano quanti trionfi sono in gioco. \nSe il re chiamato dal dichiarante \u00e8 nel tallone, il dichiarante pu\u00f2 vincere il resto del tallone (la parte non presa) prendendo la parte del tallone che contiene il re chiamato, e vincendo una mano con il re. Quando il re chiama viene giocato, il resto del tallone \u00e8 messo a faccia in su sopra di esso, in modo che sia raccolto dal vincitore della mano. \nValat Colore.\nSe il contratto \u00e8 solo tre, solo due o solo uno, il mazziere pu\u00f2, dopo aver scambiato le carte con il tallone, aumentare il contratto a Valat colore. Questo \u00e8 il modo normale in cui Valat colore viene chiamato - Valat colore con il tallone non pu\u00f2 essere offerto direttamente. \"Valat colore senza\" \u00e8 normalmente offerto solo quando un giocatore voleva giocare Valat colore (ed \u00e8 abbastanza forte per farlo senza l'aiuto il tallone), ma un altro giocatore ha superato i giochi solo con l'offerta. Valat Colore vale 125 punti e non vi \u00e8 alcun punteggio per la differenza, n\u00e9 per altri bonus. Si noti che se un giocatore vuole vincere il bonus Valat (con trionfi, che vale di pi\u00f9 di Valat colore), dopo aver svolto un normale contratto lo pu\u00f2 annunciare durante il giro di annunci (o farlo senza preavviso).\nAnnunci.\nVi \u00e8 ora un giro di annunci. A partire dal dichiarante, ogni giocatore pu\u00f2 passare o fare uno o pi\u00f9 annunci per conto della sua squadra. Un annuncio \u00e8 una dichiarazione che si sta puntando a qualche bonus, o una kontra di qualcosa detto dall'altra squadra. Il round di annunci continua fino a quando tre giocatori hanno passato consecutivamente. \nQuesto, almeno, \u00e8 la teoria, ma in pratica gli annunci spesso non sono in nessun ordine particolare, ma continuano a girare bene.\nBonus.\nI bonus sono altri modi di vincere punti-gioco nei contratti \"normali\"(tre, due, uno, solo tre, solo due, solo uno). La maggior parte dei bonus possono essere ottenuti senza preavviso, o possono essere annunciate in anticipo per ottenere un punteggio doppio.\nNella tabella sono dati solo i punteggi e brevi descrizioni, ulteriori dettagli del bonus sono spiegati in seguito.\nFatta eccezione per Valat, i punteggi per il gioco e bonus sono indipendenti l'uno dall'altro. Una squadra pu\u00f2 vincere gli uni e perdere gli altri, quindi un giocatore pu\u00f2 avere obiettivi in conflitto durante il gioco. \u00c8 del tutto possibile vincere la mano ma perdere punti perch\u00e9 i bonus valevano pi\u00f9 del gioco. \nIl punteggio per Valat elimina tutti gli altri punteggi per la mano.\nKontra.\nDurante il giro di annunci, un membro della squadra in difesa (contro il dichiarante) pu\u00f2 raddoppiare il punteggio per il gioco ed i punti di differenza dicendo \"kontra del gioco\". Dopo questo, un membro della squadra del dichiarante pu\u00f2 raddoppiare il punteggio di nuovo dicendo \"rekontra\". Poi i difensori possono raddoppiare di nuovo, se lo desiderano, dicendo \"subkontra\" e, infine, squadra del dichiarante pu\u00f2 dire \"mordkontra\", momento in cui la partitura originale per il gioco e la differenza sono stati moltiplicati per 16. \nAllo stesso modo, un avversario di un giocatore che ha annunciato un bonus pu\u00f2 raddoppiare il punteggio per il bonus, dicendo (per esempio) \"kontra l'ultimo re\". Il gioco e bonus sono segnati in modo indipendente, e subiscono quindi kontra, rekontra, e cos\u00ec via in modo indipendente. Se si vuole dire kontra, \u00e8 necessario specificare esattamente quello che si sta dicendo a kontra. Un bonus kontra'd pu\u00f2 essere rekontra'to dalla squadra che ha annunciato, subkontra'to dall'altra parte e mordkontra'to dal team annunciando. \nSe un bonus \u00e8 annunciato da un giocatore diverso dal dichiarante, pu\u00f2 non essere chiaro quale squadra di appartenenza. Dal momento che non sono autorizzati a kontra il vostro partner, \u00e8 illegale kontrare un annuncio se non si sa per certo quale sia la squadra avversaria dal dichiarante.\nIl gioco.\nNei contratti fino all'uno solo, il giocatore alla destra del mazziere (buio) conduce al primo turno, non importa chi sia il dichiarante. Nei contratti superiori, da mendicante in poi, il dichiarante conduce al primo turno. Il dichiarante conduce per primo in un Valat colore. \n\u00c8 necessario giocare lo stesso seme che \u00e8 sceso all'inizio del turno, se possibile. Se non si riesce a seguire l'esempio si deve giocare un trionfo. Il turno \u00e8 vinto dalla carta pi\u00f9 alta del seme giocato, a meno che non ci sia un trionfo, nel qual caso il trionfo pi\u00f9 alto vince (eccezione: Valat colore).\nRegola aggiuntiva per tutti i contratti.\nIl trucco Imperatore.\nSe le tre carte trula, gli sci, il XXI (Mondo) e I (bagatto) sono giocati tutti lo stesso turno, allora il bagatto conta come il trionfo pi\u00f9 alto, e quindi vince il turno. (L'unica eccezione sarebbe se si stesse giocando un Valat colore ed il turno fosse iniziato con un non-trionfo, se le altre tre carte giocate fossero le carte trula il non-trionfo vincerebbe). \nMondo Catturato.\nQuesta regola si applica nei contratti \"normali\" (tre, due, uno, solo tre, solo due, solo uno) e in \u201csolo senza\", ma non in altri contratti. Se gli sci e il Mondo (XXI) sono giocati nello stesso turno, il giocatore del Mondo \u00e8 penalizzato: 20 punti vengono sottratti dal suo punteggio. Questa penalit\u00e0 si applica sia se il turno \u00e8 vinto da un compagno del giocatore del mondo sia da un suo avversario, ma vale anche per il giocatore del Mond in un trucco imperatore. Si tratta di una penalit\u00e0 individuale\u00a0\u2013 nel caso, il socio/ i soci del giocatore del Mond non perdono nulla. La pena non \u00e8 influenzato da alcun raddoppia per Kontras o radli. \nLa pena per la catturare del mondo vale anche se il Mondo si trova nel Talon quando \u00e8 esposto e il dichiarante sceglie di non prendere la parte del tallone che comprende il mond, regalandolo cos\u00ec agli avversari. Tuttavia, se il re chiamato e il Mondo si trovano in diverse parti del tallone, e il dichiarante prende il re e vince un turno con esso, conquistando cos\u00ec il resto del tallone tra cui il mondo non c'\u00e8 penalit\u00e0. In \"solo senza\", il dichiarante non subisce alcuna penalit\u00e0 se il mond \u00e8 l'artiglio. \nRegole aggiuntive per i contratti negativi.\nQueste regole si applicano solo ai contratti negativi, cio\u00e8 a Klop, mendicante e mendicante scoperto,\nConteggio carte.\nI valori dei punti delle carte sono i seguenti:\nIl metodo per calcolare il valore totale dei punti di un mazzo di carte pu\u00f2 sembrare un po' strano: per ogni serie di tre carte si sommano i loro valori e si sottrae 2. Se alla fine del conteggio rimangono una o due carte, bisogna sottrarre un punto al loro valore totale. (Quindi 2 o 3 carte da un punto valgono 1 punto, ma una sola carta da un punto non vale niente). \nIl valore totale del mazzo di carte \u00e8 di 70 punti.\nIn un contratto positivo, la parte del dichiarante vince se alla fine del gioco ha almeno 36 dei 70 punti disponibili.\nIl punteggio.\nUn punteggio cumulativo \u00e8 riportato su carta. Nella maggior parte dei casi solo il dichiarante (e partner del dichiarante, se ne ha una) segneranno un punteggio. In generale, si applica la solidariet\u00e0 del socio, quindi se il dichiarante ha un socio, entrambi membri della squadra del dichiarante vincono o perdono la stessa quantit\u00e0. Tutti i punti vinti dal dichiarante e dall'eventuale socio o persi dagli avversari vengono aggiunto al punteggio della squadra del dichiarante, e qualsiasi punto perso dalla squadra del dichiarante o vinto dai loro avversari \u00e8 sottratto dal punteggio di squadra del dichiarante. Le eccezioni sono: \nIl valore del contratto \u00e8 aggiunto al punteggio del giocatore se vince la partita, o sottratto se perde. In un normale contratto (tre, due, uno, solo tre, solo due, solo uno) questo valore \u00e8 aumentato dalla differenza dei punti delle carte. La differenze dei punti delle carte \u00e8 calcolato sottraendo 35 punti dai punti delle carte vinte dal giocatore/i e arrotondato al multiplo di 5 pi\u00f9 vicino. \nAd esempio: se un giocatore vince con 43 punti di carte, ha vinto per 10. Se vince con 37 punti della carta ha vinto senza alcuna differenza. Se vince solo 21 punti, ha perso di 15. \nIl valore di eventuali bonus vinti dalla squadra del dichiarante vengono aggiunti al loro punteggio, mentre i valori di quelli persi sono sottratti. Al contrario, se l'opposizione vince dei bonus, il loro valore viene sottratto dal punteggio di squadra del dichiarante mentre i bonus persi dall'opposizione vengono aggiunti al punteggio di squadra del dichiarante. \nNei contratti pi\u00f9 alti, dal mendicante in poi, il dichiarante semplicemente vince o perde il valore del contratto. Non c'\u00e8 differenza punti e non ci sono i bonus (salvo la penalit\u00e0 per aver perso il Mond che si applica ancora in \"solo senza\").\nLa scheda di valutazione \u00e8 la seguente:\nRadli.\nLa seconda riga del referto di gara \u00e8 riservata ai radli (chiamato anche radlc). (Radl \u00e8 una parola di origine tedesca che significa una piccola ruota). Questi sono piccoli cerchi vanno disegnati sotto il nome di ogni giocatore. A tutti e quattro i giocatori viene data una nuova Radl ogni volta che uno qualsiasi dei seguenti eventi accade,: \nI radli vengono aggiunti al referto di gara subito dopo la mano su cui \u00e8 verificato l'evento. \nQuando un dichiarante si aggiudica un contratto e il punteggio viene calcolato, il suo radli vengono controllati. Se il dichiarante ha qualche radli eccezionale dalle mani precedenti, il suo punteggio (e quello del socio, se ne ha una) vengono raddoppiati e uno dei radli del dichiarante \u00e8 annullato (di solito il cerchio viene colorato). Se il dichiarante perde un contratto, il punteggio \u00e8 ancora raddoppiata, ma la Radl non viene annullata. \nSe alla fine della notte sono rimasti dei radli, 100 punti sono sottratti dal punteggio del giocatore per ogni radl non utilizzato. L'idea di radli \u00e8 quello di punire i giocatori che non dichiarano i contratti loro stessi, ma piuttosto aspettano che siano gli altri giocatori a chiamare loro. Inoltre, alcune persone ritengono che i punteggi pi\u00f9 grandi rendono il gioco pi\u00f9 divertente.\nCome gi\u00e0 descritto, il gioco \u00e8 tradizionalmente conclusa con un giro sci. Quando l'ultima mano \u00e8 stata giocata, a tutti i giocatori vengono sottratti i punti per i radli non utilizzati (100 punti per Radl), e il vincitore \u00e8 annunciato.\nPunizioni.\nSe un giocatore non rispetta una delle regole (risponde col seme sbagliato, scarta il numero sbagliato di carte, non batte la carta pi\u00f9 alta sul tavolo quando poteva farlo in un contratto negativo, o parla in modo tale da dare via informazioni sulle sue carte), \u00e8 punito con il punteggio completo del gioco (il contratto + 35 differenza, se i bonus + caso, oltre a Kontras e Radl).\nDescrizioni dettagliate di alcuni contratti e bonus.\nKlop.\n\u00c8 ognuno per s\u00e9. Lo scopo del gioco \u00e8 quello di vincere meno punti di carta possibile. In ogni caso si vuole evitare di perdere (prendendo pi\u00f9 di 35 punti carte), e se possibile si vuole vincere (non prendere a tutti i turni). Le regole aggiuntive per i contratti si applicano negativo. Inoltre, in ciascuno dei primi sei turni una carta \u00e8 presa dalla parte superiore del tallone e aggiunto al turno come un \"regalo\" al giocatore che ha vinto il trucco, di solito chiamata \"vitamina\". Siccome Klop viene riprodotto quando tutti passano, le carte del tallone tendono ad essere piuttosto succosa. \nSe un giocatore perde (fa pi\u00f9 di 35 punti di carte), segna meno 70. Se un giocatore vince (non prendendo nessuna carta), il suo punteggio \u00e8 70. Se almeno un giocatore vince o perde, allora solo i vincitori e perdenti segnano un punteggio. Se nessuno perde o vince, i punti di carta presi da ogni giocatore sono arrotondati al pi\u00f9 vicino 5 e sottratto dal punteggio del giocatore. \nSe un Klop si verifica mentre alcuni giocatori hanno radli non utilizzati, le perdite di quei giocatori 'sono raddoppiate. Ogni giocatore con vince con un radl non cancellato vince un punteggio Klop doppio (140) e annulla un Radl.\nTre, due, uno.\nDichiarante sceglie un partner chiamando un re, e ottiene di scambiare il numero appropriato di carte con il tallone. Lo scopo del gioco \u00e8 quello di vincere almeno 36 punti di carta. \nIl punteggio per il gioco \u00e8 (10 o 20 o 30) + bonus + differenza.\nSolo tre, solo due, solo uno.\nDichiarante gioca da solo e arriva a scambiare il numero appropriato di carte con il tallone. Lo scopo del gioco \u00e8 quello di vincere almeno 36 punti di carta. \nIl punteggio per il gioco \u00e8 (40 o 50 o 60) + bonus + differenza. \nDichiarante pu\u00f2 anche aumentare il contratto di Valat colore dopo lo scambio con il tallone.\nMendicante.\nDichiarante gioca da solo e non arrivare a cambiare le carte. Lo scopo del gioco \u00e8 quello di non prendere carte. Le regole aggiuntive per i contratti si applicano negativo. Il tallone \u00e8 posto a faccia in gi\u00f9 nel bel mezzo del tavolo e il dichiarante comincia il gioco mettendo la sua carta al suo fianco il tallone. Gli altri giocatori fanno lo stesso. Il giocatore che vince il turno inizia quello successivo mettendo la sua carta in sopra la sua carta precedente, ma senza coprirla completamente, poi gli altri fanno lo stesso. Nel tempo, una sorta di croce si forma sul tavolo. \nQuesto modo di giocare le carte non ha alcun significato magico. \u00c8 stato invece ideato per consentire a tutti i giocatori per vedere tutte le carte che sono state giocate finora. Il punteggio per il gioco \u00e8 70. \nSolo senza.\nDichiarante gioca da solo e non arriva a scambiare le carte. \nIl tallone (non rivelato) va all'opposizione. Lo scopo del gioco \u00e8 quello di vincere almeno 36 punti di carta. \nIl punteggio per il gioco \u00e8 di 80, senza bonus, nessuna differenza. \nQuesto contratto \u00e8 raramente offerto. \u00c8 l'ultima risorsa se qualcuno sa di avere una mano vincente ma \u00e8 gi\u00e0 stato offerto mendicante vincente. \u00c8 anche usato quando un Klop obbligatoria si sta giocando e un giocatore sa che sta per perderla. \nMendicante scoperto.\nQuesto contratto \u00e8 giocato allo stesso modo del mendicante, fatta eccezione per una grande differenza. Dopo il primo turno \u00e8 giocato, il dichiarante dispone tutte le sue carte scoperte sul tavolo in modo che gli altri giocatori possono vedere. Questo rende il contratto estremamente difficile da vincere. Gli avversari del dichiarante non sono autorizzati a discutere il gioco. \nIl punteggio per il gioco \u00e8 90. \nValat Colore.\nDichiarante gioca da solo contro gli altri tre giocatori con l'obiettivo di vincere tutti i turni, ma i trionfi funzionano come un seme ordinario. Il dichiarante conduce al primo turno. Un giocatore non in grado di seguirne il seme \u00e8 ancora obbligato a giocare un trionfo ma i trionfi non vincono - il turno \u00e8 vinto dalla carta pi\u00f9 alta del seme iniziale. Quando il turno inizia con un trionfo, i giocatori devono seguire con trionfi, se possibile, e vince il trionfo pi\u00f9 alto. \nIl punteggio del gioco \u00e8 di 125.\nNote sul pagat ultimo e ultimo re.\nPer ultimo re \u00e8 abbastanza per uno dei due partner a vincere l'ultima presa con il re chiamato in esso. Per pagat ultimo, la pagat deve vincere il turno - in caso contrario, il bonus \u00e8 perso anche se il turno \u00e8 vinto dal compagno della persona suonare la pagat. \nSe il bonus non viene annunciato, ma si gioca il re o il pagat chiamato per l'ultima presa, si ritiene che si \u00e8 tentato di ottenere il bonus, quindi il bonus viene sottratto se il bagatto \u00e8 battuto, oppure se la squadra perde l'ultimo turno contenente il re chiamato. \nUn bonus annunciato di questo tipo pu\u00f2 essere perso in tre modi: \nsi gioca la carta per l'ultima presa, ma non riesce a vincere (o, nel caso del re, il vostro partner non riesce anche a vincere); \nla carta \u00e8 costretta a scendere prematuramente; \nla squadra lato non possiede affatto la carta (sono successe cose anche pi\u00f9 strane!). \nSe il bonus \u00e8 annunciato, chi fa l'annuncio \u00e8 obbligato a mantenere la carta fino all'ultimo turno (se possibile). \n\u00c8 consuetudine di girare la carta dichiarata o di mettere a faccia in su sul tavolo, in modo che gli altri giocatori possono vedere."}
{"id": "3831644", "revid": "486946", "url": "https://it.wikipedia.org/wiki?curid=3831644", "title": "Gro\u00dfdeutscher Rundfunk", "text": ""}
{"id": "3831646", "revid": "729019", "url": "https://it.wikipedia.org/wiki?curid=3831646", "title": "Isola \u010cistikov", "text": "L'isola \u010cistikov (in russo \u041e\u0441\u0442\u0440\u043e\u0432 \u0427\u0438\u0441\u0442\u0438\u043a\u043e\u0432, \"ostrov \u010cistikov\", in italiano \"isola delle urie\") \u00e8 un'isola russa che fa parte dell'arcipelago di Severnaja Zemlja ed \u00e8 bagnata dal mare di Laptev.\nAmministrativamente fa parte del distretto di Tajmyr del Territorio di Krasnojarsk, nel Distretto Federale Siberiano.\nGeografia.\nL'isola \u00e8 situata 2,2\u00a0km a est della costa sud-orientale dell'isola Komsomolec, a nord del capo di Buchteev (\u043c\u044b\u0441 \u0411\u0443\u0445\u0442\u0435\u0435\u0432\u0430, \"mys Buchteeva\").\nL'isola \u00e8 di forma leggermente ovale, sviluppata in direzione nord-sud; ha una lunghezza di circa 700\u00a0m e una larghezza di 600\u00a0m. L'altezza massima \u00e8 di 19\u00a0m s.l.m.; le coste sono piatte, non sono presenti n\u00e9 laghi n\u00e9 fiumi. A poca distanza dall'isola le acque raggiungono i 150\u2013189\u00a0m di profondit\u00e0."}
{"id": "3831647", "revid": "486946", "url": "https://it.wikipedia.org/wiki?curid=3831647", "title": "Radio Verkehrs AG (RAVAG)", "text": ""}
{"id": "3831650", "revid": "110157", "url": "https://it.wikipedia.org/wiki?curid=3831650", "title": "Babice (Boemia centrale)", "text": "Babice \u00e8 un comune della Repubblica Ceca facente parte del distretto di Praha-v\u00fdchod, in Boemia Centrale."}
{"id": "3831656", "revid": "46163315", "url": "https://it.wikipedia.org/wiki?curid=3831656", "title": "The Rock (wrestler)", "text": ""}
{"id": "3831657", "revid": "1305772", "url": "https://it.wikipedia.org/wiki?curid=3831657", "title": "\u00d61", "text": "\u00d61 (\"Radio \u00d6sterreich 1\") \u00e8 un canale radio austriaco, una delle quattro reti radio nazionali gestite dalla rete televisiva ORF. Si basa sulla musica classica, jazz, documentari, notizie, radiodrammi, cabaret, quiz e discussioni.\nI programmi di \u00d61 sono un mix di informazione, cultura, musica, letteratura, educazione, scienza e religione. \u00c8 trasmesso in tutto il mondo con Radio \u00d61 internazionale, per austriaci che vivono all'estero e per un pubblico globale interessato all'Austria."}
{"id": "3831658", "revid": "125425143", "url": "https://it.wikipedia.org/wiki?curid=3831658", "title": "Gaultheria mucronata", "text": "La pernettia del Cile (Gaultheria mucronata ) \u00e8 una pianta suffruticosa appartenente alla famiglia Ericaceae, originaria dell'America del Sud.\nDescrizione.\nLa pernettia del Cile \u00e8 un basso frutice di aspetto erbaceo, sempreverde e latifoglia. Produce un frutto che \u00e8 una bacca di colore bianco, rosato o rosso.\nLe sue bacche sono commestibili."}
{"id": "3831659", "revid": "339392", "url": "https://it.wikipedia.org/wiki?curid=3831659", "title": "Th\u00e9r\u00e8se Bardet", "text": ""}
{"id": "3831660", "revid": "110157", "url": "https://it.wikipedia.org/wiki?curid=3831660", "title": "FGF20", "text": "Il fattore di crescita dei fibroblasti 20 \u00e8 una proteina che nell'uomo \u00e8 codificata dal gene \"FGF20\". \nFunzione fisiologica.\nLa proteina codificata da questo gene, \u00e8 un membro della famiglia del fattore di crescita dei fibroblasti (FGF). I membri della famiglia FGF posseggono ampia attivit\u00e0 mitogena e di sopravvivenza cellulare, e sono anche coinvolti in una variet\u00e0 di processi biologici, tra cui lo sviluppo embrionale, la crescita cellulare, la morfogenesi, i meccanismi di riparazione dei tessuti, la crescita e l'invasione del tumore. \nQuesto gene ha anche dimostrato di essere espresso nel cervello normale, in particolare nel cervelletto. \nNel ratto \u00e8 preferenzialmente espresso nel cervello ed \u00e8 in grado di migliorare la sopravvivenza dei neuroni dopaminergici del mesencefalo in vitro. \nLe variazioni di espressione genica di questo gene condizionano la suscettibilit\u00e0 alla Malattia di Parkinson."}
{"id": "3831661", "revid": "640277", "url": "https://it.wikipedia.org/wiki?curid=3831661", "title": "Radio \u00d61 internazionale", "text": ""}
{"id": "3831665", "revid": "287204", "url": "https://it.wikipedia.org/wiki?curid=3831665", "title": "Jesus Hernandez", "text": ""}
{"id": "3831675", "revid": "287204", "url": "https://it.wikipedia.org/wiki?curid=3831675", "title": "Tourist Trophy 1973", "text": "Il Tourist Trophy fu il quinto appuntamento del motomondiale 1973.\nSi svolse dal 4 all'8 giugno 1973 sul circuito del Mountain, e corsero tutte le classi tranne la 50.\nPrima gara dopo la tragedia di Monza, il TT sub\u00ec il boicottaggio di quasi tutti i campioni del \"circus\" iridato, gi\u00e0 poco propensi a partecipare dopo la morte di Gilberto Parlotti avvenuta l'anno prima.\nAlle gare iridate si aggiunsero quelle della categoria \"Production\" (classe 250, classe 500 e classe 750), della Formula 750 e quella per i sidecar classe 750 (entrambe svoltesi il 5 giugno). Le gare \"Production\" furono vinte da Charlie Williams (Yamaha 250), Bill Smith (Honda 500) e Tony Jefferies (Triumph 750); quella della Formula 750 da Peter Williams (Norton-John Player 750 monoscocca); quella dei sidecar 750 dall'equipaggio Klaus Enders/Ralf Engelhardt (BMW).\nIl Senior TT vide andare inizialmente in testa Mick Grant, ritiratosi al terzo giro per un incidente; ne approfitt\u00f2 Jack Findlay, che tagli\u00f2 per primo il traguardo. L'australiano (con licenza francese) port\u00f2 alla vittoria una Suzuki bicilindrica due tempi: era dal 1913 che una moto con questo tipo di motore non vinceva il \"Senior\".\nMick Grant si era dovuto ritirare anche nello Junior TT, gara vinta da Tony Rutter.\nCharlie e John Williams si disputarono la vittoria del Lightweight TT, terminando la gara nell'ordine.\nNell'Ultra-Lightweight TT Tommy Robb, chiamato a sostituire l'infortunato Chas Mortimer, ottenne la sua prima vittoria sull'Isola di Man (dopo 15 anni di tentativi) e la sua terza vittoria iridata (undici anni dopo l'ultima).\nIl Sidecar TT fu vinto da Klaus Enders davanti a Siegfried Schauzu (come gi\u00e0 nella gara dei sidecar 750); terzo Rolf Steinhausen.\nClasse 500.\n69 piloti alla partenza, 26 al traguardo.\nClasse 350.\n70 piloti alla partenza, 44 al traguardo.\nClasse 250.\n54 piloti alla partenza, 38 al traguardo.\nClasse 125.\n41 piloti alla partenza, 25 al traguardo.\nClasse sidecar.\n68 equipaggi alla partenza, 36 al traguardo."}
{"id": "3831676", "revid": "838137", "url": "https://it.wikipedia.org/wiki?curid=3831676", "title": "Armoriale dei comuni della Marna", "text": "Questa pagina contiene le armi (stemma e blasonatura) dei comuni del dipartimento della Marna."}
{"id": "3831680", "revid": "666668", "url": "https://it.wikipedia.org/wiki?curid=3831680", "title": "Maran Terni", "text": ""}
{"id": "3831682", "revid": "287204", "url": "https://it.wikipedia.org/wiki?curid=3831682", "title": "Sonata per la Grand Viola", "text": "La Sonata per la Grand Viola (op. 35, MS 70) \u00e8 una composizione per viola e orchestra di Niccol\u00f2 Paganini, scritta ed eseguita per la prima volta a Londra nell'aprile 1834.\nQuesta sonata \u00e8 frutto del particolare interesse sviluppato da Paganini per la viola (in particolar modo, per le viole sonore e di grandi dimensioni), che lo porter\u00e0 anche a commissionare una composizione per viola e orchestra a Hector Berlioz (il quale scriver\u00e0 per lui l'Aroldo in Italia).\nSi tratta di una sonata per viola e orchestra dal carattere particolarmente virtuosistico, nel tipico stile di Paganini. La composizione \u00e8 strutturata in un unico movimento che si articola in tre sezioni:\nLa sonata inizia con un'introduzione in tonalit\u00e0 minore dal carattere drammatico, seguita da un recitativo e da un cantabile. La viola espone successivamente un tema in do maggiore, al quale seguono tre difficili variazioni virtuosistiche e una coda conclusiva.\nL'organico prevede, oltre alla viola solista, un'orchestra formata da due flauti, due oboi, due clarinetti, fagotto, due corni (in do), due trombe (in do), tre tromboni, timpani, grancassa, piatti e archi (violini I e II, viole, violoncelli e contrabbassi). Lo stesso Paganini ha realizzato una riduzione per viola e chitarra.\nLa sonata per la Grand Viola \u00e8 stata registrata da numerosi esecutori. Salvatore Accardo l'ha eseguita per la EMI suonandola su una \"controviola\" a cinque corde, costruita appositamente da Francesco Bissolotti nel 2005 (in base alla congettura che Paganini disponesse di un simile strumento, forse commissionato al liutaio forlivese Francesco Borghi)."}
{"id": "3831684", "revid": "767487", "url": "https://it.wikipedia.org/wiki?curid=3831684", "title": "Donatas Vencevi\u010dius", "text": "Carriera.\nGiocatore.\nClub.\nVencevi\u010dius cominci\u00f2 la carriera con la maglia dello \u017dalgiris Vilnius, per poi passare ai polacchi del Polonia Varsavia. Vest\u00ec poi la casacca dei danesi dello Copenaghen e in seguito quella dei norvegesi dello Start.\nEsord\u00ec nella Tippeligaen il 14 aprile 2002, quando fu titolare nel pareggio per 1-1 contro lo Stab\u00e6k. Il 29 maggio segn\u00f2 la prima rete in squadra, nel primo turno della Norgesmesterskapet, contribuendo al successo per 1-3 sullo FK Arendal.\nTorn\u00f2 poi in patria, per militare nelle file del Vilnius. Gioc\u00f2 poi per i maltesi del Marsaxlokk e ancora nel Vilnius. Si trasfer\u00ec allora agli svedesi del GIF Sundsvall. Debutt\u00f2 nella Allsvenskan l'11 aprile 2005, nel successo per 3-1 sull'Elfsborg. Nel 2006 pass\u00f2 al V\u0117tra, dove chiuse la carriera.\nNazionale.\nVencevi\u010dius conta 33 presenze e 2 reti per la .\nAllenatore.\nNel 2007 divent\u00f2 allenatore del V\u0117tra, per ricoprire poi questo incarico nello OKS 1945 Olsztyn. Fu poi tecnico del S\u016bduva e, dal 2011, \u00e8 l'allenatore del Wigry Suwa\u0142ki."}
{"id": "3831686", "revid": "283141", "url": "https://it.wikipedia.org/wiki?curid=3831686", "title": "Sonata per la gran viola", "text": ""}
{"id": "3831688", "revid": "314905", "url": "https://it.wikipedia.org/wiki?curid=3831688", "title": "Ausano (arcivescovo di Milano)", "text": ""}
{"id": "3831689", "revid": "1305772", "url": "https://it.wikipedia.org/wiki?curid=3831689", "title": "La campanella", "text": ""}
{"id": "3831692", "revid": "486946", "url": "https://it.wikipedia.org/wiki?curid=3831692", "title": "Austremonio", "text": ""}
{"id": "3831693", "revid": "1543377", "url": "https://it.wikipedia.org/wiki?curid=3831693", "title": "Corbones", "text": "Il Corbones \u00e8 un fiume della Spagna meridionale, uno degli ultimi affluenti importanti, insieme al Guada\u00edra, del Guadalquivir, dalla sinistra idrografica. Con un'orientazione nordovest, drena un ampio e variegato bacino in cui si trovano abitati importanti come La Puebla de Cazalla, Marchena e Carmona. \u00c8 lungo 177\u00a0km.\nGeografia.\nIl Corbones nasce in provincia di M\u00e1laga, nelle vicinanze della localit\u00e0 La Atalaya, appartenente al comune di Ca\u00f1ete la Real, ai piedi delle Sierras de Blanquilla, Mollina y de los Borbollones, vicino alla Sierra del Tabl\u00f3n dove nasce il Guadamanil da cui lo separa uno spartiacque che, in questo punto, raggiunge i 1.100 metri sul livello del mare. La lunghezza totale \u00e8 di 177\u00a0km, con un dislivello di 780\u00a0m ed il bacino occupa una superficie di 1.826\u00a0km\u00b2, quasi completamente nella provincia di Siviglia, con la sola eccezione della zona della sorgente, dove interessa anche per un breve tratto la provincia di Cadice. La confluenza con il Guadalquivir si situa di fronte alla localit\u00e0 di Alcolea del R\u00edo.\nI suoi affluenti, nessuno dei quali di eccessiva importanza, sono, da destra l'Arroyo del Salado del T\u00e9rmino, a cui si unisce l'Arroyo Salado de la Jarda, che, a sua volta, riceve l'Arroyo del Peinado. Da sinistra riceve, per prima cosa le acque del R\u00edo de la Pe\u00f1a e, gi\u00e0 in piena Campi\u00f1a, l'Arroyo del Galapagar.\nOltre ai menzionati affluenti vi sono anche, lungo tutto il corso del fiume, altri torrenti e ruscelli che contribuiscono alla portata del fiume.\nIl Corbones attraversa, lungo il suo corso, il territorio dei comuni di Ronda, Ca\u00f1ete la Real, Olvera, El Saucejo, Alg\u00e1mitas, Villanueva de San Juan, Osuna, La Puebla de Cazalla, Marchena, Carmona, Alcolea del R\u00edo e Villanueva del R\u00edo y Minas.\nLa maggiore resistenza all'erosione fa s\u00ec che, mentre la sponda sinistra mantiene una scarpata notevole, che arriva ll'altezza di Marchena, la sponda destra si apre in una valle alluvionale sempre pi\u00f9 ampia, mentre il letto del fiume forma numerosi meandri che rallentano il flusso.\nNel suo corso dalla comarca del Guadalteba, dove nasce, il Corbones attraversa la comarca della Sierra Sur per concludere il proprio corso nella comarca della Campi\u00f1a de Carmona.\nQuesta differenziazione influisce sui processi erosivi. Cos\u00ec, le scarse pendenze ed i rilievi poco accidentati del basso corso nella Comarca della Campi\u00f1a, non presentano grande importanza, mentre quando attraversa la Comarca della Sierra Sur Alta, presenta uno dei maggiori livelli di suscettibilit\u00e0 all'erosione di tutta la provincia di Siviglia, sia per intensit\u00e0 che per estensione."}
{"id": "3831707", "revid": "205250", "url": "https://it.wikipedia.org/wiki?curid=3831707", "title": "Valter Scavolini", "text": "Biografia.\nNel 1962, a 20 anni, d\u00e0 vita, insieme con il fratello Elvino, ad un laboratorio artigianale che realizza mobili da cucina. Nel 1967 assumer\u00e0 la denominazione di \"Mobilificio F.lli Scavolini\" per poi diventare una societ\u00e0 per azioni nel 1979, cambiando nome in \"Scavolini S.p.A.\".\nNel 1976, per farsi conoscere di fronte alla proliferazione di aziende di cucina di quegli anni, Valter decide di rivolgersi per la pubblicit\u00e0 alla stampa e alla televisione. Otto anni pi\u00f9 tardi, nel 1984, testimonial dell'azienda \u00e8 Raffaella Carr\u00e0, all'apice della carriera. Un giorno vede su un settimanale una foto della Carr\u00e0 insieme a Sandro Pertini e al Papa con il titolo: \"I pi\u00f9 amati degli italiani\". Da quel titolo nasce lo slogan per l'azienda: \"Scavolini, la cucina pi\u00f9 amata dagli italiani\". Nel 1987 il testimonial passa a Lorella Cuccarini e lo rester\u00e0 per 18 anni. Dal 2016 sar\u00e0 Carlo Cracco.\nValter Scavolini lega il suo nome anche al mondo della pallacanestro italiana. Nel 1975 sponsorizza la Victoria Libertas Pesaro, diviene poi co-proprietario della societ\u00e0 ed infine, nel 1982, proprietario unico e per qualche tempo, presidente. Cede la propriet\u00e0 nel 2003 all'abruzzese Enzo Amadio dopo aver conquistato due scudetti (1987/1988 e 1989/1990), due edizioni della Coppa Italia (1985 e 1992), una Coppa delle Coppe (1982/1983) e numerosi Campionati Italiani a livello giovanile.\nDalla stagione 2003-2004 ha legato il nome della propria azienda anche alla Robursport Volley Pesaro, societ\u00e0 di pallavolo femminile che, sponsorizzata Scavolini, ha conquistato 3 scudetti, una Coppa Italia, quattro Supercoppe, una Coppa CEV ed una Challenge Cup.\nPresidente onorario della Victoria Libertas Pesaro, nel 2011 \u00e8 stato inserito nell'Italia Basket Hall of Fame in qualit\u00e0 di benemerito.\nDal 1982 al 2012 ha sponsorizzato con la sua societ\u00e0 il Rossini Opera Festival.\nVita privata.\nSposato con Marisa Bassi, \u00e8 padre di quattro figli (una di essi, Fabiana, \u00e8 dal 2017 amministratore delegato dell'azienda) ."}
{"id": "3831710", "revid": "767487", "url": "https://it.wikipedia.org/wiki?curid=3831710", "title": "Happy Hour (film 2004)", "text": "Happy Hour \u00e8 un film del 2004 diretto da Kyara van Ellinkhuizen. Conosciuto anche col titolo \"Happy Hour (&amp; 1/2)\", trae spunto dalla vicenda giudiziaria di Adriano Sofri, rivisitata per\u00f2 in forma fantastica e surreale.\nTrama.\nMilano. Un detenuto del carcere di San Vittore trasforma la sua ora d'aria in un'ora felice, il suo Happy Hour. Sognando una vita diversa, immagina di essere un detective. In un continuo rimando di specchi dell'anima, il carcerato interroga i personaggi della Milano degli aperitivi (gli Happy Hour), che vivono fuori dalle mura del carcere.\nDistribuzione.\n\"Happy Hour\" \u00e8 stato presentato in Italia il 2 settembre ai Venice Screenings durante la 61\u00aa Mostra internazionale d'arte cinematografica di Venezia."}
{"id": "3831711", "revid": "69794", "url": "https://it.wikipedia.org/wiki?curid=3831711", "title": "Walter Scavolini", "text": ""}
{"id": "3831719", "revid": "1632387", "url": "https://it.wikipedia.org/wiki?curid=3831719", "title": "The Brethren of the Long House", "text": "The Brethren of the Long House \u00e8 il nono album in studio del gruppo heavy metal statunitense Riot, pubblicato nel 1995 in Giappone e poi nel 1996 nel resto del mondo."}
{"id": "3831720", "revid": "1543377", "url": "https://it.wikipedia.org/wiki?curid=3831720", "title": "Gran Premio Industria e Artigianato 2010", "text": "Il Gran Premio Industria e Artigianato 2010, trentaquattresima edizione della corsa e valida come evento dell'UCI Europe Tour 2010 categoria 1.1, si svolse il 1\u00ba maggio 2010 su un percorso totale di 200\u00a0km. Fu vinto dall'italiano Daniele Ratto che termin\u00f2 la gara in 4h48'20\", alla media di 41,618 \u00a0km/h.\nPartenza con 132 ciclisti, dei quali 68 portarono a termine il percorso."}
{"id": "3831721", "revid": "314905", "url": "https://it.wikipedia.org/wiki?curid=3831721", "title": "Benedetto I (arcivescovo di Milano)", "text": ""}
{"id": "3831723", "revid": "1305772", "url": "https://it.wikipedia.org/wiki?curid=3831723", "title": "Henry Graniero Rodriguez", "text": " \nDa giocatore ha ottenuto successi come schiacciatore nella ASPC Gioia del Colle, di cui ha indossato la maglia n. 10 per 7 stagioni tra serie A1 e A2.\nCarriera.\nGiocatore.\n\u00c8 approdato in Italia nel 1992 come schiacciatore nella ASPC Gioia del Colle, all'epoca militante in serie A2.\nHa conquistato l'accesso alla serie A1 nella stagione 1993-1994, sempre con la maglia della ASPC Gioia del Colle.\nDopo due stagioni in serie A1 (1994-1995 e 1995-1996) con la squadra di Gioia del Colle (che retrocede in serie A2 proprio nel 1996), viene acquistato dalla Playa Catania, che aveva appena conquistato la qualificazione alla massima serie.\nCon la Playa Catania gioca una sola stagione in serie A1 (1996-1997), nel corso della quale la squadra siciliana retrocede in serie A2, classificandosi penultima.\nTornato alla ASPC Gioia del Colle, disputa due stagioni in serie A2 (1997-1998 e 1998-1999).\nAllenatore.\nRitiratosi come pallavolista, ha iniziato la carriera da allenatore proprio per la squadra di Gioia del Colle.\nRimasto legato alla citt\u00e0 di Gioia del Colle, si \u00e8 dedicato all'allenamento della squadra giovanile della cittadina pugliese, A.S.D. Pallavolo Gioia del Colle, che funge da vivaio per la squadra principale."}
{"id": "3831726", "revid": "767487", "url": "https://it.wikipedia.org/wiki?curid=3831726", "title": "Shin'ya Aoki", "text": "Combatte nelle divisioni dei pesi leggeri e dei pesi piuma per la promozione singaporiana ONE FC, nella quale \u00e8 l'attuale campione dei leggeri, e per la Dream, nella quale \u00e8 stato l'ultimo campione di categoria dal 2009 e finalista del torneo \"Dream 2008 Lightweight Grand Prix\".\n\u00c8 stato anche campione dei pesi welter Shooto dal 2006 al 2010 difendendo il titolo una sola volta, e nel 2010 \u00e8 stato un contendente al titolo dei pesi leggeri Strikeforce, venendo sconfitto dal campione in carica Gilbert Melendez.\nHa combattuto anche nella prestigiosa organizzazione Pride.\nDal 2013 compete anche nell'organizzazione statunitense di grappling Metamoris.\nCarriera nelle arti marziali miste.\nGli inizi: Deep e Shooto.\nAoki inizia come professionista nel 2003 con l'organizzazione nipponica Deep, dove vince il torneo West Chofu.\nCon un record di 3-1 passa alla Shooto, nella quale vince il titolo dei pesi welter battendo Akira Kikuchi ai punti.\nPride Fighting Championships.\nNel 2006, con alle spalle un record di 7-2, approda alla prestigiosa Pride: qui si mette subito in mostra alla grande infilando ben sei vittorie consecutive contro avversari di buon valore come Joachim Hansen e George Sotiropoulos, e allo stesso tempo difendendo il titolo Shooto con la seconda vittoria su Akira Kikuchi.\nDREAM e Strikeforce.\nNel 2008 l'organizzazione Pride viene acquisita dalla Zuffa LLC e Aoki, come molti altri lottatori professionisti suoi connazionali, cerca un contratto con le nuove federazioni nate: passa quindi alla connazionale DREAM.\nAl DREAM Lightweight Grand Prix riesce ad arrivare fino in finale, dove perde per KO tecnico contro Joachim Hansen.\nCon la stessa promozione vince il titolo dei pesi leggeri WAMMA sconfiggendo Eddie Alvarez con la sua specialit\u00e0, la sottomissione.\nPartecipa al Eddie DREAM Welterweight Grand Prix del 2009 ma viene sconfitto al primo turno da Hayato Sakurai.\nDecide di tornare nei pesi leggeri per sfidare di nuovo il campione Joachim Hansen: questa volta Aoki s'impone con un armbar e diviene il campione di categoria DREAM.\nAoki contemporaneamente ha delle parentesi con l'organizzazione Strikeforce, dove combatte il primo incontro direttamente per il titolo dei pesi leggeri contro Gilbert Melendez, perdendo ai punti; successivamente sconfigge Lyle Beerbohm sempre per la medesima organizzazione.\nNel frattempo con la Dream riesce a difendere il suo titolo da Tatsuya Kawajiri e da Satoru Kitaoka.\nBellator Fighting Championships.\nNel 2012 Aoki decidere di scendere in campo anche per la statunitense Bellator, organizzazione che al tempo inizi\u00f2 sempre pi\u00f9 ad interagire con le promozioni giapponesi.\nPerde il rematch contro Eddie Alvarez per KO nel primo round: con una tecnica di lotta in pedi ancora tutta da rivedere, a causa di tale sconfitta Aoki viene escluso quasi unanimemente dal top 10 di categoria, quando prima di quell'incontro per molti era addirittura uno dei primi cinque pesi leggeri al mondo.\nNel giugno di quell'anno la promozione Dream, della quale Aoki era ancora il campione in carica dei pesi leggeri, fallisce per mancanza di finanziamenti e lascia il lottatore nipponico privo di cinture.\nONE Fighting Championship.\nDopo il temporaneo fallimento della Dream Aoki ha la possibilit\u00e0 di restare in Asia firmando con la ONE FC, ambiziosa promozione singaporiana che stava mettendo sotto contratto parecchi lottatori di alto livello internazionale.\nEsord\u00ec con una vittoria per sottomissione al primo round contro il francese Arnaud Lepont.\nLo stesso anno la Dream viene rifinanziata e organizza un evento per il 31 dicembre al quale Aoki prende parte: qui sconfigge per sottomissione l'ex lottatore UFC Antonio McKee, ma curiosamente il colpo finale non \u00e8 una presa bens\u00ec un pugno.\nTorna in ONE FC nel 2013 per sfidare il campione in carica dei pesi leggeri Kotetsu Boku: Aoki si sbarazz\u00f2 dell'avversario nel secondo round tramite una sottomissione, divenendo il nuovo campione.\nNel giugno 2013 partecipa all'evento \"Metamoris II\" dell'organizzazione di jiu jitsu brasiliano e grappling Metamoris, la quale ha sede a Los Angeles: Aoki venne sconfitto dal campione ADCC Kron Gracie per mezzo di una ghigliottina.\nIn ottobre fa il suo esordio nei pesi piuma contro lo statunitense Cody Stevens (record: 11-5-1), vincendo ai punti dopo aver subito diverse scorrettezze da parte dell'avversario.\nIn novembre l'UFC, impegnata nell'organizzare un evento a Singapore per gennaio 2014, fece una proposta di contratto ad Aoki e al compagno di squadra Eddie Ng, entrambi impegnati con la ONE FC, e tutti e due gli atleti rifiutarono in quanto non ritennero tale proposta vantaggiosa a livello economico.\nNell'evento di capodanno organizzato dalla Inoki Genome Federation Aoki si sbarazza velocemente di un Toshikatsu Harada assolutamente non all'altezza del nativo di Shizuoka.\nNell'aprile del 2014 combatte un match di esibizione in un evento organizzato dall'Inoki Genome Federation, pareggiando contro Atsushi Sawada.\nIn agosto difende per la prima volta il titolo dei pesi leggeri ONE FC sottomettendo Kamal Shalorus durante la prima ripresa.\nPrende parte ancora una volta all'evento della notte di San Silvestro targato Inoki Genome Federation dove senza troppi patemi sottomette il modesto Yuki Yamamoto con uno spettacolare Twister.\nRisultati nelle arti marziali miste.\nGli incontri segnati su sfondo grigio si riferiscono ad incontri di esibizione non ufficiali o comunque non validi per essere integrati nel record da professionista."}
{"id": "3831727", "revid": "164044", "url": "https://it.wikipedia.org/wiki?curid=3831727", "title": "Mikko Vilmunen", "text": "Carriera.\nCominci\u00f2 la carriera con la maglia dello Haka, per poi passare agli irlandesi del Drogheda United. Nel 2008 firm\u00f2 per i norvegesi dell'Alta, club militante in Adeccoligaen. Esord\u00ec in squadra il 31 agosto, nel pareggio per 2-2 sul campo del Sandnes Ulf.\nSuccessivamente ha giocato per il KuPS e, nel 2012, per il RoPS."}
{"id": "3831730", "revid": "21583", "url": "https://it.wikipedia.org/wiki?curid=3831730", "title": "Rosso di sera/Guarir\u00f2 guarir\u00f2", "text": "Rosso di sera/Guarir\u00f2 guarir\u00f2 \u00e8 un singolo split delle Orme e di Mia Martini, pubblicato dalla DDD nel 1982.\nIl lato A, \"Rosso di sera\", \u00e8 interpretato dalle Orme, mentre \"Guarir\u00f2 guarir\u00f2\" viene cantato da Mia Martini. Il brano \"Guarir\u00f2 guarir\u00f2\" proviene dall'album \"Quante volte... ho contato le stelle\", dello stesso anno."}
{"id": "3831732", "revid": "599013", "url": "https://it.wikipedia.org/wiki?curid=3831732", "title": "All Nippon Airways Football Club 1989-1990", "text": "Questa voce raccoglie le informazioni riguardanti l'All Nippon Airways Football Club nelle competizioni ufficiali della stagione 1989-1990.\nStagione.\nAssunto come direttore sportivo l'ex allenatore del Nissan Motors Sh\u016b Kamo, il club della All Nippon Airways conferm\u00f2 le prestazioni della stagione precedente giungendo fino alle fasi avanzate delle coppe e concludendo il campionato al terzo posto, con un distacco dalla vetta simile a quello dell'anno precedente."}
{"id": "3831733", "revid": "314905", "url": "https://it.wikipedia.org/wiki?curid=3831733", "title": "Benigno (arcivescovo di Milano)", "text": ""}
{"id": "3831735", "revid": "1632387", "url": "https://it.wikipedia.org/wiki?curid=3831735", "title": "Inishmore (album)", "text": "Inishmore \u00e8 il decimo album in studio del gruppo heavy metal statunitense Riot, pubblicato nel 1998.\nTracce.\nL'edizione giapponese non contiene la traccia 9, ma al suo posto la seguente bonus track:"}
{"id": "3831743", "revid": "287204", "url": "https://it.wikipedia.org/wiki?curid=3831743", "title": "Director supremo delle Province Unite del R\u00edo de la Plata", "text": "Il Director supremo delle Province Unite del R\u00edo de la Plata fu la carica assegnata al capo di Stato e di governo del Paese dal 1814 al 1820. Stabilita dall'Assemblea dell'anno XIII, concentr\u00f2 su di s\u00e9 il potere esecutivo e, a causa del suo carattere centralistico, cre\u00f2 fortissime resistenze autonomistiche nel territorio delle Province Unite.\nLa carica fu istituita per contrastare la temuta offensiva realista, dopo che Ferdinando VII era tornato sul trono a seguito della sconfitta di Napoleone a Lipsia; il Direttore era affiancato da un Consiglio di Stato composto da nove membri e rispondeva ad un Congresso che esercitava le funzioni legislative.\nDopo la battaglia di Cepeda e le successive dimissioni di Jos\u00e9 Rondeau il cabildo di Buenos Aires nomin\u00f2 quindi un governatore per la propria provincia; con il trattato del Pilar ogni provincia assunse la sua sovranit\u00e0 in forma assoluta e cess\u00f2 di esistere un governo nazionale; si stabil\u00ec la formazione di un nuovo Congresso a cui fu dato il compito di elaborare una Costituzione di carattere federale."}
{"id": "3831744", "revid": "119905666", "url": "https://it.wikipedia.org/wiki?curid=3831744", "title": "L'addio della Slava", "text": "L'addio della Slava () \u00e8 una marcia patriottica russa scritta dal compositore Vasilij Ivanovi\u010d Agapkin in onore della moglie bulgara il cui marito parte per il fronte per la prima guerra balcanica.\nNel corso degli anni diventa simbolo della partenza della guerra, del servizio militare o di un lungo viaggio.\nAll'estero \u00e8 una delle canzoni che pi\u00f9 facilmente riconducono all'Impero Russo, all'Unione Sovietica e alla Federazione Russa.\nLa canzone ha accresciuto la sua popolarit\u00e0 in Russia e nei Paesi vicini durante la prima guerra mondiale quando i soldati russi lasciavano le loro abitazioni per recarsi al fronte.\nNel corso degli anni diversi compositori russi e polacchi hanno tentato di scrivere testi per questa musica. \nNegli anni 90 il Partito Democratico Unificato Russo Jabloko ha tentato senza successo di utilizzare questa canzone come Inno della Federazione Russa.\nTesto.\nL'addio della Slava 1997 (coro)"}
{"id": "3831745", "revid": "314905", "url": "https://it.wikipedia.org/wiki?curid=3831745", "title": "Berillo (vescovo)", "text": ""}
{"id": "3831747", "revid": "73997", "url": "https://it.wikipedia.org/wiki?curid=3831747", "title": "Brethren of the Long House", "text": ""}
{"id": "3831751", "revid": "1632387", "url": "https://it.wikipedia.org/wiki?curid=3831751", "title": "Sons of Society", "text": "Sons of Society \u00e8 l'undicesimo album in studio del gruppo heavy metal statunitense Riot.\nIl disco \u00e8 stato pubblicato il 7 settembre 1999."}
{"id": "3831752", "revid": "585241", "url": "https://it.wikipedia.org/wiki?curid=3831752", "title": "Guarir\u00f2 guarir\u00f2", "text": ""}
{"id": "3831753", "revid": "767487", "url": "https://it.wikipedia.org/wiki?curid=3831753", "title": "Through the Storm (Riot)", "text": "Through the Storm \u00e8 il dodicesimo album in studio del gruppo heavy metal statunitense Riot."}
{"id": "3831754", "revid": "1005847", "url": "https://it.wikipedia.org/wiki?curid=3831754", "title": "Direttorio (Argentina)", "text": ""}
{"id": "3831756", "revid": "599013", "url": "https://it.wikipedia.org/wiki?curid=3831756", "title": "Wesley Lopes da Silva", "text": "Carriera.\nAvendo segnato 61 reti con la maglia del Vaslui, Wesley \u00e8 il miglior marcatore straniero nella storia del campionato rumeno."}
{"id": "3831757", "revid": "1632387", "url": "https://it.wikipedia.org/wiki?curid=3831757", "title": "Army of One", "text": "Army of One \u00e8 il tredicesimo album in studio del gruppo heavy metal statunitense Riot.\nIl disco \u00e8 stato pubblicato il 12 luglio 2006, ma \u00e8 stato registrato nel 2003. Si tratta dell'ultimo lavoro con il cantante Mike DiMeo."}
{"id": "3831763", "revid": "767487", "url": "https://it.wikipedia.org/wiki?curid=3831763", "title": "R\u00f3bert Veselovsk\u00fd", "text": "Carriera.\nClub.\nVeselovsk\u00fd cominci\u00f2 la carriera con la maglia dello Slovan Bratislava. Pass\u00f2 poi allo Slov\u00e1cko e agli svedesi dello \u00d6ster. Esord\u00ec nella Allsvenskan il 10 aprile 2006, sostituendo Bj\u00f6rn Stringheim nella sconfitta per 0-4 contro l'AIK. Fu poi ceduto in prestito ai danesi del Viborg e ai norvegesi dello Haugesund, quest'ultimo club militante in Adeccoligaen.\nDebutt\u00f2 in squadra il 31 agosto 2008, nella sconfitta casalinga per 1-2 contro il Sarpsborg 08. Torn\u00f2 poi al Viborg, stavolta a titolo definitivo. Nel 2012 pass\u00f2 allo Horsens.\nNel 2016 passa al Nea Salamis."}
{"id": "3831767", "revid": "173469", "url": "https://it.wikipedia.org/wiki?curid=3831767", "title": "Rombaldo di Malines", "text": "Biografia.\nDiscepolo di san Colombano venne in seguito consacrato vescovo a Roma e inviato come missionario nelle regioni del Nord. Insieme a san Villibrordo evangelizz\u00f2 le regioni dei Paesi Bassi e in particolare il Brabante.\nMor\u00ec a Malines nel 775, assassinato da due uomini ai quali rimproverava il loro deplorevole stile di vita.\nCulto.\n\u00c8 venerato come martire il 24 giugno.\nPatrono dell'Arcidiocesi di Malines-Bruxelles, a lui \u00e8 consacrata la cattedrale di Malines, ove sono conservate le sue spoglie."}
{"id": "3831768", "revid": "1226", "url": "https://it.wikipedia.org/wiki?curid=3831768", "title": "D-Day - noi italiani c'eravamo", "text": ""}
{"id": "3831771", "revid": "640277", "url": "https://it.wikipedia.org/wiki?curid=3831771", "title": "Immortal Soul", "text": "Immortal Soul \u00e8 il quindicesimo album della band heavy metal statunitense Riot V, l'ultimo come \"Riot\".\nIl disco, pubblicato il 31 ottobre 2011 dalla SPV GmbH, segna il ritorno della formazione di \"Thundersteel\", ovvero del cantante Tony Moore, del batterista Bobby Jarzombek e del bassista Don Van Stavern."}
{"id": "3831777", "revid": "1185701", "url": "https://it.wikipedia.org/wiki?curid=3831777", "title": "Gran Premio Industria e Artigianato 2011", "text": "Il Gran Premio Industria e Artigianato 2011, trentacinquesima edizione della corsa e valida come evento dell'UCI Europe Tour 2011 categoria 1.1, si svolse il 30 aprile 2011 su un percorso totale di 200\u00a0km. Fu vinto dallo spagnolo \u00c1ngel Vicioso che termin\u00f2 la gara in 5h02'19\", alla media di 39,693 \u00a0km/h.\nAl traguardo 38 ciclisti portarono a termine il percorso."}
{"id": "3831778", "revid": "767487", "url": "https://it.wikipedia.org/wiki?curid=3831778", "title": "Io sono - Storie di schiavit\u00f9", "text": "Io sono - Storie di schiavit\u00f9 \u00e8 un documentario del 2011 diretto da Barbara Cupisti. Prodotto da Faro Film in collaborazione con Rai Cinema, con il patrocinio di Amnesty International, \u00e8 stato presentato alla 68\u00aa Mostra internazionale d'arte cinematografica di Venezia."}
{"id": "3831783", "revid": "1509414", "url": "https://it.wikipedia.org/wiki?curid=3831783", "title": "Black Rain (Soundgarden)", "text": "Black Rain \u00e8 un singolo del gruppo rock statunitense Soundgarden. Il testo \u00e8 stato scritto dal cantante della band Chris Cornell mentre le musiche sono opera del bassista Ben Shepherd e del chitarrista Kim Thayil. Il singolo debutt\u00f2 alla posizione numero 24 nella US Billboard Alternative Songs chart e alla posizione numero 14 nella US Billboard Rock Songs chart nell'agosto 2010. Compare nell'album di raccolte \"Telephantasm\" ed \u00e8 presente nel gioco \"\". \u00c8 inoltre il primo singolo dei Soundgarden dalla loro riunione nel gennaio 2010.\nOrigini e registrazione.\nLa canzone \u00e8 nata nel 1991 durante le registrazioni dell'album \"Badmotorfinger\". Nel 2010 il gruppo lavor\u00f2 nuovamente alla canzone con il co-produttore di \"Down on the Upside\" Adam Kasper, il quale stava lavorando con la band su alcuni materiali d'archivio. Cornell riascoltando la canzone dopo quasi due decenni ricord\u00f2 tutti i problemi che aveva avuto: era infatti troppo lunga e l'arrangiamento e il testo non lo soddisfacevano, ma dopo molti anni quei problemi gli sembravano molto semplici da risolvere. La canzone venne cos\u00ec riarrangiata e la parte vocale venne riscritta e registrata nuovamente. Kim Thayil disse a \"Rolling Stone\": \"sotto molti aspetti, questa \u00e8 una canzone nuova\".\nComposizione.\nLa canzone inizia con un tempo in 9/8. In un'intervista a \"US Today\", Cornell ha affermato che a proposito di \"Black Rain\" \"questa \u00e8 una super versione (della band) finalizzata ad ottenere il massimo potenziale del 1991\".\nPremi e candidature.\n\"Black Rain\" \u00e8 stata candidata al Grammy Award nella categoria Best Hard Rock Performance.\nVideo.\nIl video musicale \u00e8 stato diretto da Brandon Small di \"Metalocalypse\" ed \u00e8 il primo video di un artista esterno nello show. La fiction band Dethklok fa un cameo nel video."}
{"id": "3831785", "revid": "1543377", "url": "https://it.wikipedia.org/wiki?curid=3831785", "title": "Tour de Corse 1982", "text": "Il Tour de Corse 1982 valevole come Rally di Francia 1982, \u00e8 stata la 5\u00aa tappa del mondiale rally 1982. Il rally \u00e8 stato disputato dal 6 all'8 maggio in Corsica.\nIl francese Jean Ragnotti si aggiudica il rally distaccando sul podio Jean-Claude Andruet e Bernard B\u00e9guin."}
{"id": "3831790", "revid": "591142", "url": "https://it.wikipedia.org/wiki?curid=3831790", "title": "Rally di Francia 1982", "text": ""}
{"id": "3831791", "revid": "712828", "url": "https://it.wikipedia.org/wiki?curid=3831791", "title": "Episodi di Rex (quarta stagione)", "text": "La quarta stagione della serie televisiva Rex, composta da 12 episodi, \u00e8 stata trasmessa per la prima volta in Russia dal 3 novembre 2011 sulla rete Semyorka, con audio in italiano.\nIn Italia la stagione \u00e8 stata trasmessa su Rai 2 dall'8 marzo 2013 al 5 aprile 2013, a partire dal terzo episodio; tuttavia, i due episodi saltati sono stati recuperati il 7 giugno seguente.\nIl nuovo attore protagonista della stagione \u00e8 Ettore Bassi, nel ruolo di Davide Rivera, che prende il posto di Kaspar Capparoni; insieme a lui c'\u00e8 Domenico Fortunato nel ruolo di Alberto Monterosso, che prende il posto di Fabio Ferri.\n\"Ombre\".\nTrama.\nUn uomo, mentre gioca con il suo cane, scopre accidentalmente dei resti umani. La vittima era il figlio del capo di una societ\u00e0 farmaceutica, scomparso diversi anni prima. Nel frattempo Morini parte per Milano a causa della malattia di sua madre, al suo posto nel commissariato subentrer\u00e0 l'ispettore Alberto Monterosso.\n\"In mezzo ai lupi\".\nTrama.\nIn un negozio di pesce, viene assassinato un giovane. Lorenzo comincia a studiare il caso per venirne a capo. Quando la vicenda sembrer\u00e0 essere giunta al termine, Lorenzo perder\u00e0 tragicamente la vita a causa di un'autobomba.\n\"Gioco sottobanco\".\nTrama.\nIl nuovo commissario, che prende il posto di Lorenzo, si chiama Davide Rivera (Ettore Bassi). Davide si mostrer\u00e0 subito all'altezza del suo predecessore nel risolvere il caso dell'omicidio di una donna, ma anche come padrone di Rex.\n\"Una promessa dal passato\".\nTrama.\nUn giovane turista viene assassinato, Rex ed il suo nuovo padrone incominciano ad indagare per far luce sulla vicenda.\n\"Vendetta\".\nTrama.\nDue membri di un gruppo neo-nazista, \"Fratellanza Bianca\", appena usciti dal carcere commettono il brutale omicidio di un egiziano. Ma in seguito uno dei due, Salvatore Nicastro, viene trovato morto vicino a casa sua.\nProfondo blu.\nTrama.\nUn nuotatore di nome Mark muore durante una competizione. Nel suo corpo viene trovata della droga. Davide e il suo fido Rex indagano per scoprire se la droga \u00e8 stata ingerita volontariamente o se si tratta di un caso di omicidio.\n\"La casa degli spiriti\".\nTrama.\nSara, l'ex fidanzata di Davide, chiama quest'ultimo dicendogli, in lacrime, di aver trovato il corpo di un amico davanti a casa sua. Ma quando la polizia arriva sul posto non trova nessuna traccia del cadavere.\n\"Tutto in una notte\".\nTrama.\nDavide decide di prendersi una vacanza, ma deve tornare al lavoro per un'altra indagine. Un ragazzo, figlio di genitori benestanti, trova suo padre morto nel bagagliaio della propria auto. I sospetti ricadono sulla famiglia, con la quale la vittima non aveva buoni rapporti.\n\"Una vita per una vita\".\nTrama.\nNell'appartamento di un testimone avviene un'esplosione. Davide, con l'aiuto del suo Rex, indaga su chi possa aver voluto la morte dell'uomo.\n\"Il terzo uomo\".\nTrama.\nIn tre luoghi diversi di Roma, un cecchino professionista uccide tre persone. Davide e i suoi colleghi giungono alla conclusione che uno dei proiettili ha ucciso la persona sbagliata.\n\"Bandiera a mezz'asta\".\nTrama.\nDavide e Rex stanno lavorando ad un caso di omicidio apparentemente semplice, ma scoprono che quest'omicidio \u00e8 in qualche modo legato ad una precedente indagine.\n\"Sinfonia imperfetta\".\nTrama.\nIn un terribile incidente perde la vita Clara Giusti. Davide e Rex scoprono che si tratta di un omicidio abilmente truccato."}
{"id": "3831795", "revid": "158234", "url": "https://it.wikipedia.org/wiki?curid=3831795", "title": "Effetto post antibiotico", "text": "L'effetto post-antibiotico (EPA o, in inglese, PAE, cio\u00e8 post antibiotic effect) rappresenta, in farmacologia, il tempo in cui nonostante sia finita la cura antibiotica (e l'antibiotico ha quindi raggiunto una dose inferiore alla concentrazione minima inibitoria) viene ancora esercitato un effetto inibitorio sulla crescita dei batteri\n. Questo effetto \u00e8 dovuto, \"in vitro\", al recupero delle strutture cellulari danneggiate dall'antibiotico, alla sintesi di nuovi enzimi e alla presenza residua di un po' di antibiotico nell'ambiente attorno al batterio; \"in vivo\", a questi tre fattori se ne aggiunge un quarto, che consiste nella crescita del numero di leucociti durante il periodo di azione dell'antibiotico (o PALE: post antibiotic leukocyte enhancement). Per questo, \"in vitro\" il PAE \u00e8 minore che \"in vivo\". Per misurare il PAE si applica la formula T-C, dove T rappresenta il tempo necessario perch\u00e9 una popolazione batterica dopo una terapia antibiotica aumenti di un decimo e C rappresenta lo stesso tempo in una popolazione batterica non sottoposta preventivamente ad una terapia antibiotica. Il PAE \u00e8 considerato efficace se \"in vitro\" \u00e8 maggiore a un'ora e mezza come quello dei fluorochinoloni o degli aminoglicosidi. La penicillina invece ha un PAE praticamente inesistente."}
{"id": "3831801", "revid": "474175", "url": "https://it.wikipedia.org/wiki?curid=3831801", "title": "Jos\u00e9 Luis Murature", "text": "Biografia.\n\u00c8 nato da Jos\u00e9 P. Murature e Dolores Legarrete. Formatosi al Collegio Nazionale prima e all'Universit\u00e0 di Buenos Aires poi, si \u00e8 laureato in legge nel 1898. Ha lavorato nella redazione de \"La Naci\u00f3n\", diventandone in seguito caporedattore.\nMurature ha insegnato alla Scuola Militare, dove, ha tenuto la cattedra dal 1905 al 1914, e dal 1914 al 1916."}
{"id": "3831802", "revid": "767487", "url": "https://it.wikipedia.org/wiki?curid=3831802", "title": "Rosetta Bozzolo", "text": "Carriera.\nTra le pi\u00f9 forti playmaker italiane di tutti i tempi, ha disputato 160 partite con la maglia della Nazionale, di cui \u00e8 stata capitana, realizzando 872 punti (tutti senza il tiro da tre, all'epoca non ancora adottato).\nHa vinto uno scudetto con l'Associazione Sportiva Vicenza e cinque con la Geas Basket, nel corso degli anni sessanta e gli anni settanta."}
{"id": "3831807", "revid": "599013", "url": "https://it.wikipedia.org/wiki?curid=3831807", "title": "Danny Wells", "text": "Biografia.\n\u00c8 ricordato per il ruolo di Charlie, il barista nella sit-com \"I Jefferson\", e anche per quello di Luigi nella serie televisiva \"Super Mario\", tratta dal famoso videogioco. Ha fatto anche molte apparizioni in altre serie televisive.\nCuriosamente, l'anno in cui \u00e8 deceduto era lo stesso anno dedicato al personaggio di Luigi.\nDoppiatori italiani.\nNelle versioni in italiano dei suoi lavori, Danny Wells \u00e8 stato doppiato da:\nDa doppiatore \u00e8 sostituito da:"}
{"id": "3831808", "revid": "247222", "url": "https://it.wikipedia.org/wiki?curid=3831808", "title": "Una storia importante", "text": ""}
{"id": "3831814", "revid": "682087", "url": "https://it.wikipedia.org/wiki?curid=3831814", "title": "Terra promessa/Bella storia", "text": ""}
{"id": "3831820", "revid": "1305772", "url": "https://it.wikipedia.org/wiki?curid=3831820", "title": "Daniel M\u00fcller", "text": ""}
{"id": "3831823", "revid": "729019", "url": "https://it.wikipedia.org/wiki?curid=3831823", "title": "Inazuma Eleven 2", "text": "Inazuma Eleven 2, conosciuto in Giappone come \u00e8 un videogioco di calcio RPG per Nintendo DS, seguito del primo \"Inazuma Eleven\". \u00c8 uscito il 1\u00ba ottobre 2009 in Giappone, mentre in Europa \u00e8 stato pubblicato il 16 marzo 2012. Ci sono due versioni del gioco, Tempesta di fuoco (in Giappone ) e Bufera di neve (in Giappone ), con alcune differenze all'interno del gioco.\nDal videogioco \u00e8 stata tratta la seconda saga del manga e anime \"Inazuma Eleven\". Per l'anime si tratta degli episodi dal 27 al 67.\nTrama.\nIl protagonista, Mark Evans (nome originale Mamoru End\u014d), \u00e8 un abile portiere che gioca per la squadra di calcio della sua scuola media, la Raimon Junior High School, vincitrice dell'ultimo Football Frontier.Una settimama dopo la finale di quest'ultimo, la squadra torna a scuola ma scopre che \u00e8 stata distrutta dalla , una squadra di alieni della , una misteriosa organizzazione che allena i propri giocatori ad usare il calcio come strumento per distruggere le scuole.\nLa Gemini Storm invita la Raimon a giocare una partita a calcio per vedere chi \u00e8 il pi\u00f9 forte, e la Raimon perde. Mark e la sua squadra cominciano cos\u00ec il loro viaggio attraverso il Giappone per reclutare nuovi giocatori che aiuteranno la Raimon a sconfiggere l'Alius Academy, spostandosi con l'aiuto dell'ultimo dono della Raimon Junior High School, un furgone chiamato .\nSi spostano in una nuova citt\u00e0 di nome Nara. L\u00ec, nel furgone, scoprono che il primo ministro \u00e8 stato rapito da dei tipi misteriosi, e mentre lo cercano trovano una squadra di agenti segreti, con capitano una ragazza, Victoria, che li sfida ad una partita di calcio, in cui vincono. Alla fine ritrovano il primo ministro dentro al parlamento; in seguito partono per una citt\u00e0 di nome Alpine, per trovare un certo Shawn Froste, che li aiuter\u00e0 a battere la Alius Academy. Al termine della partita con la Gemini Storm scoprono l'esistenza di una seconda squadra dell'Alius Academy, la .\nAlla fine del gioco la nuova squadra, che ha battuto tutte le varie squadre della Alius Academy, sfida i suoi vecchi membri e qualche altro giocatore.\nPersonaggi.\nNelle versioni europee i nomi dei personaggi sono stati modificati rispetto all'originale.\nDifferenze tra versioni.\n\"Inazuma Eleven 2\" \u00e8 uscito in due versioni differenti, Tempesta di Fuoco e Bufera di Neve. La trama principale \u00e8 identica (non bisogna pensare che la versione \"Tempesta di Fuoco\" sia incentrata su Axel e la versione \"Bufera di Neve\" su Shawn, nonostante questi appaiano nelle copertine delle due versioni), a parte piccole differenze speculari. La principale riguarda una squadra dell'Alius Academy sfidabile dopo la fine del gioco: la Prominence in \"Tempesta di Fuoco\" e la Diamond Dust in \"Bufera di Neve\" . Le principali differenze sono qui riepilogate:\nNovit\u00e0 di gioco.\n\"Inazuma Eleven 2\" introduce molte novit\u00e0 tra cui le seguenti:\nSigle.\nSigle originali della versione \"Tempesta di fuoco\".\nApertura: dei T-Pistonz+KMC.\nChiusura: delle Berryz Kobo.\nSigle originali della versione \"Bufera di neve\".\nApertura: dei T-Pistonz+KMC&lt;.br /&gt;\nChiusura: di Nami Miyahara.\nSigla italiana.\nPer entrambe le versioni la sigla italiana \u00e8 \"Passa, tiro, gol\", che \u00e8 la versione italiana di \"Tsunagariiyo\" cantata da Lorenzo Campani."}
{"id": "3831825", "revid": "682087", "url": "https://it.wikipedia.org/wiki?curid=3831825", "title": "Tiroidite post-partum", "text": ""}
{"id": "3831836", "revid": "1001457", "url": "https://it.wikipedia.org/wiki?curid=3831836", "title": "Inazuma Eleven 2 Firestorm e Blizzard", "text": ""}
{"id": "3831839", "revid": "599013", "url": "https://it.wikipedia.org/wiki?curid=3831839", "title": "Marco Galati", "text": "Ha fatto parte della Nazionale di calcio a 5 italiana."}
{"id": "3831846", "revid": "282094", "url": "https://it.wikipedia.org/wiki?curid=3831846", "title": "Vladimir Ivanovi\u010d Ovchinnikov", "text": ""}
{"id": "3831850", "revid": "468393", "url": "https://it.wikipedia.org/wiki?curid=3831850", "title": "Battaglia di Casaloldo", "text": "La battaglia di Casaloldo fu un episodio militare che si svolse il 10 maggio 1509 a Casaloldo, nel mantovano, tra le guarnigioni veneziane di quel borgo e di Asola e parte dell'esercito mantovano guidato da Alessio Beccaguto.\nAntefatti.\nNel XVI secolo le mire espansionistiche dei Gonzaga portarono a diversi scontri per la conquista dei borghi di confine del loro marchesato, anche in ossequio agli accordi della Lega di Cambrai del dicembre 1508, alla quale aveva aderito Francesco II Gonzaga, marchese di Mantova, per contrastare l'espansione veneziana a scapito del suo dominio.\nIl 1 maggio 1509, mentre il grosso dell'esercito veneziano era accampato a Pontevico, Francesco II Gonzaga si trovava con le sue truppe a Canneto sull'Oglio, nel mantovano ma al confine con il cremonese, che era governato dalla Repubblica di Venezia. Quel giorno circa 200 lance francesi, seguite da ventiquattro carri di biada, vino e pollame, attraversarono il Po a Casalmaggiore avvalendosi di un ponte di 30-40 barche che vi era stato realizzato precedentemente. Passato il fiume, si portarono a Canneto dal marchese che li distribu\u00ec nei borghi circostanti. Dopo l'arrivo dei rinforzi francesi, Francesco II ebbe a disposizione circa 5.000 fanti guasconi, 200 cavalieri pesanti, 200 cavalleggeri, 400 balestrieri a cavallo francesi, tutti ben armati. Un tale esercito per\u00f2 risultava difficile da mantenere in un territorio tutto sommato contenuto come quello del Marchesato di Mantova, tanto che Francesco si trovava in costante penuria di biada per i cavalli ed era stato costretto a minacciare la forca per tutti coloro che avessero ardito tagliar l'erba nei campi. Come se non bastasse, dopo aver pagato i cavalieri, si era trovato nelle condizioni di non poter far lo stesso con i fanti. I veneziani, avvertiti dei movimenti dei mantovani, iniziarono a temere azioni ostili nelle retrovie che erano poco difese dal momento che gran parte dei loro soldati stavano marciando verso la Gera d'Adda per effettuare un'offensiva contro i francesi nel milanese o nel lodigiano.\nIl 3 maggio un messo di Luigi XII, re di Francia, raggiunse il marchese con l'ordine di procedere con l'esercito a Casalmaggiore per poi attraversare il Po, la campagna emiliana e ricongiungersi con il resto dei francesi a Maccastorna, nel lodigiano, presso la foce dell'Adda. I veneziani appresero grazie alle loro spie che le citt\u00e0 emiliane sino a pochi giorni prima erano state poco presidiate tanto che sarebbero state una facile preda se le si fosse attaccate per tempo e che se si fosse minacciato di invadere il Marchesato, Francesco II sarebbe probabilmente passato dalla loro parte e si sarebbe quindi evitato che i suoi uomini si unissero al grande esercito francese. Giunti a quel punto, tuttavia, sarebbe stata difficoltosa anche un'offensiva su Canneto, difesa da ben trenta pezzi d'artiglieria tra cui una cortana di grande calibro.\nIl giorno successivo la maggior parte dell'esercito mantovano, circa 3.000-4.000 uomini insieme a buona parte dell'artiglieria, si mise in marcia per Casalmaggiore, preceduto dal marchese che alloggi\u00f2 per la notte a Colorno presso il palazzo di Elisabetta Costanza del Carretto, moglie di Galeazzo Sanseverino. L'8 maggio, quando il marchese era ormai giunto nel lodigiano, l'esercito attravers\u00f2 il Po.\nBattaglia.\nFederico Contarini, provveditore di Asola dal giugno dell'anno precedente, avendo appreso che il grosso dell'esercito mantovano aveva oltrepassato il Po, tra l'8 e il 9 maggio effettu\u00f2 una serie di scorrerie devastando le campagne nemiche. Nella notte successiva Alessio Beccaguto, capitano dei balestrieri del Marchesato, muovendo da Canneto assedi\u00f2 il borgo di Casaloldo con 300-400 cavalieri e 600 fanti mantovani ben armati, supportati da due cannoni in ferro e da altri due in bronzo. I circa 200 fanti veneziani a presidio del castello di quel borgo si difesero e inviarono subito un messaggero ad avvisare il Contarini dell'attacco in corso. Il provveditore ordin\u00f2 a Matteo dal Borgo di radunare rapidamente circa 200-300 contadini locali, che vennero armati con lance, falcioni e ronconi, dopodich\u00e9 usc\u00ec incontro al nemico insieme ai suoi 100 fanti e a 70 fanti al comando di Angelo Avogadro da Brozzo. I mantovani mossero verso Castelnuovo e i due eserciti si incontrarono nei campi attorno all'odierno cimitero del paese, in localit\u00e0 Sant'Emiliano. La mischia fu aspra e i mantovani probabilmente non si aspettarono una tale determinazione da parte di un esercito costituito perlopi\u00f9 da contadini. Durante lo scontro fu ferito lo stesso Beccaguto che cadde nelle acque del Tartaro. I soldati mantovani, vedendo che il comandante era stato ferito e disarcionato insieme a molti dei loro, si diedero ad una fuga disordinata verso Canneto. I fanti e i cavalieri appiedati furono in buona parte catturati.\nConseguenze.\nI veneziani ebbero lievi perdite mentre morirono sessanta mantovani, un centinaio furono feriti, ottanta presi prigionieri insieme a cinquanta cavalli e ai quattro cannoni. I prigionieri, spogliati delle armi e legati, furono condotti ad Asola. Pochi giorni dopo Beccaguto cadde di nuovo in un'imboscata tesagli da stradiotti veneziani a Castiglione delle Stiviere; vi morirono ventiquattro uomini e altri ottanta furono catturati. \nQuattro giorni dopo la vittoria di Casaloldo, i veneziani subirono una disastrosa sconfitta ad Agnadello per mano dei francesi e furono costretti a ritirarsi da tutta la Lombardia e da gran parte del veronese, attestandosi dietro l'Adige.\nL'episodio \u00e8 stato immortalato in un quadro del XVIII secolo conservato presso il Palazzo ducale di Venezia."}
{"id": "3831852", "revid": "93556", "url": "https://it.wikipedia.org/wiki?curid=3831852", "title": "Dante Alimenti", "text": "Biografia.\nNasce a Gubbio nel 1934. \nNel 1953 entra nella redazione del settimanale cattolico umbro \"La voce\". Approda a Roma nel 1962 al Giornale Radio per poi passare successivamente al Telegiornale.\nL\u2019approdo al TG1.\nPassato alla Rai, dove entra a far parte del vivaio di giornalisti di Ettore Bernabei. Negli stessi anni Villy De Luca riorganizza la testata giornalistica e promuove Dante Alimenti come caposervizio nella redazione di punta del Telegiornale; \u00e8 poi tra fondatori del TG1. \u00c8 stato uno dei pi\u00f9 scrupolosi testimoni di un'era di profonde trasformazioni, e anche di acute lacerazioni.\nDapprima si occupa di politica interna, divenendone un esperto conoscitore e, nel 1975, con la riforma Rai diviene caporedattore del TG1. In quegli anni, nel TG1 diretto da Emilio Rossi (nel 1977 lo stesso Rossi fu gambizzato dalla Brigate Rosse e Dante Alimenti si prodig\u00f2 prontamente per attivare i soccorsi); si occupa - oltre che di politica interna - anche di portare tutte le notizie dalle testate regionali verso quella nazionale.\nIn particolare si occupa delle elezioni politiche del 1976, della prima grande diretta dalla Scala, delle elezioni americane, di quelle del presidente della Repubblica e dei due conclavi del 1978.\nIn seguito incomincia ad orientarsi verso l'informazione vaticana. Nel 1974 intervista per la prima volta Karol Wojtyla, che diverr\u00e0 pontefice pochi anni dopo, e diventa il primo giornalista vaticanista della Rai, dal 1980 al 1988. Collabora inoltre con\" L'Osservatore Romano\" e altre pubblicazioni cattoliche. In questa veste segue i papi Paolo VI, Giovanni Paolo I nel suo breve pontificato e per undici anni Giovanni Paolo II in tutti i suoi viaggi apostolici.\nNel 1974 vince il primo premio di un concorso giornalistico istituito dalla provincia di Perugia. Nel 1975 partecipa alla Biennale di Venezia con \"Fratelli tra i fratelli: viaggio nello Zambia\". Il 13 maggio del 1981, giorno dell'attentato a Giovanni Paolo II, \u00e8 tra i primi giornalisti ad accorrere in Piazza San Pietro per raccogliere la testimonianza delle persone presenti al momento dell'attentato. \u00c8 stato testimone di numerosi incontri politici a livello internazionale e nazionale, ha seguito in prima persona Aldo Moro e in particolare, nel 1978, la vicenda del rapimento.\nHa stabilito contatti diretti in ogni parte del mondo con persone di ogni ceto, protagoniste attive o passive delle vicende umane. Ha innestato tutte queste stimolanti esperienze nel filone culturale cristiano, che fa capo a San Francesco d'Assisi.\nSi pu\u00f2 definire uno dei pi\u00f9 autorevoli vaticanisti, distintosi soprattutto per la sua capacit\u00e0 di divulgazione e la sua vocazione alla professione del \"giornalismo sul campo\". Ha accompagnato infatti il pontefice durante i suoi lunghi e frequenti viaggi all'estero, regalando ai telespettatori telecronache sintetiche e avvincenti.\nSi prodig\u00f2 in un'intensa attivit\u00e0 editoriale: scrisse numerose pubblicazioni di genere giornalistico e saggistico, che sono state tradotte in tutto il mondo raccogliendo sempre il favore dei lettori.\nMuore prematuramente all'et\u00e0 di 54 anni a Roma, nella sala stampa della Santa Sede, mentre intervistava il direttore della sala stampa Joaquin Navarro Valls, in seguito ad un malore, il 23 giugno 1988. \u00c8 sepolto nella tomba di famiglia a Gubbio, sua citt\u00e0 natale.\nProduzioni.\nOltre ad aver scritto numerose pubblicazioni, ha collaborato in diverse produzioni come regista in particolare in Zambia ed in Giappone a Nagasaki. Nell'anno del Giubileo del 1974 ha collaborato insieme a Franco Zeffirelli nella regia dell'apertura della Porta Santa. Nel 1986 ha commentato per il TG1 lo storico incontro interreligioso tenutosi ad Assisi.\nIl ricordo di Giovanni Paolo II.\nSull'aereo che lo porta da Vienna a Linz, il Santo Padre ricorda Dante Alimenti, il giornalista del TG1 che lo ha accompagnato nel corso di tutti i suoi viaggi, deceduto a Roma. Queste le parole pronunciate da Giovanni Paolo II:\nOmaggi.\nIl Comune di Roma ha ricordato i nomi pi\u00f9 famosi di giornalisti italiani dedicando loro le vie di un comprensorio, nei pressi di Torrevecchia: una di queste vie \u00e8 stata dedicata a Dante Alimenti. Anche a Gubbio, sua citt\u00e0 natale, gli \u00e8 stata dedicata una via. Inoltre pochi anni dopo la sua morte, \u00e8 stata aperta a Roma una Scuola di Giornalismo a lui intitolata."}
{"id": "3831855", "revid": "365417", "url": "https://it.wikipedia.org/wiki?curid=3831855", "title": "Aero Club Como", "text": "L'Aero Club \"Giuseppe Ghislanzoni\" di Como \u00e8 stato fondato nel 1930 ed \u00e8 intitolato a Giuseppe Ghislanzoni, pioniere dell'aviazione e medaglia d'argento al valor militare. Gestisce l'Idroscalo Internazionale di Como.\nStoria.\nL'Aero Club Como fu fondato nel 1930 e fu avviata la costruzione dell'hangar e delle infrastrutture, la scuola di volo civile, affiancata in alcuni anni da una militare, sforn\u00f2 centinaia di piloti idro e dovette interrompere l'attivit\u00e0 solo nel 1943 a causa della caotica situazione politico-militare, alla fine del conflitto militare riprese a pieno la sua funzione di scuola civile.\nFlotta.\nFlotta attuale:\nVelivoli utilizzati in passato:\nEventi.\nL'Aero Club Como organizza annualmente il \"Giro Aereo dei Sei Laghi\" (GA6L), l'unico rally aereo in Italia caratterizzato dalla sola partecipazione di idrovolanti e anfibi. Si tratta di una gara di regolarit\u00e0 aerea durante la quale gli equipaggi, formati da un pilota ed un navigatore per velivolo, sorvolano determinati punti lungo una rotta pianificata servendosi di fotografie aeree degli stessi e di una cartina stradale, oltre alla consueta carta aeronautica VFR, indispensabile per la navigazione. Vengono assegnati punti di penalit\u00e0 ogni qualvolta non sia soddisfatta la stretta attinenza alla rotta pianificata oppure si verifichi un ritardo/anticipo nell'orario prestabilito di messa in moto, flottaggio (il rullaggio su superfici d'acqua), decollo e sorvolo degli spot (i punti chiave sopraccitati).\nNel 2017, insieme con la gara di campionato, \u00e8 stata disputata per la prima volta anche una competizione dedicata ad equipaggi, a bordo di aeroplani d\u2019epoca, che ha preso il nome di \u201cAir BP Vintage Cup\u201d, poi replicata in tutte le edizioni successive."}
{"id": "3831859", "revid": "24443", "url": "https://it.wikipedia.org/wiki?curid=3831859", "title": "Cimon del Cavallo", "text": ""}
{"id": "3831860", "revid": "24443", "url": "https://it.wikipedia.org/wiki?curid=3831860", "title": "Cima Manera", "text": ""}
{"id": "3831863", "revid": "1543377", "url": "https://it.wikipedia.org/wiki?curid=3831863", "title": "Louder (DJ Fresh)", "text": "Louder \u00e8 un brano musicale del produttore Drum and bass britannico DJ Fresh. Il brano \u00e8 interpretato dalla cantante gallese Sian Evans, ed \u00e8 stato utilizzato come accompagnamento per la campagna promozionale della Lucozade.\nIl singolo \u00e8 stato pubblicato il 3 luglio 2011 dall'etichetta Ministry of Sound. \"Louder\" \u00e8 considerato il primo brano musicale di genere dubstep ad aver raggiunto la prima posizione della classifica Official Singles Chart.\nUn video musicale prodotto per \"Louder\" \u00e8 stato caricato sul canale ufficiale YouTube di DJ Fresh il 23 maggio 2011. Il video \u00e8 stato diretto da Ben Newman come parte della campagna promozionale della Lucozade."}
{"id": "3831873", "revid": "785863", "url": "https://it.wikipedia.org/wiki?curid=3831873", "title": "Premio Nobel (film 1967)", "text": ""}
{"id": "3831881", "revid": "767487", "url": "https://it.wikipedia.org/wiki?curid=3831881", "title": "Gottlieb August Wilhelm Herrich-Sch\u00e4ffer", "text": "Biografia.\nSi occup\u00f2 di studiare e collezionare soprattutto i lepidotteri, tra cui quelli raccolti da Josef Johann Mann (1804-1889) e Julius Lederer (1821-1870).\nRicopr\u00ec la carica di presidente della Societ\u00e0 Botanica di Ratisbona (Regensburgischen Botanischen Gesellschaft) dal 1861 al 1871, e venne premiato con la cittadinanza onoraria di quella citt\u00e0 nel 1871.\nParti delle sue collezioni andarono a Otto Staudinger presso il Museo di Storia Naturale di Berlino, e ad M. J. Bastelberg presso il \nMuseo Zoologico Nazionale di Monaco. Parecchi esemplari di Microlepidotteri furono inoltre donate a Ottmar Hofmann (1835-1900), al Museo di Storia Naturale di Londra.\nL'autore viene abbreviato in Herrich-Sch\u00e4ffer per i taxa zoologici, e in per quelli botanici."}
{"id": "3831882", "revid": "1305772", "url": "https://it.wikipedia.org/wiki?curid=3831882", "title": "Eagles (videogioco 1983)", "text": "Eagles \u00e8 un videogioco del 1983 sviluppato e pubblicato dalla software house Strategic Simulations per Apple II, Atari 8-bit e Commodore 64. Si tratta di un simulatore di volo ambientato durante la prima guerra mondiale. Ogni partita rappresenta un combattimento aereo tra uno o pi\u00f9 velivoli tedeschi e uno o pi\u00f9 velivoli alleati, con un sistema di gioco strategico a turni.\nModalit\u00e0 di gioco.\nAll'inizio della partita sono impostabili molte opzioni: numero di velivoli in ciascuno schieramento, scala della battaglia, periodo storico durante la guerra, posizioni iniziali, condizioni meteo, presenza di unit\u00e0 speciali come caccia biposto e palloni aerostatici. Si possono anche lasciar decidere le impostazioni al computer, oppure affrontare le battaglie predefinite di scenari singoli e di una campagna, composta da otto battaglie pi\u00f9 alcune missioni secondarie opzionali.\nEntrambi gli schieramenti possono comprendere fino a 10 aerei che muovono a turno, ciascuno controllato da un giocatore o dal computer.\nAl proprio turno, ciascun velivolo viene mostrato con visuale dall'alto su sfondo monocromo. In tal modo non sono visibili le altitudini relative e i velivoli pi\u00f9 lontani, ma si pu\u00f2 accedere a un'altra schermata con informazioni dettagliate su posizione e orientamento di tutti i mezzi in un'area pi\u00f9 ampia.\nLe mosse possibili includono molte manovre come virare, rollare, cabrare, picchiare, looping. Il movimento risultante \u00e8 calcolato in termini di caselle invisibili, ampie 50 x 50 iarde x 25 piedi, e dipende dalla manovrabilit\u00e0 del modello di apparecchio e dall'attuale velocit\u00e0. Molte manovre fanno spostare l'aereo di una casella per turno, ma \u00e8 possibile anche avanzare di due caselle o dover utilizzare due turni per una.\nIn caso di presenza di nemici a tiro davanti all'aereo dopo la mossa, il computer informa sulle probabilit\u00e0 di colpire ciascun bersaglio, compresi eventuali alleati, e il giocatore pu\u00f2 scegliere se e quanto a lungo sparare. Raffiche pi\u00f9 lunghe sono pi\u00f9 efficaci ma hanno maggior consumo di munizioni e rischio di inceppamento. I colpi riusciti possono causare vari livelli di danno."}
{"id": "3831886", "revid": "767487", "url": "https://it.wikipedia.org/wiki?curid=3831886", "title": "The Hound of Ulster", "text": "The Hound of Ulster, pubblicato in compact disc cinque anni dopo la registrazione, \u00e8 l'ottavo album solista di Tom Newman, produttore e musicista inglese.\nIl disco potrebbe figurare tranquillamente come l'ideale seguito di \"Faerie Symphony\", il primo disco di progressive rock accreditato al musicista inglese. Trattasi di un progetto interamente strumentale, prettamente ispirato ai miti celtici e alle arie musicali irlandesi dedicate al guerriero \"Emer Ulster\"; tra l'altro il lavoro risulterebbe tecnicamente molto valido valutando soprattutto lo sviluppato in totale solitudine eseguito da Newman mentre si trovava coinvolto nella produzione e registrazione degli album \"Amarok\", \"Heaven's Open\" e \"Tubular Bells II\", tutti del pluristrumentista Mike Oldfield. Come questi, Tom Newman compone ed esegue da solo le nove tracce che compongono l'album, legate e missate assieme a mo' d'unica suite della durata di circa trenta minuti. Buona parte dei pezzi richiamano alla mente, sia per la tipologia di strumenti utilizzati, sia per le chiare sonorit\u00e0 alla \"Oldfield\", sia per il metodo di registrazione utilizzato, le suite \"The Wind Chimes\" e \"Music From The Balcony\" dello stesso Oldfield. Anche le sonorit\u00e0 prodotte dalla chitarra elettrica di Newman ed il largo utilizzo di tastiere elettroniche, sintetizzatori e cornamusa, fanno di questo lavoro una produzione che potrebbe interessare maggiormente ai fans di Mike Oldfield pi\u00f9 che ai vari appassionati di rock progressivo.\nCrediti.\nMusica composta, arrangiata, eseguita e prodotta da \"Tom Newman\". \nVoce corale di Claire Hammil.\nTom Newman - Chitarra acustica, \"Chitarra spagnola\", Chitarra elettrica, Mandolino, bastone della pioggia, svariate percussioni, svariati strumenti etnici, violoncello campionato, sintetizzatore analogico, bottiglie, basso, batteria e batteria elettronica, tecnico del suono."}
{"id": "3831892", "revid": "24443", "url": "https://it.wikipedia.org/wiki?curid=3831892", "title": "Sottogruppo del Cavallo", "text": ""}
{"id": "3831896", "revid": "400694", "url": "https://it.wikipedia.org/wiki?curid=3831896", "title": "Fortunato Bellonzi", "text": "Biografia.\nNasce a Pisa nel 1907. Si trasferisce a Roma dove diventa scrittore, critico d'arte e saggista. Animatore della vita artistica italiana e della capitale, \u00e8 legato ad un nutrito gruppo di romanisti, tra i quali Mons. Ennio Francia. Diventa segretario generale della Quadriennale di Roma. Nel 1986 vive una grave situazione economica e, dopo aver richiesto l'intervento della legge Bacchelli, gli viene assegnato un vitalizio mensile. Muore a Roma nel 1993."}
{"id": "3831898", "revid": "2187", "url": "https://it.wikipedia.org/wiki?curid=3831898", "title": "Benedetto martire", "text": ""}
{"id": "3831901", "revid": "100719974", "url": "https://it.wikipedia.org/wiki?curid=3831901", "title": "Nusfjord", "text": "Nusfjord \u00e8 uno dei borghi di pescatori pi\u00f9 antichi e meglio conservati della Norvegia. Si trova sulle isole Lofoten e appartiene amministrativamente al comune di Flakstad. Nusfjord \u00e8 stato designato dall'UNESCO nel 1975 come progetto pilota per preservare l'architettura tradizionale norvegese.\nNusfjord al momento non \u00e8 un villaggio abitato in modo permanente ma piuttosto un museo. \u00c8 ancora possibile soggiornare in una rorbu tradizionale.\nGli scavi archeologici hanno portato alla luce insediamenti risalenti al V secolo. \u00c8 stato uno dei primi luoghi in cui sia stata sviluppata\nsu scala industriale la lavorazione del merluzzo nella regione di Nordland. Ci sono due stabilimenti di lavorazione e cinquanta edifici storici."}
{"id": "3831904", "revid": "1543377", "url": "https://it.wikipedia.org/wiki?curid=3831904", "title": "Willy Bogner (azienda)", "text": "La Willy Bogner (ragione sociale Willy Bogner GmbH &amp; Co. KGaA), o semplicemente Bogner, \u00e8 un'azienda tessile produttrice di abbigliamento sportivo con sede a Monaco di Baviera, in Germania.\nL'azienda venne fondata nel 1932 dallo sciatore nordico Willy Bogner e forn\u00ec i materiali alla nazionale tedesca per i IV Giochi olimpici invernali di . L'attivit\u00e0 della Bogner si interruppe durante la Seconda guerra mondiale, quando Willy Bogner fu richiamato alle armi e cadde prigioniero di guerra. Riprese l'attivit\u00e0 dopo la fine del conflitto, nel 1947, e innov\u00f2 il settore inventando nuovi pantaloni da sci aderenti che furono indossati, tra gli altri, da celebrit\u00e0 quali Marilyn Monroe, Jayne Mansfield e Ingrid Bergman.\nNel 1977, alla morte di Bogner \"senior\", la guida dell'azienda pass\u00f2 al figlio, Willy Bogner \"junior\", ex sciatore alpino di alto livello che gi\u00e0 nel 1971 aveva lanciato una propria linea di abbigliamento, arricchendola in seguito con collezioni specifiche per il tennis e per il golf. Nel 1983 allarg\u00f2 le attivit\u00e0 dell'azienda nel campo degli occhiali da sole."}
{"id": "3831915", "revid": "1543377", "url": "https://it.wikipedia.org/wiki?curid=3831915", "title": "Austin A70", "text": "L\u2019A70 \u00e8 un'autovettura prodotta dall'Austin dal 1948 al 1954 in 85.682 esemplari.\nIl contesto.\n\u00c8 stata commercializzata in due serie, contraddistinte da nomi diversi: Austin A70 Hampshire e Austin A70 Hereford. Entrambe montavano un telaio separato ed avevano una linea che ricordava molto, rispettivamente, le pi\u00f9 piccole A40 Devon e A40 Somerset. Sia la \"Hampshire\" che la \"Hereford\" erano equipaggiate da un motore montato anteriormente a quattro cilindri in linea da 2.199 cm\u00b3 di cilindrata. Per entrambe le serie la trazione era posteriore.\nL'A70 Hampshire.\nLa maggior parte delle \"Austin A70 Hampshire\" erano berline quattro porte, sebbene vennero prodotte anche versioni familiari e pick-up.\nIl motore a quattro cilindri in linea da 2.199 cm\u00b3 di cilindrata e valvole in testa, erogava la stessa potenza, 67 CV, di quello installato sull'Austin 16 hp. Il nuovo modello era per\u00f2 pi\u00f9 leggero e possedeva un pi\u00f9 basso coefficiente aerodinamico, e quindi i dati dichiarati di velocit\u00e0 massima ed accelerazione erano corrispondentemente pi\u00f9 brillanti di quelli della 16\u00a0hp. Il veicolo infatti raggiungeva una velocit\u00e0 massima di 134,1 km/h, e poteva accelerare da 0 a 80\u00a0km/h in 14,5 secondi.\nLa produzione della \"Austin A70 Hampshire\" termin\u00f2 nel 1950 dopo 35.261 esemplari fabbricati. Nell'ultimo anno di produzione il prezzo era 648 sterline, compreso l'impianto di riscaldamento.\nL'A70 Hereford.\nLa \"A70 Hereford\" rimpiazz\u00f2 la \"A70 Hampshire\" nel 1950. Il nuovo modello era pi\u00f9 largo, leggermente pi\u00f9 lungo e con un passo lievemente maggiore (76\u00a0mm) del modello precedente. Alla gamma offerta fu aggiunto un nuovo tipo di carrozzeria, due porte cabriolet, che era fabbricata da Carbodies.\nUn altro cambio fu l'uso di freni idraulici. La pi\u00f9 piccola A40 Somerset aveva un design simile al modello, e ne condivideva anche i pannelli delle portiere. Le vendite non furono buone, con 50.421 esemplari fabbricati fino alla fine della produzione (1954), quando il modello venne sostituito dalla A90 Westminster.\nEra anche commercializzata una rara variante con carrozzeria pick-up. Essa condivideva lo stesso pianale della familiare, ma possedeva una carenatura sulla parte posteriore della carrozzeria. Gli interni di questo mezzo di lavoro erano gli stessi della berlina, con uno spazioso sedile a panchina ed una strumentazione completa che fu installata al centro del cruscotto per facilitare la progettazione e ridurre i costi, dato che del modello erano previsti esemplari sia con guida a destra che con guida a sinistra.\nUna A70 Hereford fu provata dalla rivista specializzata \"The Motor\" nel 1951. Durante il test venne registrata una velocit\u00e0 massima di 129,6 km/h ed un'accelerazione da 0 a 97\u00a0km/h di 21,4 secondi. Fu riportato un consumo di carburante di 12,9 L/100 km. Il modello utilizzato nel test costava 911 sterline incluse le tasse."}
{"id": "3831916", "revid": "287204", "url": "https://it.wikipedia.org/wiki?curid=3831916", "title": "Bogner", "text": ""}
{"id": "3831920", "revid": "126257", "url": "https://it.wikipedia.org/wiki?curid=3831920", "title": "Austin A70 Hampshire", "text": ""}
{"id": "3831922", "revid": "126257", "url": "https://it.wikipedia.org/wiki?curid=3831922", "title": "Austin A70 Hereford", "text": ""}
{"id": "3831929", "revid": "1869172", "url": "https://it.wikipedia.org/wiki?curid=3831929", "title": "Tisserand", "text": ""}
