{"id": "3764193", "revid": "2014155", "url": "https://it.wikipedia.org/wiki?curid=3764193", "title": "Giovanna di Fiandra", "text": "Origine.\nGiovanna era figlia del Conte di Nevers, Luigi I, e della moglie, la Contessa di Rethel, Giovanna, come ci conferma la \"Continuation anonyme de la Chronique de Jean de S. Victor\", pur senza nominarla, ricorda che la contessa Giovanna, dopo essere rimasta vedova, rientr\u00f2 nella contea di Bethel, e ricevette in dote met\u00e0 della contea di Nevers.&lt;br&gt; Giovanna di Rethel (morta nel 1325), figlia di Ugo IV, Conte di Rethel, e di Isabella di Grandpr\u00e9.&lt;br&gt;Secondo gli \"Extraits de la Chronique attribu\u00e9e \u00e0 Jean Desnouelles\", Luigi I di Nevers era il figlio primogenito del Conte di Nevers e futuro conte delle Fiandre, Roberto di Bethune o di Dampierre e della Contessa di Nevers, Iolanda di Borgogna, figlia del Signore consorte di Borbone, conte di Nevers, Auxerre e Tonnerre, Oddone di Borgogna e della dama di Borbone, Matilde di Borbone-Dampierre, come ci viene confermato dalla \"Histoire g\u00e9n\u00e9alogique des ducs de Bourgogne de la maison de France\".\nBiografia.\nNel 1329, Giovanna spos\u00f2 a Chartres Giovanni, che, secondo le \"M\u00e9moires pour servir de preuves \u00e0 l'Histoire eccl\u00e9siastique et civile de Bretagne, Tome I\", era il figlio maschio primogenito del visconte di Limoges e Conte di Richmond, duca di Bretagna, Pari di Francia e conte di Penthi\u00e8vre, Arturo II e della sua seconda moglie, l'ex regina consorte di Scozia e futura contessa di Montfort-l'Amaury, Iolanda di Dreux, che, secondo il \"Florentii Wigorniensis monachi Chronicon\", era figlia del conte di Dreux, Roberto IV e di Beatrice di Montfort, che secondo gli \"Obituaires de la province de Sens. Tome 2\", era figlia del conte di Montfort, Giovanni I e di Giovanna, signora di Chateaudun.\nIl suocero, Arturo II, dalla sua prima moglie, Maria, viscontessa di Limoges, aveva avuto tre figli:\nSecondo il \"Chronicon Britannicum\" il fratellastro del marito, il duca, Giovanni III mor\u00ec nel 1341 (\"MCCCXLI obiit Johannes dux Britanni\u00e6\"), il 30 aprile (\"ultima die mentis aprilis\").\nDopo la morte di Giovanni III, per la successione al ducato ci furono due pretendenti: suo marito, Giovanni e Carlo di Blois, marito della contessa di Penthi\u00e8vre, Giovanna, figlia di Guido, fratello di Giovanni III. Entrambi i pretendenti chiesero di rendere omaggio al re di Francia, Filippo VI; la corte di Parigi, dopo lunghe discussioni, si pronunci\u00f2 a favore del nipote del re, Carlo di Blois; la Bretagna per\u00f2 era divisa, la parte orientale dove la terra era pi\u00f9 fertile e si parlava francese, avendo rapporti con l'Angi\u00f2 e la Francia, parteggiava per Carlo, mentre la parte occidentale, pi\u00f9 brulle e selvaggia, dove si parlava il bretone, parteggiava per Giovanni di Montfort. Sostenuti dalle amministrazioni locali e dalla piccola nobilt\u00e0, Giovanna di Penthi\u00e8vre ed il marito, Carlo di Blois, assunsero nel 1341 il controllo del ducato senza tenere in conto le rimostranze del pretendente, Giovanni di Montfort, che era appoggiato dal re d'Inghilterra, Edoardo III ed aveva supporto nella zona occidentale del ducato, per cui inizi\u00f2 una guerra per la successione del ducato, che si innest\u00f2 in quella dei cent'anni: (Filippo VI di Valois appoggiava Carlo, Edoardo III Plantageneto sosteneva Giovanni).\nAllo scoppio della guerra, Giovanna sostenne strenuamente il marito, Giovanni di Montfort, che stabil\u00ec la sua sede a Nantes, che fu assediata a conquistata da Carlo e Filippo VI il 21 novembre 1341. Suo marito, Giovanni fu catturato e imprigionato nel palazzo del Louvre, ma i suoi sostenitori, animati da sua moglie Giovanna di Fiandra, continuarono a combattere.\nGiovanna, definita \u00abcon un cuore da uomo e da leone\u00bb condusse di persona, con erica energia, la prima parte della guerra; in questa fase Giovanna fu alla difesa di Hennebont, un assedio divenuto leggendario; poi le arrivarono gli aiuti inglesi, e in un secondo tempo, re Edoardo III di persona, e nel 1343, Giovanna segu\u00ec Edoardo III, in Inghilterra.\nSuo marito, Giovanni, riusc\u00ec a fuggire e, nel 1344, raggiunse l'Inghilterra, e , l'anno dopo, rese omaggio a Edoardo III, per il ducato di Bretagna.&lt;br&gt;In quello stesso 1345 rientr\u00f2 in Bretagna, al seguito di un esercito inglese.&lt;br&gt;Secondo le \"M\u00e9moires pour servir de preuves \u00e0 l'Histoire eccl\u00e9siastique et civile de Bretagne, Tome I\", Giovanni (\"nobilis Johannes comes Montisfortis filius Arturi frater Johannis et pater Johannis ducis\") si ammal\u00f2 e mor\u00ec nel 1345, nei pressi di Hennebont, essendo al seguito degli inglesi che assediavano Quimper, lasciando come erede il minorenne figlio Giovanni.\nGiovanna, dopo la morte del marito, continu\u00f2 la lotta per proteggere i diritti del proprio figlio, il futuro Giovanni V di Bretagna.\nPer il forte ruolo suo e di Giovanna di Penthi\u00e8vre nella guerra di successione bretone, il conflitto \u00e8 anche detto \"guerra delle due Giovanne\".\nPer\u00f2 Giovanna , dopo il 1343, non fece pi\u00f9 ritorno in Bretagna, vivendo inizialmente alla corte di Edoardo III, e poi, fu esiliata nella contea di York; secondo lo storico francese considerato il padre della storiografia bretone, Arthur de La Borderie, dal mese di dicembre di quello stesso anno, Giovanna fu relegata, sotto custodia, nel castello di Tickhill (South Yorkshire), mentre i figli vivevano a Londra; Arthur de La Borderie ritiene che questo improvviso mutamento di Edoardo III, nei confronti di Giovanna, sia dovuto al fatto che la duchessa, che prima era tenuta in grande considerazione, fosse diventata pazza, passando il resto della sua esistenza, anche cambiando dimora, ma sempre sotto custodia, sino al febbraio 1374, quando viene citata per l'ultima volta. Si presume che, poco dopo quella data, mor\u00ec folle in Inghilterra.\nFigli.\nGiovanna a Giovanni diede due figli:"}
{"id": "3764195", "revid": "729019", "url": "https://it.wikipedia.org/wiki?curid=3764195", "title": "UFC 139", "text": "UFC 139: Shogun vs. Henderson \u00e8 stato un evento di arti marziali miste tenuto dalla Ultimate Fighting Championship il 19 novembre 2011 all'HP Pavilion a San Jose, California, Stati Uniti d'America. L'evento \u00e8 stato il primo tenuto dall'UFC a San Jose, l'ex storica \"casa\" della Strikeforce.\nIn Italia la card principale \u00e8 stata trasmessa in pay per view su Sky Sport alle ore 3:00 italiane.\nRetroscena.\nInizialmente l'UFC Heavyweight Champion Cain Velasquez avrebbe dovuto effettuare la sua prima difesa del titolo contro Junior dos Santos durante quest'evento. In seguito, il 2 settembre 2011, l'UFC dichiar\u00f2 che tale match era stato anticipato di una settimana per il debutto dell'UFC su Fox.\nV\u00edtor Belfort avrebbe inizialmente dovuto lottare contro Cung Le in questo evento ma Belfort venne rimosso dall'incontro e sostituito con Wanderlei Silva.\nDana White ha annunciato che il vincitore del main event tra Shogun Rua e Henderson avrebbe probabilmente avuto una title shot per Light Heavyweight title, detenuto dal vincitore dell'incontro di UFC 140 tra Jon Jones e Lyoto Machida.\nJohnny Eduardo avrebbe dovuto affrontare Michael McDonald ma fu costretto a rinunciare a causa di un infortunio alla spalla venendo sostituito dal debuttante Alex Soto.\nDurante la cerimonia del peso ufficiale, Shamar Bailey e Nick Pace hanno fallito il loro rispettivo peso per lottare nella classe desiderata. Bailey \u00e8 stato pesato 3 libbre sopra il limite mentre Pace sopra di 6. Entrambi sono stati multati del 20% del guadagno derivante dall'incontro e combattuto i loro match come catchweights di 158 e 141 libbre.\nRisultati.\nPremi.\nAi vincitori sono stati assegnati 70.000$ per i seguenti premi:\nCompensi dichiarati.\nLa seguente \u00e8 la lista dei compensi riportata per i fighter che hanno partecipato all'evento. Essa non include i premi degli sponsor o i bonus dati in aggiunta dall'UFC."}
{"id": "3764199", "revid": "1610933", "url": "https://it.wikipedia.org/wiki?curid=3764199", "title": "Franken Stein", "text": ", comunemente chiamato Stein, \u00e8 un personaggio del manga e dell'anime \"Soul Eater\" di Atsushi Ohkubo. \u00c8 il pi\u00f9 forte maestro d'armi che si sia mai laureato alla Shibusen. Il suo personaggio \u00e8 ispirato al dottor Frankenstein che ha creato il famoso mostro, entrambi protagonisti del romanzo di Mary Shelley \"Frankenstein\".\nIl personaggio.\nIl dottor Stein \u00e8 uno degli insegnanti della Shibusen, che vede qualsiasi cosa come se fosse una cavia per i propri esperimenti. Egli effettua degli esperimenti anche sul suo stesso corpo ed \u00e8 infatti pieno di cicatrici; anche i suoi vestiti e l'arredamento di casa sua sono caratterizzati da cuciture. La sua caratteristica principale \u00e8 la grossa vite conficcata nel cranio, che egli stesso avvita quando si deve concentrare, sia per combattere che per studiare una situazione. Normalmente appare come figura paterna per i suoi studenti, anche se nel corso della serie, l'aumento esponenziale della follia scaturita dall'incantesimo di Medusa, lo porta ad un esaurimento nervoso che lo costringe a scappare dalla Shibusen.\nHa uno scontro interno con la sua follia, che alla fine prevale e lo costringe a servire Medusa, ma alla fine viene liberato da Mary e Crona e assiste alla battaglia finale tra Maka ed Ashura.\nLa sua anima \u00e8 di colore azzurro, sulla quale si possono ritrovare le sue caratteristiche principali (la vite e i punti di sutura)."}
{"id": "3764203", "revid": "1772671", "url": "https://it.wikipedia.org/wiki?curid=3764203", "title": "Prionolepis", "text": "Il prionolepide (gen. Prionolepis) \u00e8 un pesce estinto, appartenente agli alepisauriformi. Visse nel Cretaceo superiore (Cenomaniano - Turoniano, circa 95-90 milioni di anni fa) e i suoi resti fossili sono stati ritrovati in Libano e in Inghilterra.\nDescrizione.\nIl corpo di \"Prionolepis\" era lungo e affusolato, ma piuttosto forte e robusto. Rispetto ad altri pesci simili (come \"Eurypholis\"), \"Prionolepis\" \u00e8 facilmente riconoscibile a causa di una fila laterale di scaglie molto alte dal bordo posteriore seghettato (da qui il nome \"Prionolepis\", dal greco \"scaglia a sega\") e ricoperte di ganoina. Il muso era appuntito e molto allungato, e la mandibola era leggermente prognata. La lunghezza totale poteva raggiungere i 25 centimetri.\nClassificazione.\nQuesto pesce \u00e8 noto per due specie: \"P. angustus\" (proveniente dall'Inghilterra) e \"P. cataphractus\", della quale sono stati ritrovati numerosi resti fossili completi, ritrovati nei giacimenti di Haqel e di Hgula (Libano). \"Prionolepis\" \u00e8 considerato un rappresentante degli alepisauriformi, un gruppo di pesci predatori attualmente rappresentato da alcune specie, ma che nel Cretaceo era notevolmente pi\u00f9 diffuso. \"Prionolepis\" \u00e8 stato ascritto a una famiglia a s\u00e9 stante, probabilmente imparentata con i Dercetidae, dal corpo ancora pi\u00f9 allungato.\nPaleoecologia.\n\"Prionolepis\" era un pesce predatore, che spesso inghiottiva le sue prede intere: alcuni fossili provenienti dal Libano contengono, nella regione ventrale, resti di pesci pi\u00f9 piccoli, ancora non del tutto digeriti. \"Prionolepis\" doveva essere un predatore nectonico molto vorace: ingeriva grandi prede (lunghe anche 1/3 della propria lunghezza), e a volte era proprio la grande dimensione delle prede a causare la morte del predatore."}
{"id": "3764221", "revid": "599013", "url": "https://it.wikipedia.org/wiki?curid=3764221", "title": "Davide Perona", "text": "Professionista dal 1991 al 1996, partecip\u00f2 a sei edizioni dei Grandi Giri.\nCarriera.\nNon ottenne vittorie da professionista, tra i principali piazzamenti distaccano un terzo posto di tappa al Grand Prix du Midi Libre e il quarto posto alla Tre Valli Varesine nel 1995, e i quinti posto al Giro dell'Appennino del 1994 e nella tredicesima tappa del Tour de France 1995. Partecip\u00f2 a tre edizioni del Giro d'Italia e tre del Tour de France."}
{"id": "3764232", "revid": "767487", "url": "https://it.wikipedia.org/wiki?curid=3764232", "title": "The Stain (film 1912)", "text": "The Stain \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA il 27 novembre 1912."}
{"id": "3764237", "revid": "287204", "url": "https://it.wikipedia.org/wiki?curid=3764237", "title": "Rover Light Six", "text": "La Light Six \u00e8 un'autovettura mid-size di prestigio prodotta dalla Rover dal 1927 al 1932. \u00c8 stata fabbricata solamente in versione berlina in circa 8.000 esemplari.\nLa vettura.\nLa Light Six fu una delle prime Rover ad essere prodotta sotto l'egida di Spencer e Maurice Wilks, che introdussero una nuova organizzazione aziendale e dei nuovi procedimenti produttivi.\nIl motore era un sei cilindri in linea da 2.023 cm\u00b3 di cilindrata a valvole in testa. Questo propulsore venne progettato da Peter Poppe, era raffreddato ad acqua ed erogava una potenza di 45 CV a 3.600 giri al minuto, che permetteva al veicolo di raggiungere una velocit\u00e0 massima di 97 km/h. L'alesaggio misurava 65 mm, mentre la potenza fiscale della vettura era di 16\u00a0CV.\nLe sospensioni erano convenzionali per l'epoca, dato che erano formate da balestre semiellittiche sulle quattro ruote. Il cambio era manuale e tre rapporti.\nEra anche disponibile una versione \"\"Sportsman's Saloon\", cio\u00e8 una berlina carrozzata da Weymann, che al tempo completava abitualmente vetture Rover.\nLa versione \"Standard\" costava 325 sterline, mentre la lussuosa \"Regal\"\" era in vendita a 355 sterline. Una versione quattro porte fu disponibile negli ultimi due anni di produzione ad un prezzo di 335 sterline. Anch'essa era carrozzata da Weymann.\nLa Light Six divent\u00f2 famosa nel mondo quando vinse per prima una competizione organizzata tra delle autovetture ed un treno, denominato \"le train bleu\", che faceva servizio in Francia tra Calais e la Costa Azzurra. Questa competizione, che si svolse tra la fine degli anni venti e l'inizio degli anni trenta, vedeva la partecipazione di vari piloti gareggiare contro il treno sopramenzionato con una propria autovettura oppure un veicolo sponsorizzato.\nLa sfida con \"le train bleu\".\nNel gennaio del 1930, la Rover comparve prepotentemente sulla stampa mondiale dopo che la Casa automobilistica britannica annunci\u00f2 la sua partecipazione alla sfida con \"le train bleu\", che consisteva, come gi\u00e0 accennato, in una gara tra il convoglio menzionato e delle automobili.\nAll'epoca questa competizione era piuttosto famosa tra gli appassionati di automobilismo, anche perch\u00e9 nessuna autovettura era mai riuscita a battere il treno, sebbene i tentativi fossero stati parecchi. L'atto di promuovere per la Light Six una campagna pubblicitaria che facesse presa sul pubblico e che agisse da preambolo alla corsa, fu un'idea del pubblicista e pilota Dudley Noble, che era destinato anche a guidare la vettura nella gara. L'impresa era per\u00f2 difficile, dato che il treno aveva una velocit\u00e0 media appena inferiore ai 40 mph (circa 64 km/h), e le autovetture dovevano anche mettere in conto le eventuali deviazioni. Per sconfiggere il treno, la Light Six di Noble avrebbe dovuto guidare ininterrottamente da Calais alla Costa Azzurra. La Rover Light Six raggiunse per\u00f2 una media di 38\u00a0mph nel suo viaggio, e quindi riusc\u00ec a battere il tempo previsto di 20 ore del treno. Impiegando venti minuti in meno rispetto al convoglio, quest'ultimo venne sconfitto per la prima volta e la Rover divenne famosa nel mondo grazie soprattutto alla stampa, particolarmente per il contributo del \"Daily Express\".\nNel marzo del 1930 Woolf Barnato tent\u00f2 di migliorare il record compiuto dalla Light Six con una Bentley Speed Six, scommettendo sull'impresa 100 sterline. Sfid\u00f2 il treno da Cannes a Calais, per poi salire su un traghetto ed approdare a Dover, e proseguire quindi verso Londra in autostrada. Barnato vinse la gara, e la berlina carrozzata da \"Mulliner\" che guid\u00f2 durante la gara, oltre ad una \"Sportsman Coup\u00e9\" aerodinamica carrozzata da \"Gurney Nutting\" che prese in consegna il 21 maggio 1930, divennero note come \"Blue Train Bentley\"; la seconda vettura \u00e8 ritenuta erroneamente come quella che gareggi\u00f2 contro \"le train bleu\", mentre di fatto Barnato la chiam\u00f2 cos\u00ec in ricordo della sua gara."}
{"id": "3764251", "revid": "599013", "url": "https://it.wikipedia.org/wiki?curid=3764251", "title": "Allen Drury", "text": "Biografia.\nVincitore del Premio Pulitzer per la narrativa nel 1960 grazie al suo primo libro \"Advise and Consent\" (1959) da cui il regista Otto Preminger nel 1962 trasse il film \"Tempesta su Washington\""}
{"id": "3764258", "revid": "765341", "url": "https://it.wikipedia.org/wiki?curid=3764258", "title": "Giovanni Francesco Tranquillo", "text": "Appartenente alla famiglia Tranquillo di Roccangitola (dalla vicina citt\u00e0 di Rocca Angitola, fu primo canonico della collegiata di San Giorgio di Pizzo Calabro, predicatore, missionario, poeta e teologo.\nScrisse poemi sacri, tra cui pubblic\u00f2 nel 1606 la tragedia in versi \"Cecilia, tragedia spirituale\", rappresentata verso il 1610 a Pizzo, e nel 1630 a Messina la sacra rappresentazione \"Il Natale di Gies\u00f9 Cristo\". Lasci\u00f2 inoltre opere manoscritte (\"Resurrezione di Cristo\", \"Santa Barbara\", il poema eroico in ottave, in dodici canti \"Vita e morte di S. Giorgio martire\".\nFu sepolto nella cappella della collegiata.\nI suoi scritti vennero menzionati da alcuni eruditi seicenteschi e settecenteschi."}
{"id": "3764259", "revid": "767487", "url": "https://it.wikipedia.org/wiki?curid=3764259", "title": "A Mistaken Calling", "text": "A Mistaken Calling \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi il 15 ottobre 1912."}
{"id": "3764264", "revid": "287204", "url": "https://it.wikipedia.org/wiki?curid=3764264", "title": "Gi\u00f9 al Sud", "text": "Gi\u00f9 al Sud. Perch\u00e9 i terroni salveranno l'Italia \u00e8 un libro del giornalista e scrittore Pino Aprile. Idealmente pu\u00f2 essere considerato il seguito del best seller \"Terroni\".\nContenuto.\nIl libro, suddiviso in 52 capitoli, \u00e8 la cronaca di un lungo viaggio a tappe nell'Italia meridionale."}
{"id": "3764267", "revid": "217591", "url": "https://it.wikipedia.org/wiki?curid=3764267", "title": "Gi\u00f9 al Sud. Perch\u00e9 i terroni salveranno l'Italia", "text": ""}
{"id": "3764270", "revid": "3115", "url": "https://it.wikipedia.org/wiki?curid=3764270", "title": "Dev\u00ednska Nov\u00e1 Ves", "text": "Dev\u00ednska Nov\u00e1 Ves (in croato: \"Devinsko Novo Selo\", in ungherese: \"D\u00e9v\u00e9ny\u00fajfalu\", in tedesco: \"Theben-Neudorf\") \u00e8 un quartiere, con autonomia a livello di comune, della citt\u00e0 di Bratislava, capitale della Slovacchia, facente parte del distretto di Bratislava IV.\n\u00c8 il centro pi\u00f9 importante della minoranza croata della Slovacchia.\nGeografia.\nDev\u00ednska Nov\u00e1 Ves sorge lungo la sponda sinistra del fiume Morava, che qui segna il confine tra la Slovacchia e l'Austria."}
{"id": "3764272", "revid": "287204", "url": "https://it.wikipedia.org/wiki?curid=3764272", "title": "Devinska Nova Ves", "text": ""}
{"id": "3764275", "revid": "767487", "url": "https://it.wikipedia.org/wiki?curid=3764275", "title": "Well Matched", "text": "Well Matched \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA il 2 ottobre 1912."}
{"id": "3764277", "revid": "1821847", "url": "https://it.wikipedia.org/wiki?curid=3764277", "title": "Convenzione di Mantova", "text": "La convenzione di Mantova fu l'accordo sottoscritto il 23 aprile 1814 che sanc\u00ec la cessione provvisoria dei territori del Regno d'Italia all'Austria. Successivamente i territori della Lombardia e del Veneto furono definitivamente ceduti al controllo austriaco con il congresso di Vienna. Il 7 aprile 1815 nacque il Regno Lombardo Veneto.\nConvenzione di Schiarino-Rizzino.\nAlla convenzione di Mantova si giunse come conseguenza degli eventi accaduti dopo l'armistizio che era stato siglato dal vicer\u00e9 Eugenio di Beauharnais e dal generale austriaco Heinrich Johann Bellegarde a Villa Schiarino-Rizzino il 16 aprile 1814. Il vicer\u00e9, avendo abdicato Napoleone, sconfitto definitivamente dalla sesta coalizione, aspirava a sostituirlo nel ruolo di re d'Italia.\nFurono l'opposizione del senato del regno e, il 20 aprile, moti popolari a Milano che portarono all'omicidio del ministro delle finanze Giuseppe Prina, a indurre Eug\u00e8ne de Beauharnais alla cessione del Regno d'Italia all'Impero austriaco.\nPerci\u00f2 il 23 aprile a Mantova, dopo una prima sottoscrizione del conte di Ficquelmont, ciambellano di S.M. l'imperatore d'Austria, e del generale di divisione barone Carlo Zucchi, governatore di Mantova, la Convenzione, che decret\u00f2 la fine del Regno d'Italia, fu ratificata da Eug\u00e8ne de Beauharnais e da Heinrich Johann Bellegarde.\nDe Beauharnais abdic\u00f2 il 26 aprile 1814 e con la moglie Augusta di Baviera e la quintogenita Teodolinda, nata pochi giorni prima a Mantova, se ne and\u00f2 a Monaco di Baviera presso il suocero Massimiliano I, re di Baviera."}
{"id": "3764282", "revid": "1514393", "url": "https://it.wikipedia.org/wiki?curid=3764282", "title": "L'isola del tesoro (film 1987)", "text": ""}
{"id": "3764286", "revid": "267046", "url": "https://it.wikipedia.org/wiki?curid=3764286", "title": "\u2295", "text": ""}
{"id": "3764287", "revid": "547034", "url": "https://it.wikipedia.org/wiki?curid=3764287", "title": "Campionato del mondo rally 1979", "text": "Il Campionato del mondo rally 1979 \u00e8 stata la 7\u00aa edizione del Campionato del mondo rally. La stagione si \u00e8 svolta dal 20 gennaio al 14 dicembre, prevedendo 12 prove in altrettanti Paesi.\nRisultati e classifiche.\nClassifiche.\nClassifica Piloti.\nErano assegnati punti ai primi dieci classificati nel seguente ordine: 20 - 15 - 12 - 10 - 8 - 6 - 4 - 3 - 2 - 1.\nVenivano inoltre considerati soltanto i migliori sette risultati, dei quali due dovevano essere ottenuti in gare extra-europee.\nClassifica Costruttori.\nVenivano considerati soltanto i migliori sette risultati, dei quali due dovevano essere ottenuti in gare extra-europee ."}
{"id": "3764293", "revid": "3115", "url": "https://it.wikipedia.org/wiki?curid=3764293", "title": "D\u00fabravka (Bratislava)", "text": "D\u00fabravka (in ungherese \"Pozsonyhidegk\u00fat\", in tedesco \"Kaltenbrunn\") \u00e8 un quartiere, con autonomia a livello di comune, della citt\u00e0 di Bratislava, capitale della Slovacchia, facente parte del distretto di Bratislava IV."}
{"id": "3764300", "revid": "599013", "url": "https://it.wikipedia.org/wiki?curid=3764300", "title": "Johnny Watkiss", "text": "Carriera.\nCon la Nazionale australiana ha preso parte ai Mondiali 1974."}
{"id": "3764304", "revid": "767487", "url": "https://it.wikipedia.org/wiki?curid=3764304", "title": "Brainwaves - Onde cerebrali", "text": "Brainwaves - Onde cerebrali (\"BrainWaves\") \u00e8 un film di fantascienza del 1983 scritto e diretto da Ulli Lommel.\n\u00c8 la storia di uno scienziato che sperimenta una macchina di sua invenzione su una donna, caduta in stato comatoso dopo un incidente, al fine di rianimarla.\nTrama.\nI Bedford sono una tranquilla e felice famiglia composta da due giovani coniugi, Julian e Kaylie, ed il figlio piccolo, Danny. I loro progetti vengono bruscamente interrotti quando un incidente costringe Kaylie a lottare fra la vita e la morte e ad affrontare una pericolosa operazione al cervello.\nUna volta superata l'operazione, non riuscendo a risvegliarla dal coma, il marito Julian accetta la proposta del dr. Clavius di effettuare un esperimento con una macchina di sua invenzione che emette onde cerebrali e stimola il cervello.\nAll'inizio del film, tuttavia, si assiste all'omicidio della sig.na Lilyn Koonan da parte di un suo amante a ragione geloso, e le sue spoglie quasi esanimi su un tavolo di obitorio, studiate dal Dr. Clavius e dalla sua \u00e9quipe, dove stanno operando con la macchina.\nL'esperimento riesce e Kaylie riprende il suo posto in famiglia ma, dopo qualche tempo, i ricordi di Marian tendono a ritornarle alla mente e a farle rivivere i momenti della sua aggressione. In uno di questi ricordi appartenuti a Lilyan ma, grazie alla macchina del dr. Clavius, facenti parte anche della mente di Kaylie, riconosce l'assassino."}
{"id": "3764305", "revid": "767487", "url": "https://it.wikipedia.org/wiki?curid=3764305", "title": "The Grassville Girls", "text": "The Grassville Girls \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 16 ottobre 1912."}
{"id": "3764306", "revid": "599013", "url": "https://it.wikipedia.org/wiki?curid=3764306", "title": "Jimmy Millar", "text": "Carriera.\nClub.\nMillar \u00e8 stato venduto il 12 gennaio 1955 al Rangers dal Dunfermline per 5000 sterline. Nel Dunfermline gioc\u00f2 come terzino o ala, e gioc\u00f2 anche a centrocampo in tante occasioni nei primi anni al Rangers. Raggiunse il successo per\u00f2 come centravanti, diventando titolare nei primi anni del 1960, con compagni come Bobby Shearer, Eric Caldow, John Greig, Jim Baxter e Alexander Scott, e form\u00f2 un'ottima coppia d'attacco con Ralph Brand. Il totale dei gol segnati da Millar nella Scottish Cup, \u00e8 tuttora un record post-guerra per i Rangers, equivalso solo da Derek Johnstone. Millar, segn\u00f2 anche due volte nelle finali delle Scottish Cup, nel 1960 e nel 1964, un altro record, sempre equivalso da Johnstone. Millar \u00e8 stato inoltre il primo sostituto ad entrare in campo con la maglia dei Rangers, sostituendo Jim Forrest durante una vittoria per 5-0 contro il Falkirk in una partita di campionato all'Ibrox Stadium nell'ottobre del 1966. Millar era anche noto per il suo record di gol segnati alla compagine rivale dei Rangers, il Celtic. Segn\u00f2 infatti 13 volte nei derby \"Old Firm\", inclusi due gol della vittoria nel 1960 e nel 1964 al Celtic Park nel tradizionale \"New Year's Day match\".\nNell'estate del 1967, Miller lasci\u00f2 i Rangers per andare nel Dundee United. Successivamente, divenne per un breve periodo dirigente del Raith Rovers, in seguito gest\u00ec un pub ad Edimburgo. Ha totalizzato 162 gol in 317 presenze, vinto tre Scottish Premier League, cinque Scottish League Cups. \u00c8 anche membro del Rangers Football Club Hall of Fame.\nNazionale.\nDebutta il 9 giugno 1963 nella sconfitta in trasferta per 1-0 contro l'Irlanda. Ottenne due presenze con la nazionale scozzese."}
{"id": "3764308", "revid": "115792540", "url": "https://it.wikipedia.org/wiki?curid=3764308", "title": "Mauro Ferraresi", "text": " Ha pubblicato su vari argomenti e in differenti discipline: semiotica, linguistica, teoria della traduzione, public speaking, sociologia, sociologia dei consumi, sociologia della comunicazione e della cultura, pubblicit\u00e0 e marketing.\nNel 2016 ha pubblicato il suo primo romanzo \"Fuori dai cardini.\"\nBiografia.\nSi \u00e8 laureato in scienze politiche con Gustavo Gozzi all'Universit\u00e0 degli Studi di Bologna nel 1981 e ha poi deciso di seguire la sua inclinazione per gli studi di Comunicazione, conseguendo pochi anni dopo anche la laurea in filosofia, presso la cattedra di Semiotica di Umberto Eco. Subito dopo la seconda laurea ha iniziato a svolgere attivit\u00e0 di formazione e di consulenza presso imprese, pubbliche e private, sui temi della comunicazione e della cultura di impresa, del comportamento di consumo, del public speaking, del brand e delle marche. La sua attivit\u00e0 di studi e ricerca lo ha condotto a scrivere libri, articoli e saggi dedicati principalmente ai temi del consumo e della comunicazione. I suoi apporti sociologici in tal senso si sono concretizzati nel corso degli anni nella teoria della identit\u00e0 del consumatore (ICMT), teoria che si fonda proprio sul consumo e sulla comunicazione quali generatori identitari; nel concetto di consumption mix, sviluppato, a partire dal pi\u00f9 noto marketing mix; nella definizione di consumosfera che analizza le modalit\u00e0 di dilatazione urbana del consumo agli spazi di aggregazione e passaggio."}
{"id": "3764311", "revid": "110157", "url": "https://it.wikipedia.org/wiki?curid=3764311", "title": "Karlova Ves (Bratislava)", "text": "Karlova Ves (in tedesco \"Karlsdorf\", in ungherese \"K\u00e1rolyfalu\") \u00e8 un quartiere della citt\u00e0 di Bratislava, capitale della Slovacchia, facente parte del distretto di Bratislava IV.\nOspita il cimitero di Sl\u00e1vi\u010die \u00fadolie, il principale cimitero di Bratislava, e le residenze per studenti Mlados\u0165 e \u013dudov\u00edt \u0160t\u00far."}
{"id": "3764316", "revid": "287204", "url": "https://it.wikipedia.org/wiki?curid=3764316", "title": "Gustav Mraz", "text": ""}
{"id": "3764319", "revid": "164044", "url": "https://it.wikipedia.org/wiki?curid=3764319", "title": "Chuma Anene", "text": "Carriera.\nClub.\nAnene ha cominciato la carriera professionistica con la maglia del V\u00e5lerenga, per cui ha esordito nell'Eliteserien il 20 agosto 2011, quando ha sostituito Mohammed Fellah nel successo per 0-2 sul campo del Sarpsborg 08. Il 27 novembre ha segnato la prima rete nella massima divisione norvegese, nel successo per 2-0 sullo Stab\u00e6k.\nIl 19 giugno 2012, \u00e8 passato in prestito all'Ullensaker/Kisa, fino al termine del mese di luglio successivo. I calciatori delle formazioni Under-19, infatti, potevano essere ceduti per brevi prestiti anche all'infuori delle finestre di mercato. L'8 agosto 2013, \u00e8 passato allo Stab\u00e6k, con la formula del prestito fino al termine della stagione. Ha scelto la maglia numero 9. Ha esordito l'11 agosto, schierato titolare nella vittoria per 2-3 sullo Str\u00f8mmen: nello stesso incontro, ha realizzato la prima rete in squadra. Ha contribuito alla promozione dello Stab\u00e6k, che ha chiuso la stagione al 2\u00ba posto finale. Il 6 gennaio 2014, lo Stab\u00e6k ha manifestato l'intenzione di non riscattare il giocatore.\nIl 12 febbraio 2014 \u00e8 tornato ufficialmente all'Ullensaker/Kisa, a cui si \u00e8 legato con un contratto annuale. Il 26 giugno successivo, ha rescisso consensualmente l'accordo che lo legava al club. Ha firmato quindi con i macedoni del Rabotni\u010dki. Ha esordito in squadra il 15 luglio 2014, schierato titolare nel pareggio casalingo a reti inviolate contro l'HJK, in una sfida valida per il secondo turno di qualificazione alle Champions League 2014-2015. Il 4 agosto successivo ha disputato il primo incontro nella massima divisione locale, nella sconfitta interna per 0-3 contro il Metalurg Skopje. Il 1\u00ba novembre ha segnato la prima rete, nella vittoria per 1-0 sul Pelister.\nIl 31 agosto 2015 \u00e8 stato ufficialmente ingaggiato dai russi dell'Amkar Perm': ha scelto di vestire la maglia numero 11. Ha esordito in squadra in data 20 settembre, schierato titolare nel pareggio per 1-1 sul campo dello Zenit San Pietroburgo: \u00e8 stato autore della rete in favore della sua squadra. Rimasto in squadra fino al marzo 2017, ha totalizzato 28 presenze e 2 reti, tra campionato e coppa.\nIl 13 marzo 2017, i kazaki del Qa\u00fdrat hanno reso noto l'ingaggio di Anene, che si \u00e8 legato al nuovo club con un contratto biennale, con opzione per un'ulteriore stagione.\nIl 4 settembre 2018 \u00e8 stato tesserato dai danesi del Fredericia, a cui si \u00e8 legato fino al 31 dicembre successivo. Il 7 settembre, il Midtjylland ha ufficializzato l'ingaggio di Anene a partire dal 1\u00ba gennaio 2019. Il Midtjylland ha inizialmente lasciato il giocatore in prestito al Fredericia, ma quest'ultima squadra ha interrotto l'accordo in essere in data 29 marzo 2019.\nLo stesso giorno, il Midtjylland ha comunicato la cessione di Anene in prestito al Jerv.\nIl 20 agosto 2019 \u00e8 passato al Crewe Alexandra con la medesima formula: il giocatore ha scelto la maglia numero 17.\nIl 31 agosto 2021 ha fatto ritorno in Norvegia, firmando un contratto valido fino al termine della stagione con il Sandefjord.\nIl 17 gennaio 2022 \u00e8 approdato ai ciprioti dell'Omonia Aradippou.\nNazionale.\nAnene ha rappresentato la Norvegia a livello Under-16, Under-17, Under-19, Under-20 e Under-21. Ha esordito nella Nazionale Under-21 in data 6 febbraio 2013, subentrando a Henrik Kjelsrud Johansen nella sconfitta per 2-0 in amichevole contro la Turchia.\nStatistiche.\nPresenze e reti nei club.\n\"Statistiche aggiornate al 31 agosto 2021.\""}
{"id": "3764324", "revid": "3115", "url": "https://it.wikipedia.org/wiki?curid=3764324", "title": "Lama\u010d", "text": "Lama\u010d (in ungherese \"Lamacs\", in tedesco \"Blumenau\") \u00e8 un quartiere, con autonomia a livello di comune, della citt\u00e0 di Bratislava, capitale della Slovacchia, facente parte del distretto di Bratislava IV."}
{"id": "3764325", "revid": "767487", "url": "https://it.wikipedia.org/wiki?curid=3764325", "title": "La maledizione di Komodo", "text": "La maledizione di Komodo (\"The Curse of the Komodo\") \u00e8 un film horror statunitense del 2004 diretto da Jim Wynorski, con Tim Abell, Melissa Brasselle, William Langlois e Gail Harris.\nTrama.\nNathan Phipps \u00e8 un ricercatore che vive con la figlia ed una assistente su un'isola dell'oceano Pacifico che esegue esperimenti genetici sui draghi di Komodo. Questi presentano un comportamento molto aggressivo, soprattutto di notte, che spinge il dottor Phipps (finanziato dalla marina statunitense) a costruire una speciale recinzione elettrica per difendersi dai loro attacchi, quando arriva casualmente sull'isola un gruppo di rapinatori in fuga dopo il loro ultimo colpo. Quando alcuni dei draghi cominciano ad uccidere le persone, tentano insieme di fuggire via dall'isola. Il gruppo viene per\u00f2 attaccato da un drago di Komodo gigantesco, e non pu\u00f2 fare altro che sperare di raggiungere l'elicottero dei criminali per potersi salvare.\nProduzione.\nIl film fu prodotto da Royal Oaks Entertainment, diretto da Jim Wynorski (accreditato come Jay Andrews) e girato nel 2002 ad Arcadia e Los Angeles, in California e a Kaua'i, alle Hawaii.\nDistribuzione.\nIl film fu distribuito negli Stati Uniti nel 2004, due anni dopo il completamento delle riprese, da 20th Century Fox Home Entertainment e DEJ Productions per l'home video.\nAlcune delle uscite internazionali sono state:\nPromozione.\nLa tagline \u00e8: \"It's hungry.\" (\"\u00c8 affamato.\").\nCritica.\nSecondo Rudy Salvagnini (\"Dizionario dei film horror\") i difetti principali risiedono nella storia, che non ha molto senso, nel livello recitativo e nello scarso livello qualitativo degli effetti speciali. Il finale risulta \"incredibilmente illogico\".\nSequel.\n\"La maledizione di Komodo\" ha avuto un seguito: \"Komodo vs. Cobra\" del 2005."}
{"id": "3764327", "revid": "287204", "url": "https://it.wikipedia.org/wiki?curid=3764327", "title": "Lamac", "text": ""}
{"id": "3764328", "revid": "198277", "url": "https://it.wikipedia.org/wiki?curid=3764328", "title": "Campionato del mondo rally 1975", "text": "Il Campionato del mondo rally 1975 \u00e8 stata la 3\u00aa edizione del Campionato del mondo rally. Fu valido solo per il mondiale marche mentre non assegn\u00f2 il titolo piloti."}
{"id": "3764330", "revid": "287204", "url": "https://it.wikipedia.org/wiki?curid=3764330", "title": "Aleksandr Ponomarev", "text": ""}
{"id": "3764333", "revid": "729019", "url": "https://it.wikipedia.org/wiki?curid=3764333", "title": "Esercito dello Stato della Chiesa", "text": "L'Esercito dello Stato della Chiesa o Esercito dello Stato Pontificio fu l'esercito dello Stato Pontificio. Creatosi a partire dal Medioevo, con una forte componente straniera, esso cess\u00f2 di esistere nel 1870 con la presa di Roma e l'unificazione italiana.\nStoria.\nLa politica militare dello Stato Pontificio.\nIn base a una considerazione generica si pu\u00f2 affermare che lo Stato della Chiesa ha cercato di difendere l'integrit\u00e0 territoriale e la propria autonomia religiosa, ricorrendo, in prima istanza, al potere religioso, specie a quello della scomunica, o pi\u00f9 raramente dell'interdetto, ma, quando questo non bastasse, pi\u00f9 raramente, anche all'uso delle armi.\nLa politica pi\u00f9 seguita dai papi era quella di coinvolgere nei propri interessi un altro Stato, di solito confinante, che con il suo esercito difendesse l'integrit\u00e0 territoriale e politica dello Stato pontificio, ricevendone in cambio onori, denaro, legittimazione della sua condotta politica e condanna religiosa dei suoi nemici.\nCi\u00f2 non toglie che lo Stato pontificio si dotasse di un suo piccolo esercito per reprimere eventuali rivolte sia contadine che dei nobili romani, per la lotta al banditismo, vera piaga dell'Agro Romano, o per contrastare le razzie dei corsari barbareschi che flagellavano le coste e talora osavano risalire il corso del Tevere sino a minacciare Roma.\nNella sua lunga storia, lo Stato della Chiesa ha partecipato alle guerre alleandosi con Stati che disponevano gi\u00e0 di un proprio esercito. La Santa Sede forn\u00ec il pi\u00f9 delle volte truppe di mercenari assoldati per l'occasione, che indossavano le stesse uniformi dell'esercito alleato. Le famiglie aristocratiche romane rinforzavano i contingenti papali con propri cavalieri: dalle loro file, come nel caso degli Orsini e dei Colonna, vennero scelti pi\u00f9 di dodici dei maggiori condottieri.\nIl Medioevo.\nLa scelta politica di cercare alleanze con Longobardi, Franchi, Normanni, nell'impossibilit\u00e0 di dotarsi di proprie truppe regolari, caratterizza la storia militare dello Stato della Chiesa sino al 1049, quando papa Leone IX decise di dotare lo Stato di un esercito vero e proprio, che rimase immutato nella sua struttura sino al 1320.\nQuesta forza militare permanente era costituita da una cavalleria nobiliare (o anche mercenaria), con una milizia romana, affiancata da una mercenaria costituita da balestrieri, arcieri e fanti: se fosse stato necessario si ricorreva agli alleati vicini di Terni, Spoleto, Ancona, Perugia ecc.\nNel 1072 compaiono nell'esercito del papa i primi cavalieri mercenari tedeschi (\"Swabian\", ossia \"Svevi\") a cui si preferirono nel 1250 quelli francesi. Nell'et\u00e0 comunale l'esercito pontificio era ben organizzato in una cavalleria mercenaria divisa in due corpi: uno dotato di pesanti corazze per uomini e per i cavalli, un secondo fornito di armature leggere e senza protezione per i cavalli. La strategia della cavalleria pesante era in genere quella di spezzare il fronte nemico per poi lasciare il campo a quella leggera e alla fanteria.\nDurante il periodo avignonese (1309-1377) il governo pontificio utilizz\u00f2 truppe mercenarie per riportare sotto controllo gli Stati della Chiesa che avevano usurpato il potere. Dopo il 1320 la Santa Sede form\u00f2 degli eserciti solo per specifiche campagne militari. Una di esse fu la campagna per la riconquista dei territori papali nell'Alto Lazio, Umbria, Marca Anconitana e Romandiola. La guida militare fu affidata all'energico cardinale spagnolo Egidio Albornoz che, tra il 1353 e il 1356 port\u00f2 a termine vittoriosamente missione.\nAltri eserciti furono formati in risposta alla richiesta di altri Stati italiani. Le forze militari dello Stato della Chiesa parteciparono ad alcune battaglie decisive della Storia d'Italia, tra cui la Battaglia di Anghiari (29 giugno 1440) al fianco della Repubblica di Firenze e la Guerra di Ferrara (1482-1484), al fianco della Repubblica di Venezia contro gli Este.\nDal XV al XVII secolo.\nDopo la conclusione della Pace di Lodi (1454) lo Stato Pontificio avvi\u00f2 la realizzazione di un esercito mercenario stabile. Fu il primo stato italiano a farlo. Fino ad allora la Santa Sede si era affidata ad una compagnia di ventura capitanata da Pietro Giampaolo Orsini formata da 800 cavalieri e 200 fanti, strutturata in sei squadre. Affiancati a questi regolari, il governo pontificio aveva assoldato delle truppe per compiti particolari e per limitati periodi di tempo. Vi si potevano annoverare cavalieri mercenari e nobili, balestrieri e archibugieri, a piedi e a cavallo, milizie civiche, lanzichenecchi tedeschi e fanti spagnoli, fanteria romagnola armati tutti di armi da taglio e da fuoco.\nCon il proliferare delle compagnie di ventura, anche il papato ritiene conveniente servirsi di queste truppe di professionisti della guerra da affiancare a quelle mercenarie. Fu costituito un esercito di 8000/10000 uomini che formavano un apparato militare solo in apparenza caotico ma in realt\u00e0 ben amministrato. Un cos\u00ec gran numero di fanti, che superava il limite stabilito dai trattati della Lega Italica (1454) proveniva in genere dalle bande che operavano nei monti della Romagna, dell'Umbria e dell'Abruzzo.\nI reggimenti erano costituiti da dieci compagnie di 120/150 soldati disposti su dieci righe, dove si alternavano fanti armati di picche lunghe sino a 18 piedi (5,4 metri circa) e da soldati armati di moschetti a canna molto lunga, armi che potevano essere adoperate solo con un supporto piantato in terra. Un altro schieramento di 8/10 righe era costituito da corazzieri armati del medioevale spadone e due grosse pistole.\nLa funzione della cavalleria era sempre quella dei tempi passati con la differenza che, ora, all'urto si aggiungeva la scarica delle armi da fuoco. La cavalleria leggera non era dotata di armi difensive. L'esercito pontificio disponeva anche di un'artiglieria da campagna con una portata di circa 800 passi per tiri radenti mentre per quelli curvi utilizzava obici e mortai.\nCon l'istituzione di un esercito stabile fu abbandonata la consuetudine della condotta. Fu istituita la carica fissa di Capitano generale della Chiesa. Per tutto il XV e buona parte del XVI secolo, il posto di comando and\u00f2 a un nipote del pontefice (ad esempio, Pier Luigi Borgia con Callisto III, Antonio Piccolomini con il successore Pio II e Girolamo Riario con Sisto IV).\nNella Battaglia di Ravenna (1512) le truppe pontificie combatterono sotto il comando del generale spagnolo Raimondo de Cardona.\nNel 1517 papa Leone X impieg\u00f2 tutti i suoi 10.000 uomini per riprendere Urbino, usurpata da Francesco Maria della Rovere.\nDal 1516 fino alla morte combatt\u00e9 sotto le insegne papali Giovanni dalle Bande Nere (1498-1526). Nella Battaglia di Governolo (25 novembre 1526), fu ferito mortalmente.\nNel 1641 Papa Urbano VIII form\u00f2 un esercito per sottrarre ai Farnese il Ducato di Castro. L'occupazione del Ducato da parte delle truppe pontificie incominci\u00f2 il 27 settembre 1641. I Farnese reagirono attaccando lo Stato della Chiesa. Ci\u00f2 port\u00f2 entrambi i contendenti a deporre le armi. Il 13 gennaio 1642 fu siglata una pace preliminare, ma il pontefice non la riconobbe. La guerra continu\u00f2. I Farnese ottennero l'alleanza di Francia, Repubblica di Venezia, Toscana e Ducato di Modena; i Barberini chiesero l'aiuto della Spagna. Nel 1644 le truppe pontificie vennero duramente sconfitte nella Battaglia di Lagoscuro.\nLa guerra riprese nel 1649 con il successore Innocenzo X; in quell'anno le forze pontificie strinsero d'assedio la citt\u00e0 di Castro. Nessuno stato europeo si mosse in soccorso dei Farnese. La citt\u00e0 capitol\u00f2 in breve tempo; successivamente fu rasa al suolo. Il Ducato di Castro cess\u00f2 di essere uno stato indipendente e fu incamerato nei dominii della Santa Sede.\nLa Guardia svizzera.\nLa formazione militare pi\u00f9 celebre dell'esercito pontificio \u00e8 quella della Guardia svizzera, costituitasi per iniziativa di Sisto IV tramite un accordo concluso nel 1479 con la Confederazione svizzera che previde la possibilit\u00e0 di reclutare mercenari elvetici.\nIl 22 gennaio 1506, un gruppo di 150 mercenari elvetici al comando del capitano Kaspar von Silenen, del Canton d'Uri, si stanziava permanentemente in Vaticano al servizio di papa Giulio II.\nLe guardie svizzere non furono solo impiegate come scorta personale del papa, ma parteciparono a numerose battaglie, la pi\u00f9 famosa quella avvenuta il 6 maggio 1527 durante il sacco di Roma da parte dei lanzichenecchi del conestabile di Borbone, permettendo con il loro sacrificio a papa Clemente VII di avere salva la vita.\nDei 189 svizzeri se ne salvarono solo quarantadue, cio\u00e8 quelli che avevano protetto Clemente VII nella fuga lungo il Passetto di Borgo, il passaggio che collega il Vaticano a Castel Sant'Angelo. Il 5 giugno Clemente VII si arrendeva.\nLa guarnigione papale fu sostituita con mercenari spagnoli e lanzichenecchi. Il Papa ottenne che gli svizzeri sopravvissuti fossero inclusi nella nuova Guardia, ma solo 12 di essi accettarono.\nNel 1540 l'esercito pontificio, mobilitato da Pier Luigi Farnese (8000 italiani e 400 Lanzichenecchi) conquist\u00f2 Perugia e tutto il territorio circostante, ponendo fine all'autonomia della citt\u00e0 ed integrandola nello Stato Pontificio.\nNel Seicento l'esercito pontificio conobbe una fase di lungo declino, cosicch\u00e9 quando l'Italia fu di nuovo, nelle guerre di successione del XVIII secolo, teatro degli eventi bellici, lo Stato Pontificio rimase praticamente alla merc\u00e9 delle grandi armate degli Stati europei\nDall'et\u00e0 napoleonica al 1814.\nNel corso del XVIII secolo, dopo la cattiva prova data nella Guerra di successione spagnola, l'esercito papalino fu sempre pi\u00f9 trascurato dal governo pontificio sino a ridursi a poche migliaia di soldati, posti alla difesa di presidi, perdendo quindi ogni caratteristica di mobilit\u00e0.\nUn esercito ridotto ai minimi termini non fu dunque in grado di difendere adeguatamente il papa quando lo Stato pontificio fu invaso dalla Francia del Direttorio. Il 31 gennaio 1797 Napoleone Bonaparte dichiar\u00f2 guerra allo Stato pontificio; subito dopo l'esercito francese ne varc\u00f2 i confini. Il 4 febbraio l'esercito pontificio sub\u00ec una netta sconfitta a Faenza (Battaglia di Faenza). La facilit\u00e0 con cui i francesi vinsero lo scontro colp\u00ec fortemente i contemporanei. Ha commentato lo storico Giustino Filippone: \"si rise, e per molto tempo, sulla resistenza dell'esercito pontificio e forse troppo, e con non molta ragione\". Segu\u00ec l'occupazione della piazzaforte di Ancona (9 febbraio). Il 17 febbraio fu siglato il Trattato di Tolentino: la Santa Sede cedette alla Repubblica francese le Legazioni di Bologna, Ferrara, Romagna e la Marca di Ancona.\nL'11 febbraio 1798 i francesi entrarono a Roma; successivamente l'esercito pontificio fu sciolto; Papa Pio VI si rifugi\u00f2 prima a Siena e poi nella certosa di Firenze. Qui venne difeso dal Corpo delle \"Lance spezzate\", cos\u00ec chiamato in ricordo dei cavalieri feudali che spezzavano le loro lance per difendere il proprio signore. Il corpo, istituito da Paolo IV nel 1555 a difesa della persona del pontefice, era costituito da cento effettivi, scelti tra nobili e cittadini.\nDal Congresso di Vienna al 1860.\nLa funzione primaria dell'Esercito pontificio di difesa delle piazzeforti fu confermata anche dopo il Congresso di Vienna (1814-15). In base ai trattati internazionali, l'Austria divenne la potenza egemone in Italia, assumendosi anche l'obbligo della tutela dell'ordine in tutta la penisola.\nNel 1848 l'Esercito fu impiegato in una mobilitazione ai confini con il Regno Lombardo-Veneto, cio\u00e8 con i possedimenti austriaci in Italia. Il governo di papa Pio IX, con ordinanza ministeriale del 23 marzo, ordin\u00f2 la formazione di un Corpo di Operazione con lo scopo di \u00abprocedere alla difesa e sicurezza dei domini pontifici, nonch\u00e9 alla concorde azione delle forze nazionali italiane\u00bb. Sotto il comando del generale piemontese Giovanni Durando e del suo secondo Massimo d'Azeglio, furono costituiti quattro reggimenti nazionali (un reggimento di cavalleria e tre reggimenti di fanteria italiani), due di cavalleria (svizzeri), tre batterie di artiglieria da campagna, una compagnia di artificieri e due del genio e circa 600 Carabinieri pontifici, parte a piedi e parte a cavallo. L'insieme formava una forza non trascurabile di 7.500 uomini.\nDurando venne seguito, due giorni dopo, da un corpo misto di Guardie Civiche e di volontari, comprendente il Battaglione Universitario Romano, e affidato ad Andrea Ferrari. Lungo la via (specie a Bologna) quest'ultimo raccolse migliaia di volontari, cosicch\u00e9 raggiunse la notevole forza di circa 12\u00a0000 armati, cui si aggregarono altri 1\u00a0200 guidati da Livio Zambeccari.\nIl 13 aprile 1848 una speciale commissione cardinalizia impose lo sganciamento del Papa dalla coalizione anti-austriaca. Pio IX con l'allocuzione \"Non semel\" fatta al Concistoro dei cardinali del 29 aprile 1848, mise in evidenza le motivazioni della posizione del pontefice, che come capo della Chiesa universale ed allo stesso tempo capo di uno Stato italiano, non poteva mettersi in guerra contro un legittimo regno. Il pontefice sottoline\u00f2 che l'unico scopo della spedizione militare era difensivo:\nIl generale non segu\u00ec l'ordine implicito e si un\u00ec alla battaglia delle forze italiane contro l'Austria (Prima guerra d'indipendenza italiana), riportando per\u00f2 una sconfitta. Successivamente si dimise dall'incarico.\nCon l'istituzione della Repubblica Romana (1849), le truppe passarono al servizio del nuovo Stato. Fu l'esercito francese a riportare sul trono Pio IX.\nDopo il ripristino del potere pontificio (luglio 1849), l'esercito papalino fu formalmente sciolto. Nell'estate dello stesso anno la Francia decise di mantenere una propria guarnigione armata a difesa di Roma.\nNei primi anni cinquanta l'esercito fu ricostituito con effettivi sufficienti al mantenimento dell'ordine pubblico. Alla difesa dei confini esterni provvedevano le truppe francesi (che presidiavano le province centrali) e le guarnigioni austriache (di stanza ad Ancona, Bologna e Ferrara).\nDa Castelfidardo a Porta Pia.\nAll'inizio del 1859 il papa aveva deciso che lo Stato dovesse provvedere da s\u00e9 alla propria difesa. Nel marzo di quell'anno scoppi\u00f2 la Seconda guerra d'indipendenza italiana. Il conflitto provoc\u00f2 la partenza delle guarnigioni austriache di stanza nella Legazione delle Romagne per il fronte. Rimasta senza nessuna difesa, la Legazione fu inglobata nel Regno di Sardegna.\nIl 19 maggio 1860 truppe pontificie volontarie, guidate dal colonnello francese Georges de Pimodan, respinsero 400 garibaldini che intendevano penetrare nel territorio dalla Toscana. Il contingente francese, pur avvertito del pericolo, non si mosse da Roma. Pio IX ordin\u00f2 la ricostituzione di un esercito organizzato.\nIl ministro delle Armi, il cardinale Francesco Saverio de M\u00e9rode, che aveva combattuto negli eserciti belga e francese, chiam\u00f2 al comando del nuovo esercito il generale francese Christophe Louis de Lamorici\u00e8re, che si era distinto nella guerra d'Algeria avendo sconfitto l'emiro Abd el-Kader. La riorganizzazione ebbe come obiettivo l'aumento degli effettivi. Attraverso le diocesi di ogni stato europeo cattolico, furono organizzati centri di reclutamento e avviate campagne di raccolta fondi. Si arruolarono soldati da tutta l'Europa. Il totale degli effettivi raggiunse le 20.000 unit\u00e0: 5.000 austriaci, 3.000 irlandesi, seguiti da polacchi, belgi, svizzeri e olandesi; gli italiani furono oltre 6.000.\nL'organizzazione militare segu\u00ec il modello austriaco: come l'esercito imperiale era composto da battaglioni di soli ungheresi, di soli croati, ecc., cos\u00ec i battaglioni del nuovo esercito pontificio furono organizzati per nazionalit\u00e0: i tiragliatori erano franco-belgi, i carabinieri erano tedeschi; austriaci i bersaglieri; gli irlandesi costituivano la Brigata di San Patrizio. Guidati dalla devozione per il pontefice e da spirito di rivalsa verso la matrigna Inghilterra, il loro motto era \"We fought for the Pope and for Catholic Ireland\" (\"Abbiamo lottato per il Papa e l'Irlanda cattolica\"). Infine fu costituito un battaglione di gendarmi bolognesi. Il battesimo del fuoco del nuovo esercito avvenne a settembre di quell'anno, in risposta all'attacco dell'esercito piemontese guidato dai generali Cialdini e Della Rocca.\nL'esito dello scontro fu sfavorevole: i sabaudi, forti di 38.000 uomini, con 5.000 cavalli e 78 pezzi d'artiglieria, sconfissero ripetutamente l'esercito pontificio, che disponeva di 21.000 effettivi e una trentina di cannoni, a Perugia, Spoleto, Castelfidardo (dove cadde de Pimodan) e Ancona. La sconfitta di Castelfidardo port\u00f2 alla perdita di Marche, Umbria e Sabina. Ai prigionieri fu riservato un duro trattamento: incolonnati, furono condotti a marce forzate in Piemonte, da dove tornarono a casa solo dopo lunghi mesi. I feriti furono ammassati nei pressi del santuario di Loreto, che fu trasformato in ospedale. Anche in questo caso i francesi non si mossero per combattere fuori da Roma. La Santa Sede ricompens\u00f2 simbolicamente coloro che parteciparono alla sfortunata battaglia con un'onorificenza, la Medaglia di Castelfidardo.\nDopo la perdita delle Marche, dell'Umbria e della Sabina l'estensione del confine terrestre dello Stato si era ridotta a 350\u00a0km. La Santa Sede avvi\u00f2 una nuova riorganizzazione dell'esercito. L'esercito pontificio ritorn\u00f2 alla sua funzione tradizionale: il mantenimento dell'ordine pubblico. Il ministro de M\u00e9rode nomin\u00f2 due nuovi comandanti generali: il tedesco Hermann Kanzler e il romagnolo Giovanni Battista Zappi. Fu ricreata la compagnia di San Patrizio, che si era dimostrata tanto valorosa negli scontri di Spoleto e Castelfidardo. La riorganizzazione fu completata con la creazione del reggimento degli Zuavi pontifici (1\u00ba gennaio 1861).\nNel 1864 lo Stato italiano trasfer\u00ec la capitale da Torino a Firenze. Si trattava di una mossa di avvicinamento a Roma, considerata come obiettivo finale. Nello stesso anno il Regno d'Italia firm\u00f2 con Napoleone III una convenzione (\u00abConvenzione di settembre\u00bb) in base alla quale i francesi si impegnavano a ritirare le proprie truppe di stanza a Roma nel giro di due anni. Temendo attacchi non dichiarati, la Santa Sede chiam\u00f2 a raccolta i cattolici di tutt'Europa; l'invito ricevette un'accoglienza positiva in molti Paesi europei, che inviarono armi (lo Stato Pontificio non disponeva di fabbriche d'armi) e denaro e raccolsero schiere di volontari. In Francia fu creata la \"Legione d'Antibes\" (dalla citt\u00e0 di Antibes). Si arruolarono anche belgi, olandesi, irlandesi e anche inglesi. I volontari affluirono a Roma con le loro famiglie, che fornirono cavalli e denaro per l'armamento. Arrivarono addirittura dei volontari dal Canada e dagli Stati Uniti. Dall'ottobre 1865 Hermann Kanzler avvicend\u00f2 il cardinale de M\u00e9rode come ministro delle Armi.\nNel 1866 la Legione d'Antibes, formata da 1.100 uomini, quasi tutti francesi, al comando del colonnello D'Argy, giunse a Roma come nuovo corpo francese dello Stato Pontificio. Nel settembre dello stesso anno inizi\u00f2 il rimpatrio delle truppe francesi di stanza nel Lazio. L'11 dicembre la bandiera francese venne ammainata a Castel Sant'Angelo. Il giorno dopo, l'ultimo reggimento part\u00ec dal porto di Civitavecchia. Le sentinelle pontificie sostituirono i soldati regolari francesi in tutte le postazioni militari, mentre nell'Urbe (comprese le Porte esterne) furono schierati gli Zuavi pontifici.\nNel 1867 l'esercito pontificio contava 13.000 uomini (con trenta cannoni e novecento cavalli), a difendere il Lazio, sotto il comando del generale de Courten. Due terzi dei soldati erano italiani, mente l'altro terzo era composto di Zuavi.\nLa truppa in armi, ammontante a diecimila uomini, fu schierata in quattro zone: Viterbo, Civitavecchia, Tivoli e Velletri-Frosinone. I corpi numericamente pi\u00f9 consistenti erano: la Gendarmeria (2083 uomini con 305 cavalli); il Reggimento Zuavi (2237 uomini); il Reggimento Fanteria di Linea (1595 uomini); il Battaglione Carabinieri (1233 uomini) e il Battaglione Cacciatori (956 uomini). A guardia di Roma fu posta una guarnigione di 6.000 soldati, comandata dal generale Zappi. La principale funzione dell'esercito era la difesa dagli attacchi delle formazioni garibaldine; nel caso di un attacco dell'esercito italiano (che aveva quattro volte il numero dei soldati pontifici) il Papa avrebbe contato sull'intervento delle potenze cattoliche.\nIl pericolo di un attacco garibaldino era concreto: infatti in quell'anno, tra luglio e agosto, Giuseppe Garibaldi organizz\u00f2 una spedizione contro lo Stato della Chiesa. Il 28 settembre i primi garibaldini varcarono i confini. L'esercito pontificio intervenne prontamente; la Francia invi\u00f2 una divisione di 9.000 uomini, che sbarcarono in ottobre a Civitavecchia. Per la prima volta dal 1859, Pio IX si pronunci\u00f2 pubblicamente con l'allocuzione \"Levate\" (27 ottobre 1867). L'attacco garibaldino fu respinto. La vittoria decisiva fu ottenuta nella Battaglia di Mentana (3 novembre): tremila pontifici e duemila francesi sconfissero circa novemila garibaldini.\nTutti i reduci della vittoriosa campagna furono insigniti della \"Croce fidei et virtuti\" (nota come Croce di Mentana). Non tutti i militari francesi ritornarono in Patria: la Francia decise di mantenere una guarnigione di stanza nella fortezza di Civitavecchia e due presidi, uno a Tarquinia e uno a Viterbo: in tutto 4.000 uomini.\nL'esercito del 1870 era sempre costituito da oltre 13.000 effettivi (per la precisione, 13.624), di cui oltre 8.300 inquadrati nell'esercito regolare e 5.324 volontari stranieri. L'esercito regolare era cos\u00ec composto: Fanteria, Carabinieri, Cacciatori, Dragoni e Artiglieri (che avevano dato buona prova di s\u00e9 a Mentana, con il sostegno degli alleati francesi di Napoleone III). Al battaglione costituito dai gendarmi bolognesi si aggiunsero due squadroni a cavallo provenienti dalla citt\u00e0 felsinea. Fra gli italiani non mancava nessuna delle famiglie dell'aristocrazia cattolica: il principe Pietro Aldobrandini, il principe Paolo Borghese, il principe Francesco Maria Ruspoli, il principe Vittorio Odescalchi, il principe Carlo Chigi Albani della Rovere, il principe Alfonso di Borbone-Due Sicilie fratello dell'ex Re delle Due Sicilie; il principe Alfonso Carlo di Borbone-Spagna ed altri rappresentanti della nobilt\u00e0 europea. I 5.324 volontari costituivano i reggimenti degli Zuavi, della Legione d'Antibes e dei Cacciatori stranieri.\nNella prima settimana di settembre il generale Kanzler aveva schierato 2.000 uomini nelle province di Velletri e Frosinone; 1.000 a Viterbo; altrettanti a Civitavecchia. Gli ordini erano di resistere all'attacco delle camicie rosse, ma in caso di invasione dell'esercito sabaudo, gli ordini erano di ripiegare verso Roma.\nL'invasione dell'esercito italiano ebbe inizio all'alba del 12 settembre: le truppe sabaude, al comando del generale Raffaele Cadorna penetrarono nello Stato Pontificio in tre punti: la II Divisione, al comando del generale Nino Bixio, attravers\u00f2 il confine da nord-est muovendosi lungo la strada che costeggia ad est il lago di Bolsena; la XII Divisione (maggiore generale De La Roche) provenendo dalla Sabina attravers\u00f2 il Tevere a Magliano Sabina; la IX divisione, partendo da sud, valic\u00f2 l'Appennino abruzzese poi scese lungo la valle del Liri fino a Ceprano. La marcia verso l'Urbe delle due divisioni non incontr\u00f2 seri ostacoli; la XII Divisione giunse in vista di Roma il 14 settembre mentre la IX occupava Frosinone e Anagni giungendo a Velletri il 16 settembre. \nIn citt\u00e0, intanto, sin dal 12 settembre vigeva lo stato d'assedio. Il 15 settembre Cadorna invi\u00f2 una lettera al generale Kanzler: gli chiese di acconsentire all'occupazione pacifica della citt\u00e0. Kanzler rispose che avrebbe difeso Roma con tutti i suoi mezzi a disposizione. Il 17 il generale istitu\u00ec presso il Casino militare di piazza Colonna un Comitato di difesa permanente (con de Courten, Lopez, Caimi, Lana e Rivalta).\nLa giornata del 18 settembre, una domenica, trascorse in relativa tranquillit\u00e0. Pio IX, avendo compreso che la fine dello Stato pontificio era inevitabile, diede ordine ai soldati di opporre una resistenza simbolica per mostrare al mondo che la Santa Sede non abdicava, ma veniva invasa da un esercito occupante. Il pontefice consegn\u00f2 un ordine scritto al generale Kanzler in cui, dopo aver lodato la disciplina e il valore delle forze a difesa della Santa Sede, affermava:\nIl 19 settembre alle ore 19 il generale Cadorna diram\u00f2 l'ordine di attacco. Il primo colpo di cannone contro l'Urbe fu sparato alle 5,10 del 20 settembre. L'attacco alla citt\u00e0 fu portato in diversi punti. A Trastevere Bixio ebbe a che fare con mura costruite solidamente e, allo stesso tempo, rest\u00f2 esposto al fuoco dei soldati pontifici. Invece le mura tra Porta Salaria e Porta Pia (l'accesso sulla via Nomentana) erano molto pi\u00f9 vulnerabili: qui si concentr\u00f2 l'attacco dell'esercito italiano. Verso le nove antimeridiane Kanzler tenne l'ultima riunione dello Stato maggiore. Lasci\u00f2 palazzo della Pillotta (sede del ministero delle Armi) con il braccio destro Fortunato Rivalta (capo di Stato maggiore) e si rec\u00f2 a palazzo Wedekind. Qui si incontr\u00f2 con il Comitato di difesa. I presenti presero atto dell'impossibilit\u00e0 di prolungare la difesa ed ordinarono ai soldati di cessare il combattimento.\nProprio mentre il Comitato si riuniva fu aperta una breccia alla sinistra di Porta Pia. I soldati pontifici, ricevuto l'ordine, issarono la bandiera bianca. Mentre la resistenza cessava a Porta Pia, la bandiera bianca fu issata lungo tutta la linea delle mura. Le perdite per l'esercito pontificio furono contenute: 15 morti e 68 feriti.\nDopo Porta Pia: lo scioglimento.\nTra le condizioni di capitolazione imposte dal generale Cadorna agli sconfitti, una di esse fu lo scioglimento dell'esercito pontificio. Rimasero operativi solamente quattro corpi: la Guardia Svizzera, la Guardia Palatina, la Guardia nobile ed un piccolo reparto della Gendarmeria Pontificia, che restarono a proteggere il Palazzo Apostolico nella Citt\u00e0 Leonina, ovvero l'ultimo lembo di Roma non occupato dai soldati italiani, oltre a circa duecento sedentari, soldati veterani restati a presidiare Castel Sant'Angelo finch\u00e9 anche quest'ultimo fortilizio fu lasciato alle truppe italiane. Le restanti truppe, dopo l'onore delle armi tributato dai soldati vincitori, furono disarmate e condotte a Civitavecchia. Qui, soldati regolari e volontari stranieri si divisero: questi ultimi furono imbarcati su navi francesi, tra cui la fregata \"Or\u00e9noque\". Gli italiani furono avviati verso la cittadella di Alessandria. Dal 30 settembre in poi le autorit\u00e0 iniziarono a liberarli e a rimandarli alle proprie case.\nAi prigionieri fu proposto di passare sotto le insegne dei vincitori. Solo un centinaio accett\u00f2. Per gli altri, com'era gi\u00e0 avvenuto nel 1860, fu riservato un trattamento molto rigido: 4.800 soldati furono condotti a marce forzate in alcune fortezze del Nord della penisola. Gli altri (emiliani, romagnoli, marchigiani, veneti e lombardi) furono considerati \"traditori\" e vennero rinchiusi nel carcere speciale di Fenestrelle. Per tutti la detenzione fu lunga e le condizioni di vita durissime.\nLa \"Legione d'Antibes\", composta da volontari francesi, sopravvisse al disfacimento dell'esercito pontificio. Imbarcatasi a Civitavecchia, si trasfer\u00ec a Tolone. Combatt\u00e9 nella guerra in corso contro la Prussia col nome di \"Legione volontari dell'Ovest\". I legionari mantennero uniforme pontificia e bandiera propria. Scesero in campo contro i tedeschi sulla Loira, poi a Le Mans. Il reparto fu sciolto il 13 agosto 1871, alla fine della guerra.\nLe Guardie Svizzere rimasero a difesa personale del papa nei suoi alloggi. Papa Pio X nel 1914 decise di fissare il numero dei militi che componevano questo speciale corpo a 100 unit\u00e0, pi\u00f9 6 ufficiali, tra cui il comandante con il grado di colonnello.\nCon la fondazione dello Stato della Citt\u00e0 del Vaticano (1929), le Guardie svizzere divennero la milizia ufficiale del nuovo Stato.\nDurante la Seconda guerra mondiale, ed in particolare dopo l'8 settembre 1943, papa Pio XII rinforz\u00f2 temporaneamente il suo piccolo esercito (il corpo delle guardie svizzere fu portato a oltre 300 effettivi e quello delle guardie palatine fino a 2.000 unit\u00e0), questo sia per dare rifugio ai molti sfollati che cercavano ospitalit\u00e0 in Vaticano, sia per dare un minimo di sicurezza allo Stato della Chiesa.\nGli altri corpi militari sopravvissuti al 20 settembre 1870 furono definitivamente sciolti nel 1970, quando papa Paolo VI abol\u00ec la Guardia d'Onore di Sua Santit\u00e0, la Guardia Palatina d'Onore, la Gendarmeria Pontificia, sciogliendo formalmente l'Esercito Pontificio.\nL'unico Corpo che non fu sciolto fu quello della Guardia Svizzera Pontificia, avente rango di reggimento e consistenza organica di compagnia.\nOggi la Guardia Svizzera si occupa della sicurezza del papa e della citt\u00e0 del Vaticano, sorvegliando gli alloggi papali e mantenendo l'ordine durante le cerimonie religiose, mentre la Gendarmeria garantisce l'ordine e la sicurezza pubblici, e svolge le funzioni di \"intelligence\", polizia di frontiera, di polizia giudiziaria e di polizia stradale."}
{"id": "3764337", "revid": "767487", "url": "https://it.wikipedia.org/wiki?curid=3764337", "title": "Vasil Metodiev", "text": "Carriera.\nCon la Nazionale bulgara ha preso parte ai Mondiali 1966."}
{"id": "3764338", "revid": "767487", "url": "https://it.wikipedia.org/wiki?curid=3764338", "title": "The Warning Hand", "text": "The Warning Hand \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 18 ottobre 1912."}
{"id": "3764340", "revid": "599013", "url": "https://it.wikipedia.org/wiki?curid=3764340", "title": "Ivan Metodiev", "text": "Carriera.\nHa giocato 5 partite con la Nazionale bulgara."}
{"id": "3764344", "revid": "46931", "url": "https://it.wikipedia.org/wiki?curid=3764344", "title": "The Curse of the Komodo", "text": ""}
{"id": "3764345", "revid": "46931", "url": "https://it.wikipedia.org/wiki?curid=3764345", "title": "Curse of the Komodo", "text": ""}
{"id": "3764347", "revid": "767487", "url": "https://it.wikipedia.org/wiki?curid=3764347", "title": "Apateopholis laniatus", "text": "L'apateofolide (Apateopholis laniatus) \u00e8 un pesce estinto, appartenente agli alepisauriformi. Visse nel Cretaceo superiore (Cenomaniano, circa 95 milioni di anni fa) e i suoi resti fossili sono stati ritrovati in Inghilterra e in Libano.\nDescrizione.\nQuesto pesce era di piccole dimensioni e non superava la lunghezza di 10 centimetri. \"Apateopholis\" era caratterizzato da una testa estremamente allungata, che poteva essere lunga quanto il resto del corpo. Il rostro era a forma di becco allungato simile a quello dell'attuale aguglia. Il corpo era sostanzialmente privo di scaglie, tranne una fila unica lungo la linea laterale sensoriale; queste scaglie erano di forma rettangolare, e portavano piccole spine sulla superficie esterna.\nClassificazione.\n\"Apateopholis\" (il cui nome deriva dal greco e significa \"scaglia che confonde\") \u00e8 conosciuto per una singola specie rinvenuta soltanto in Inghilterra (Sussex e Lewes) e in Libano, nei giacimenti di Haqil ed En Nammoura; \u00e8 stato attribuito alla superfamiglia degli ittiotringoidi (Ichthyotringoidea), un gruppo di pesci dalla testa allungata tipici del Cretaceo superiore."}
{"id": "3764349", "revid": "767487", "url": "https://it.wikipedia.org/wiki?curid=3764349", "title": "Bringing Father Around", "text": "Bringing Father Around \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 23 ottobre 1912."}
{"id": "3764351", "revid": "599013", "url": "https://it.wikipedia.org/wiki?curid=3764351", "title": "Suore di Nostra Signora di Amersfoort", "text": "Le Suore di Nostra Signora di Amersfoort (in neerlandese \"Zusters van Onze Lieve Vrouw van Amersfoort\") sono un istituto religioso femminile di diritto pontificio.\nStoria.\nLa congregazione fu fondata dal gesuita Mathias Wolff (1779-1857) per rimediare all'assenza di scuole cattoliche nei Paesi Bassi settentrionali: radudata una comunit\u00e0 di giovani donne, ne affid\u00f2 la formazione alle Suore di Nostra Signora di Namur.\nLe suore iniziarono il noviziato a Gand nel 1819. Nel 1822 rientrarono in patria e fissarono la loro sede ad Amersfoort: le suore di Amersfoort adottarono le regole della congregazione di Namur (tradotta dal francese all'olandese) e iniziarono a dedicarsi all'insegnamento.\nNegli anni successivi sorsero filiali a Engelen, Nimega e Zevenbergen. Nel 1831 a Wolff fu impedito di curare la direzione dell'istituto e per la congregazione inizi\u00f2 un periodo di decadenza: a causa dei disordini ad Amerfoort, nel 1840 a Wolff fu concesso ti tornare a occuparsi delle case di Engelen, Nimega e Zevenbergen, che vennero staccate dalla congregazione di Amersfoort e andarono a costituire la Societ\u00e0 di Ges\u00f9, Maria e Giuseppe.\nAd Amersfoort rimasero solo la superiora, Maria Odilia Kisters, e altre tre suore, che provvidero alla restaurazione dell'istituto: l'apostolato delle suore venne esteso alla cura dei bambini abbandonati e vennero aperti orfanotrofi a Amersfoort, Rotterdam e Ootmarsum; iniziarono poi a dedicarsi all'assistenza agli anziani nelle case di riposo, all'educazione in scuole speciali per disabili mentali, alle missioni.\nLe costituzioni dell'istituto furono approvate da papa Pio IX nel 1870.\nAttivit\u00e0 e diffusione.\nLe religiose si dedicano all'insegnamento, all'assistenza a malati e anziani e alle missioni.\nOltre che nei Paesi Bassi, sono presenti nelle Filippine, in Indonesia, in Malawi; la sede generalizia \u00e8 a Amersfoort.\nAlla fine del 2008 la congregazione contava 430 suore in 43 case."}
{"id": "3764352", "revid": "767487", "url": "https://it.wikipedia.org/wiki?curid=3764352", "title": "The Letter (film 1912)", "text": "The Letter \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 30 ottobre 1912."}
{"id": "3764353", "revid": "22356", "url": "https://it.wikipedia.org/wiki?curid=3764353", "title": "Apateopholis", "text": ""}
{"id": "3764363", "revid": "767487", "url": "https://it.wikipedia.org/wiki?curid=3764363", "title": "The Scheme", "text": "The Scheme \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a un rullo - usc\u00ec nelle sale cinematografiche USA il 20 novembre 1912."}
{"id": "3764366", "revid": "287204", "url": "https://it.wikipedia.org/wiki?curid=3764366", "title": "Coppa dell'Imperatore 1995", "text": "La Coppa dell'Imperatore 1995 \u00e8 stata la settantacinquesima edizione della coppa nazionale giapponese di calcio.\nFormula.\nVengono confermati formula e criteri di ammissione alla competizione, ma il numero di squadre provenienti dai tornei regionali viene ridotto a 18 in ragione dell'aumento a 14 del lotto di concorrenti alla J. League.\nSquadre partecipanti.\nJ. League\nSquadre regionali"}
{"id": "3764368", "revid": "287204", "url": "https://it.wikipedia.org/wiki?curid=3764368", "title": "Aalesunds Fotballklubb 2009", "text": "Questa voce raccoglie le informazioni riguardanti lo Aalesunds Fotballklubb nelle competizioni ufficiali della stagione 2009."}
{"id": "3764369", "revid": "767487", "url": "https://it.wikipedia.org/wiki?curid=3764369", "title": "Miss Simkins' Summer Boarder", "text": "Miss Simkins' Summer Boarder \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA il 29 ottobre 1912."}
{"id": "3764370", "revid": "144796", "url": "https://it.wikipedia.org/wiki?curid=3764370", "title": "Esercito dello Stato Pontificio", "text": ""}
{"id": "3764375", "revid": "547034", "url": "https://it.wikipedia.org/wiki?curid=3764375", "title": "Lampada a scarica senza elettrodo", "text": "La lampada a scarica senza elettrodo, comunemente indicata come EDL, sigla dell'inglese \"electrodeless discharge lamp\", \u00e8 un tipo di lampada a scarica.\nQuesta lampada \u00e8 usata come sorgente in spettroscopia di assorbimento atomico.\nLa sua peculiarit\u00e0 principale consiste nel fornire una radiazione elettromagnetica di lunghezza d'onda precisa e dall'ampiezza di banda molto ristretta, necessaria per ottenere lo spettro di assorbimento a righe tipico degli atomi.\nL'emissione della lampada non viene causata da elettrodi. L'elemento emettitore \u00e8 invece contenuto in un bulbo di quarzo, sotto forma di metallo o sale, insieme ad argon a bassa pressione, circondato da una spirale metallica (\"RF coil\").\nLa spirale genera un campo elettrico a radiofrequenza. Il gas contenuto nel bulbo si ionizza e cede il suo contenuto energetico all'elemento eccitandolo. Questo, ritornando allo stato fondamentale, emette successivamente fotoni di lunghezza d'onda caratteristica.\nI fotoni emessi passano poi attraverso un monocromatore, che ha lo scopo di selezionare solo le lunghezze d'onda caratteristiche del materiale da analizzare.\nL'emissione che si ottiene \u00e8 circa 10 volte pi\u00f9 intensa rispetto ad una lampada a catodo cavo.\nLa lampada a scarica senza elettrodi \u00e8 per\u00f2 utilizzabile solo con 15 elementi."}
{"id": "3764377", "revid": "123049505", "url": "https://it.wikipedia.org/wiki?curid=3764377", "title": "Calcestruzzi", "text": "La Calcestruzzi S.p.A. \u00e8 un'azienda italiana del gruppo HeidelbergCement, che produce calcestruzzo preconfezionato; \u00e8 attiva anche nel settore degli inerti. La societ\u00e0 opera nel territorio italiano. La Direzione operativa \u00e8 situata a Bergamo.\nStoria.\nFondata alla fine degli anni cinquanta ed appartenente al Gruppo Ferruzzi di Ravenna \u00e8 stata acquisita nel 1997 dall'allora Gruppo Italcementi.\nProcedimenti giudiziari.\nTra il 1993 e il 1994 l'amministratore delegato di Calcestruzzi, Lorenzo Panzavolta, fin\u00ec nel mirino dell'inchiesta Tangentopoli (venne interrogato dall'ex pubblico ministero Antonio Di Pietro), mentre nel 1997 venne arrestato con l'accusa di concorso esterno in associazione mafiosa, a seguito delle accuse del collaboratore di giustizia Angelo Siino. Panzavolta venne condannato in via definitiva nel 1998 a sei anni di reclusione e rest\u00f2 in carcere per tre mesi per poi ottenere gli arresti domiciliari; il capoarea della Calcestruzzi per la Sicilia, l'ingegnere Giovanni Bini, venne invece condannato a otto anni di reclusione perch\u00e9 accusato di tenere i rapporti con Cosa Nostra per conto dell'azienda.\nAgli inizi del 2008 il gruppo Italcementi rimane coinvolto in un'inchiesta giudiziaria che ha portato la magistratura di Caltanissetta al sequestro preventivo dell'allora controllata \"Calcestruzzi S.p.A.\". Nel gennaio 2008 Mario Colombini, amministratore delegato della Calcestruzzi, \u00e8 stato arrestato per truffa, inadempimento di contratti di pubbliche forniture e intestazione fittizia di beni con l'aggravante di avere agevolato l'attivit\u00e0 della mafia. A fine febbraio vengono concessi gli arresti domiciliari dal Tribunale del riesame poich\u00e9 vengono meno l'aggravante di aver favorito la mafia e l'intestazione fittizia di beni (oltre al dissequestro dell'intero capitale sociale dell'azienda). Nell'ambito delle indagini, la Guardia di Finanza ha sequestrato l'ala dell'ospedale Sant'Elia di Caltanissetta e una galleria dell'autostrada Palermo-Messina, costruzioni nelle quali si sospetta che Calcestruzzi abbia utilizzato materiale non conforme alle norme tale da minare la stabilit\u00e0 delle due opere.\nL'inchiesta ha successivamente portato la Direzione distrettuale antimafia di Caltanissetta, ad indagare l'amministratore delegato di Italcementi, per concorso in riciclaggio, impiego di denaro, beni o utilit\u00e0 di provenienza illecita, aggravati dall'avere avvantaggiato la mafia.\nIn una successiva indagine del 2010, denominata \"Doppio Colpo 2\", Carabinieri e Guardia di Finanza di Caltanissetta hanno arrestato 14 persone per associazione mafiosa, associazione a delinquere e frode in pubbliche forniture, e sequestrato 7 aziende controllate. Secondo la ricostruzione dell'accusa la Calcestruzzi spa, da oltre due anni sotto amministrazione giudiziaria, aveva assunto il monopolio nella fornitura in Sicilia del materiale che conteneva minori quantit\u00e0 di cemento. Con l'appoggio di Giuseppe \"Piddu\" Madonia, Francesco La Rocca e Giovanni Giuseppe Laurino, indicati come esponenti di spicco delle cosche nissena e catanese, cui cedevano parte dei maggiori profitti, l'azienda bergamasca avrebbe assunto negli anni il monopolio nella fornitura di calcestruzzo in Sicilia. La difesa ha ribattuto che la societ\u00e0 deteneva una quota modesta del mercato siciliano del calcestruzzo, pari al 3% e lontana da una posizione di monopolio, e che l'incidente probatorio abbia comprovato la buona qualit\u00e0 dei materiali utilizzati, escludendo la presenza di pericoli in ordine alla sicurezza delle strutture esistenti.\nCon provvedimento del 20 aprile 2011, il Tribunale di Caltanissetta ha disposto la completa revoca del sequestro preventivo della Calcestruzzi S.p.A., con la contestuale restituzione del complesso aziendale agli azionisti aventi diritto.\nL'ordinanza, emanata a seguito di istanza della difesa della societ\u00e0, si legge in una nota di Italcementi, riconosce la validit\u00e0 e l'efficacia dell'azione svolta da Calcestruzzi nell'attuazione del Piano di prescrizioni disposto dal Giudice nonch\u00e9 la chiara testimonianza di \"una buona volont\u00e0 da parte della societ\u00e0 sottoposta al vincolo e della sua controllante\".\nIl 3 dicembre 2013 il Tribunale di Caltanissetta, su richiesta del PM titolare delle indagini, ha prosciolto gli indagati coinvolti nell'operazione \"Doppio Colpo 2\" archiviandone la posizione in quanto \"...il sistema informatico (aziendale) non era stato elaborato e gestito al fine di poter alterare i dati della gestione del calcestruzzo fornito per appalti pubblici e privati in difformit\u00e0 alle previsioni contrattuali, onde cos\u00ec occultare l'effettiva quantit\u00e0 inferiore del calcestruzzo venduto e, conseguentemente, le frodi contrattuali operate sul territorio nazionale...\"."}
{"id": "3764378", "revid": "219355", "url": "https://it.wikipedia.org/wiki?curid=3764378", "title": "Electrodless discharge lamps", "text": ""}
{"id": "3764379", "revid": "767487", "url": "https://it.wikipedia.org/wiki?curid=3764379", "title": "The Moving Finger (film 1912)", "text": "The Moving Finger \u00e8 un cortometraggio muto del 1912. Il nome del regista non viene riportato nei credit del film che aveva come interpreti Lily Branscombe, Frank Dayton, Harry Cashman.\nTrama.\nNella sua miserabile stanza, una donna ricorda come si \u00e8 ridotta in quelle condizioni: sposata a un uomo onesto ma povero, era rimasta presa dal fascino di uno straniero che l'aveva circuita con i suoi racconti di una vita diversa che lei avrebbe potuto vivere insieme a lui nella grande citt\u00e0. Il marito, tornato a casa, aveva trovato il suo biglietto di addio. All'inizio, la nuova vita era sembrata splendida e felice, ma una sera la donna aveva trovato dei guanti femminili nella tasca dell'amante. Gelosa, lo aveva aggredito ma la risposta di lui era stata quella di lasciarla. Sola e abbandonata, la donna aveva allora cercato il perdono del marito ma senza alcun successo.Ora alla donna non resta che una vita vuota come quella di una candela che si spegne, lasciandola sola nell'oscurit\u00e0.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 1\u00ba novembre 1912."}
{"id": "3764383", "revid": "1005847", "url": "https://it.wikipedia.org/wiki?curid=3764383", "title": "Elezioni amministrative in Italia del 1975", "text": "Le elezioni amministrative in Italia del 1975 si tennero il 15 e il 16 giugno, contestualmente alle elezioni regionali.\nFurono rinnovate 6.347 amministrazioni comunali e 86 amministrazioni provinciali. Andarono al voto tutti i comuni capoluogo di provincia, eccetto Genova, Ascoli Piceno, Roma, Bari, Foggia (chiamati al voto in occasione delle amministrative del 1971), Novara, Pavia, Trieste (amministrative del 1972), Belluno, Ravenna, Siena, Ancona (amministrative del 1973), Bolzano, Trento, Frosinone, Isernia e Matera (amministrative del 1974).\nRisultati delle elezioni comunali.\nSicilia.\nTrapani.\nLe elezioni si tennero il 15 giugno 1975."}
{"id": "3764385", "revid": "729019", "url": "https://it.wikipedia.org/wiki?curid=3764385", "title": "Pallavolo maschile ai XIV Giochi dei piccoli stati d'Europa", "text": "Il XIII campionato di pallavolo maschile ai Giochi dei piccoli stati d'Europa si \u00e8 svolto dal 31 maggio al 4 giugno 2011 a Vaduz, in Liechtenstein, durante i XIV Giochi dei piccoli stati d'Europa. Al torneo hanno partecipato 6 squadre nazionali europee di stati con meno di un milione di abitanti e la vittoria finale \u00e8 andata per la prima volta al Montenegro.\nPodio.\nCampione.\nMontenegro(Primo titolo)\nSecondo posto.\nCipro\nTerzo posto.\nLussemburgo"}
{"id": "3764387", "revid": "767487", "url": "https://it.wikipedia.org/wiki?curid=3764387", "title": "Mr. Hubby's Wife", "text": "Mr. Hubby's Wife \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA il 26 novembre 1912."}
{"id": "3764389", "revid": "124684651", "url": "https://it.wikipedia.org/wiki?curid=3764389", "title": "Phylactocephalus microlepis", "text": "Il filactocefalo (Phylactocephalus microlepis) \u00e8 un pesce estinto appartenente agli alepisauriformi. Visse nel Cretaceo superiore (Cenomaniano, circa 95 milioni di anni fa) e i suoi fossili sono stati ritrovati in Libano. \nDescrizione.\nQuesto pesce, lungo fino a una trentina di centimetri, possedeva un corpo relativamente compatto e una testa piuttosto grossa, con un'apertura orbitale molto ampia. La pinna dorsale era corta e alta, mentre quella caudale era biforcata e omocerca. I denti erano piccoli e sottili.\nClassificazione.\nQuesto pesce \u00e8 noto per alcuni fossili ritrovati in Libano e descritti per la prima volta nel 1887 da Davis. Successivamente, Arthur Smith Woodward ritenne che questo pesce fosse sostanzialmente identico a un altro pesce rinvenuto in Libano, \"Halec\". Successivi studi (Goody, 1969) ritennero che i due generi fossero distinti. \"Phylactocephalus\" e \"Halec\" appartengono agli alepisauriformi, un gruppo di pesci attualmente noti per poche specie ma diffusi maggiormente nel Cretaceo. Si suppone che \"Halec\" e \"Phylactocephalus\" fossero strettamente imparentati con forme come \"Eurypholis\" ed \"Enchodus\", dotati di enormi denti aguzzi."}
{"id": "3764397", "revid": "110157", "url": "https://it.wikipedia.org/wiki?curid=3764397", "title": "Ootmarsum", "text": "Ootmarsum \u00e8 una localit\u00e0 dell'est dei Paesi Bassi, situata nella regione della Twente, nella provincia dell'Overijssel, ed appartenente - dal punto di vista amministrativo - al comune di Dinkelland.\nCitata nelle mappe geografiche gi\u00e0 nel 900, Ootmarsum fu elevata al rango di citt\u00e0 nel 1325 e costitu\u00ec un comune autonomo fino al 2001, quando venne unita a Dinkelland. All'epoca della fusione, contava 4.227 abitanti."}
{"id": "3764399", "revid": "767487", "url": "https://it.wikipedia.org/wiki?curid=3764399", "title": "Mr. Up's Trip Tripped Up", "text": "Mr. Up's Trip Tripped Up \u00e8 un cortometraggio muto del 1912.\nProduzione.\nIl film fu prodotto dalla Essanay Film Manufacturing Company. Il nome del regista non viene riportato.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA il 15 novembre 1912."}
{"id": "3764400", "revid": "219355", "url": "https://it.wikipedia.org/wiki?curid=3764400", "title": "Lampada a scarica in radiofrequenza", "text": ""}
{"id": "3764401", "revid": "767487", "url": "https://it.wikipedia.org/wiki?curid=3764401", "title": "Three to One", "text": "Three to One \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 29 agosto 1912."}
{"id": "3764404", "revid": "287204", "url": "https://it.wikipedia.org/wiki?curid=3764404", "title": "L'isola del tesoro (sceneggiato televisivo)", "text": ""}
{"id": "3764405", "revid": "486946", "url": "https://it.wikipedia.org/wiki?curid=3764405", "title": "Trauma psichico", "text": ""}
{"id": "3764407", "revid": "383359", "url": "https://it.wikipedia.org/wiki?curid=3764407", "title": "WordReference.com", "text": "WordReference.com \u00e8 un dizionario bilingue online gratuito.\nStoria.\nFondato da Michael Kellogg nel 1999, in pochi anni \u00e8 diventato uno dei dizionari online pi\u00f9 usati in assoluto per le traduzioni da inglese a spagnolo, da inglese a francese, da inglese a italiano e da inglese a portoghese.\nAll'interno del sito \u00e8 possibile iscriversi a diversi forum, in cui si discutono argomenti, espressioni e traduzioni dalla propria lingua a quella d'interesse. "}
{"id": "3764409", "revid": "35707", "url": "https://it.wikipedia.org/wiki?curid=3764409", "title": "Maschio latino cercasi", "text": ""}
{"id": "3764411", "revid": "3115", "url": "https://it.wikipedia.org/wiki?curid=3764411", "title": "Pompeo Biondi", "text": "Biografia.\nFiglio di Cesare Biondi e Paolina Biondi, vinse il concorso per insegnare procedura civile.\nFu docente di procedura civile in varie universit\u00e0.\nNel 1939 fu chiamato a ricoprire la cattedra di dottrina generale dello stato all'\"Istituto Cesare Alfieri\" di Firenze.\nFu il fondatore e primo direttore della \"Rivista di studi politici internazionali\".\nTra le opere pubblicate \"Studi sul potere\", \"Un'esperienza democratica\" (1958) e \"La crisi del potere nella societ\u00e0 marxista\" (1964)."}
{"id": "3764413", "revid": "34392", "url": "https://it.wikipedia.org/wiki?curid=3764413", "title": "Guardia di ferro", "text": ""}
{"id": "3764414", "revid": "124123", "url": "https://it.wikipedia.org/wiki?curid=3764414", "title": "Oskaras Kor\u0161unovas", "text": "Biografia.\nFra il 1988 e il 1994 ha studiato all'Accademia lituana di musica e teatro diplomandosi in regia teatrale. Ancora studente, all'Edinburgh International Festival 1990 ha messo in scena il suo primo spettacolo, \"There to be here\", di un umorismo particolare e di una teatralit\u00e0 innovativa e provocatoria. Dopo gli studi ha allestito oltre 20 spettacoli, prima al Teatro drammatico nazionale lituano di Vilnius (in particolare il teatro dell'assurdo russo) e successivamente all\u00b4Oskaro Kor\u0161unovo Teatras (OKT), da lui fondato nel 1998, dove ha potuto sviluppare un proprio stile personale e una propria idea di teatro centrata su tematiche contemporanee, su caos e paradosso, assurdit\u00e0 e frammentazione.\nNel 2002 ha vinto il Premio Nazionale della Lituania e il Premio Europa Nuove Realt\u00e0 Teatrali."}
{"id": "3764416", "revid": "767487", "url": "https://it.wikipedia.org/wiki?curid=3764416", "title": "Tag Day", "text": "Tag Day \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella California il luogo ideale per girarvi i suoi film. \"Tag Day\" fu girato a Santa Monica.\nDistribuzione.\nDistribuito dalla General Film Company, il film - un cortometraggio di circa 6 minuti - usc\u00ec nelle sale cinematografiche USA il 17 febbraio 1909. Veniva proiettato con il sistema dello split reel (a bobina unica), accorpato insieme a un altro corto prodotto dalla Essanay, la commedia \"Bring Me Some Ice\"."}
{"id": "3764417", "revid": "118993990", "url": "https://it.wikipedia.org/wiki?curid=3764417", "title": "Spettroscopia di assorbimento atomico a vapori freddi", "text": "La spettroscopia di assorbimento atomico a vapori freddi, comunemente indicata con l'acronimo CVAAS (dall'inglese Cold Vapor Atomic Absorption Spectroscopy), \u00e8 un tipo di spettroscopia di assorbimento atomico per la determinazione del mercurio.\nIl campione, contenente sali di mercurio, viene fatto reagire con un riducente in modo analogo all'HGAAS, con NaBH4, o SnCl2 o SnSO4 in un sistema di reazione esterno allo spettrofotometro.\nIn questo modo, il mercurio presente si riduce a Hg0, volatile.\nI vapori di Hg vengono convogliati in un'apposita cella di misura, di solito in quarzo.\nIl mercurio, allo stato atomico viene irraggiato con una radiazione monocromatica prodotta da una lampada a mercurio, al fine di misurarne l'assorbimento."}
{"id": "3764418", "revid": "767487", "url": "https://it.wikipedia.org/wiki?curid=3764418", "title": "Alabama Jones and the Busty Crusade", "text": "Alabama Jones and the Busty Crusade \u00e8 una commedia erotica statunitense del 2005, diretta da Jim Wynorski.\nTrama.\nTre sexy avventuriere, Alabama, Oklahoma e California Jones, sono alla ricerca di un tesoro.\nProduzione.\nIl film fu prodotto da Digital Entertainment, diretto da Jim Wynorski (accreditato come Harold Blueberry), girato a Sylmar, Los Angeles, in California, e alle Hawaii a febbraio 2004. \u00c8 la parodia di \"I predatori dell'arca perduta\".\nDistribuzione.\nIl film fu distribuito negli Stati Uniti nel 2005 dalla Digital Entertainment (DEI) per l'home video. \u00c8 stato trasmesso in prima TV negli Stati Uniti il 1\u00ba gennaio 2005.\nAlcune delle uscite internazionali sono state:"}
{"id": "3764419", "revid": "38120", "url": "https://it.wikipedia.org/wiki?curid=3764419", "title": "Bocairent", "text": ""}
{"id": "3764420", "revid": "729019", "url": "https://it.wikipedia.org/wiki?curid=3764420", "title": "Stazione di Montuolo", "text": "La stazione di Montuolo \u00e8 una fermata ferroviaria dismessa che si trova all'estremit\u00e0 occidentale del tratto in cui le linee Lucca-Pisa e Lucca-Viareggio sono affiancate; essa era al servizio della frazione Montuolo del comune di Lucca.\nStoria.\nLa presenza di un impianto ferroviario denominato Montuolo non risulta n\u00e9 all'atto dell'inaugurazione dell'allora linea internazionale Lucca-Pisa, avvenuta nel 1846, n\u00e9 quando fu aperta al traffico la Lucca-Viareggio, nel 1890. La fermata non appare neppure in un orario datato 1893-94, mentre risulta in un analogo documento dell'inverno 1910.\nAllo scopo di automatizzare gli impianti, negli anni novanta del Novecento l'esercizio della Lucca-Pisa venne significativamente modificato: il 1\u00ba dicembre 1993 si attiv\u00f2 il blocco automatico conta-assi e, quello che ormai era diventato il posto di movimento Montuolo, venne dotato di doppia comunicazione per consentire l'uso indifferente dei due binari singoli, senza le limitazioni presenti su ferrovie a doppio binario.\nStrutture e impianti.\nLa fermata era dotata di un fabbricato viaggiatori su due livelli, tuttora esistente ed adibito a civile abitazione, al cui pianterreno era presente quale elemento atipico, una piccola loggia. Immediatamente a lato dell'impianto \u00e8 presente un passaggio a livello che - prima della dismissione - risultava impegnato per tutta la durata della fermata dei treni."}
{"id": "3764424", "revid": "1867780", "url": "https://it.wikipedia.org/wiki?curid=3764424", "title": "HB (sigarette)", "text": "HB \u00e8 una marca di sigarette tedesca, il cui nome deriva dalle iniziali del titolare della fabbrica di tabacco di Dresda Haus Bergmann."}
{"id": "3764426", "revid": "729019", "url": "https://it.wikipedia.org/wiki?curid=3764426", "title": "Stazione di Ripafratta", "text": "La stazione di Ripafratta \u00e8 una fermata ferroviaria ubicata sulla ferrovia Lucca-Pisa nella frazione di Ripafratta del comune di San Giuliano Terme.\nStoria.\nLa stazione fu inaugurata il 25 settembre 1846, contestualmente all'apertura della tratta Lucca-Bagni di San Giuliano della costruenda ferrovia internazionale Lucca-Pisa quale localit\u00e0 ferroviaria di confine fra il Ducato di Lucca ed il Granducato di Toscana in cui sorgeva la dogana di Cerasomma.\nIl primitivo fabbricato viaggiatori fu progettato dall'ingegnere tedesco Enrico Pohlmeyer ed era dotato di una lunga pensilina larga 8 metri, con tetto a capriate in legno rivestito da elementi in cotto che poggiava su 16 arcate fra pilastri in mattoni a vista e ricopriva il binario di corsa; l'edificio vero e proprio presentava anch'esso un'analoga fila di arcate sul portico esterno. Di tale fabbricato rimane oggi una porzione ancora ben riconoscibile, individuabile a sud rispetto all'impianto in esercizio.\nIl primo fabbricato viaggiatori, ubicato alla progressiva chilometrica 51+982, venne chiuso nel 1909 a favore dell'apertura di un nuovo edificio, pi\u00f9 piccolo e dotato di un raddoppio per l'incrocio fra i convogli ferroviari.\nNel 1960 il piazzale della stazione, che da tempo era stata ricostruita pi\u00f9 a nord rispetto al precedente impianto ottocentesco venne elettrificato, come l'intera linea, alla tensione continua di 3.000 V.\nAllo scopo di automatizzare gli impianti, negli anni novanta l'esercizio della Lucca-Pisa venne significativamente modificato: il 1\u00ba dicembre 1993 si attiv\u00f2 il blocco elettrico conta-assi e, al termine del tratto in cui questa corre parallela al binario della Lucca-Viareggio, il posto di movimento Montuolo, dotato di doppia comunicazione per consentire l'uso indifferente dei due binari. Contestualmente, le stazioni di Ripafratta e San Giuliano vennero trasformate in fermate impresenziate mentre quella di Rigoli, che da tempo aveva subito la medesima trasformazione, fu nuovamente trasformata in stazione con la riattivazione del binario d'incrocio.\nStrutture e impianti.\nLa trasformazione in fermata impresenziata avvenuta alla fine del Novecento ha comportato la soppressione di tutti gli impianti residui di quello che un tempo rappresentava un importante scalo internazionale, compreso lo scalo merci.\nIl lato nord dell'impianto era sovrastato da un ponte ad arco in cemento armato che scavalcava il binario 1, soppresso, ed il binario 2, unico in servizio quasi perpendicolarmente e continua superando l'Ozzeri ed il Serchio, rappresentando anch'esso una vestigia di archeologia industriale, in quanto parte dell'originario tracciato della autostrada A11 che negli anni sessanta fu ricostruita pi\u00f9 a nord.\nMovimento.\nRipafratta \u00e8 servita dalle relazioni regionali Trenitalia svolte nell'ambito dei contratti di servizio stipulati con la Regione Toscana denominati, come detto, \"Memorario\".\nLa cadenza base delle corse, in entrambe le direzioni, \u00e8 di 30 minuti."}
{"id": "3764428", "revid": "767487", "url": "https://it.wikipedia.org/wiki?curid=3764428", "title": "The Count That Counted", "text": "The Count That Counted \u00e8 un cortometraggio muto del 1910 diretto da Gilbert M. 'Broncho Billy' Anderson che appare anche tra gli interpreti. Gli interpreti principali del film sono Augustus Carney e Martha Spier.\nProduzione.\nIl film fu prodotto dalla Essanay Film Manufacturing Company. Venne girato a Chicago, dove la casa di produzione aveva la sua sede principale.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 17 agosto 1910."}
{"id": "3764429", "revid": "219355", "url": "https://it.wikipedia.org/wiki?curid=3764429", "title": "CVAAS", "text": ""}
{"id": "3764430", "revid": "219355", "url": "https://it.wikipedia.org/wiki?curid=3764430", "title": "Cold Vapor Atomic Absorption Spectroscopy", "text": ""}
{"id": "3764432", "revid": "124592845", "url": "https://it.wikipedia.org/wiki?curid=3764432", "title": "Stazione di Rigoli", "text": "La stazione di Rigoli \u00e8 una fermata della ferrovia Lucca-Pisa a servizio dell'omonima frazione del comune di San Giuliano Terme.\nStoria.\nLa stazione fu inaugurata il 25 settembre 1846, contestualmente all'inaugurazione del tratto Ripafratta-Bagni di San Giuliano (attuale San Giuliano Terme), della costruenda ferrovia internazionale Lucca-Pisa.\nNel 1960 il piazzale della stazione venne elettrificato, come l'intera linea, alla tensione continua di 3.000 V. A tali lavori seguirono, alcuni anni dopo, quelli per l'automatizzazione degli impianti, che portarono in seguito al declassamento di Rigoli al ruolo di semplice fermata ferroviaria.\nNell'estate del 1988 la fermata di Rigoli venne impresenziata, disattivando il binario d'incrocio e sopprimendo biglietteria e sala d'aspetto.\nSolo pochi anni dopo l'esercizio della Lucca-Pisa venne significativamente modificato allo scopo di automatizzare gli impianti: il 1\u00ba dicembre 1993 si attiv\u00f2 il blocco automatico conta-assi e, al termine del tratto in cui questa corre parallela al binario della Lucca-Massarosa, il posto di movimento Montuolo, dotato di doppia comunicazione per consentire l'uso indifferente dei due binari. Contestualmente, le stazioni di Ripafratta e San Giuliano vennero trasformate in fermate impresenziate mentre quella di Rigoli fu nuovamente trasformata in stazione con la riattivazione del binario d'incrocio.\nNel 2005, allo scopo di consentire la riorganizzazione del servizio passeggeri secondo il progetto Memorario, che prevede corse cadenzate durante l'intera giornata, la fermata di San Giuliano fu nuovamente trasformata in stazione, risultando posta in posizione pi\u00f9 favorevole rispetto a Rigoli per l'effettuazione degli incroci sistematici necessari.\nMovimento.\nRigoli \u00e8 servita da alcune relazioni regionali Trenitalia svolte nell'ambito dei contratti di servizio stipulati con la Regione Toscana denominati, come detto, \"Memorario\".\nNella stazione fermano solo quattro treni al giorno, due per direzione."}
{"id": "3764434", "revid": "767487", "url": "https://it.wikipedia.org/wiki?curid=3764434", "title": "A Dog on Business", "text": "A Dog on Business \u00e8 un cortometraggio muto del 1910 diretto da Gilbert M. 'Broncho Billy' Anderson.\nProduzione.\nFu prodotto dall'Essanay Film Manufacturing Company, compagnia che aveva la sua sede a Chicago, dove venne girato il film.\nDistribuzione.\nDistribuito dalla General Film Company, il film - un cortometraggio di 285 metri - usc\u00ec nelle sale cinematografiche USA il 7 settembre 1910."}
{"id": "3764436", "revid": "219355", "url": "https://it.wikipedia.org/wiki?curid=3764436", "title": "CV-AAS", "text": ""}
{"id": "3764437", "revid": "110157", "url": "https://it.wikipedia.org/wiki?curid=3764437", "title": "Alma latina", "text": "Alma latina \u00e8 il terzo album registrato in studio e con canzoni inedite della cantante napoletana Consiglia Licciardi, il primo di musica mediterranea World Music, registrato e distribuito dalla Flying Record, etichetta discografica napoletana non pi\u00f9 in attivit\u00e0.\nQuesto disco spiana la strada a un genere musicale detto \"Musica mediterranea\", strada seguita qualche anno dopo da Nino D'Angelo e Massimo Ranieri.\nI testi e le musiche sono di Peppe Licciardi tranne la traccia numero otto, \"Jurnate\", e la traccia numero undici, \"E vvoce\", che sono della coppia Balzano-Venditto.\nL'album rappresenta un ipotetico viaggio di una barca che approda nei porti musicali pi\u00f9 importanti del Mediterraneo.\nLa musicalit\u00e0 e gli strumenti usati sono quelli del bacino del Mediterraneo: oud, darabukka, lira del Ponto, mandola, mandolino."}
{"id": "3764438", "revid": "767487", "url": "https://it.wikipedia.org/wiki?curid=3764438", "title": "Lust Connection", "text": "Lust Connection \u00e8 un film thriller statunitense del 2005 diretto da Jim Wynorski.\nTrama.\nUna donna viene uccisa. Il marito, su cui cadono i primi sospetti, crede che l'assassino possa essere una delle donne con cui ha passato del tempo su delle chat erotiche in Internet.\nProduzione.\nIl film fu prodotto da Seduction Cinema e diretto da Jim Wynorski (accreditato come H.R. Blueberry). Wynorski \u00e8 accreditato anche come sceneggiatore come \"Thaddeus Wickwire\". Il titolo di una riedizione \u00e8 \"Busty Twins\".\nDistribuzione.\nIl film fu distribuito negli Stati Uniti nel 2005 da All Channel Films Distribution, Secret Key Motion Pictures e Seduction Cinema per l'home video e per la televisione.\nAlcune delle uscite internazionali sono state:"}
{"id": "3764443", "revid": "767487", "url": "https://it.wikipedia.org/wiki?curid=3764443", "title": "Atterraggio d'emergenza", "text": "Atterraggio d'emergenza (\"Crash Landing\") \u00e8 un film d'azione statunitense del 2005 diretto da Jim Wynorski.\nTrama.\nIl maggiore John Masters, pilota d'aerei, viene incaricato di scortare la figlia di un magnate nel suo viaggio in aereo verso l'Australia. L'aereo viene dirottato da un gruppo di terroristi che prenderanno il comando costringendo Masters a darsi all'azione per evitare uno schianto sicuro.\nDopo aver neutralizzato i terroristi, Masters riesce a pilotare l'aereo (rimasto quasi a secco di carburante) fino a farlo atterrare sulla pista di un piccolo atollo.\nProduzione.\nIl film fu prodotto da Avrio Filmworks e diretto da Jim Wynorski a settembre 2004. Antonio Sab\u00e0to Jr. interpreta il maggiore John Masters; Michael Par\u00e9 interpreta il capitano Williams.\nDistribuzione.\nIl film fu distribuito negli Stati Uniti nel 2006 da Echo Bridge Home Entertainment per l'home video e da Cinetel Films a livello mondiale.\nAlcune delle uscite internazionali sono state:\nPromozione.\nLe tagline sono:"}
{"id": "3764446", "revid": "729019", "url": "https://it.wikipedia.org/wiki?curid=3764446", "title": "Stazione di Massarosa-Bozzano", "text": "La stazione di Massarosa-Bozzano \u00e8 una fermata ferroviaria della linea Viareggio-Lucca, posta a met\u00e0 strada tra il capoluogo comunale e la frazione Bozzano, ai margini del Lago di Massaciuccoli.\nStoria.\nL'impianto risale all'inaugurazione della ferrovia, avvenuta il 21 dicembre 1890.\nIn considerazione della scarso traffico viaggiatori registrato, la delibera regionale n. 859/2012, poi sospesa, prevedeva la soppressione della stazione a partire dal 9 dicembre 2012 in concomitanza con l'entrata in vigore dell'orario invernale.\nStrutture e impianti.\nLa fermata comprende oggi unicamente i due binari di linea.\nMovimento.\nMassarosa-Bozzano \u00e8 servita dalle relazioni regionali Trenitalia svolte nell'ambito dei contratti di servizio stipulati con la Regione Toscana, denominati \"Memorario\".\nServizi.\nL'impianto \u00e8 classificato di categoria \"bronze\" dal gestore RFI."}
{"id": "3764449", "revid": "638792", "url": "https://it.wikipedia.org/wiki?curid=3764449", "title": "Yattaman/Mr. Baseball", "text": "Yattaman/Mr. Baseball \u00e8 un singolo dei gruppi I Cavalieri del Re ed Happy Gang, pubblicato nel 1983.\nLato A.\n\"Yattaman\" \u00e8 un brano musicale scritto da Riccardo Zara come sigla per l'anime omonimo \"Yattaman\". Il demo originale era stato proposto come sigla dell'anime \"Tom Story\", con il titolo \"Tommy &amp; Huck\", ma venne scartato e successivamente riadattato nel testo per \"Yattaman\", mantenendo lo stesso arrangiamento. La canzone ha un incedere piuttosto allegro, con un piano country western, mutuato e mantenuto dal demo precedente, sostenuto da una tastiera synth costante e sincopata. I cori sono sovraincisi e ricchi di echi e riverberi.\nLato B.\n\"Mr. Baseball\" \u00e8 un brano musicale scritto da Aldo Macchiarella, su musica di Mauro Goldsand e Aldo Tamborrelli, come sigla per l'anime \"Mr. Baseball\". Il brano ha uno stile anni sessanta piuttosto allegro, con il ritornello cantato in falsetto e le due voci maschili del gruppo che si intrecciano. Il gruppo era composto dagli interpreti Antonello Baranta, Fiammetta Tombolato, Roberta Petteruti, Patrizia Tapparelli e Mauro Goldsand, che si occupava anche degli arrangiamenti,\noltre a Franco Migliacci, che era l'autore dei testi. Il gruppo era noto come Il Mago, la Fata e la Zucca Bacata ma ha utilizzato lo pseudonimo Happy Gang, per la sigla di \"Mr. Baseball\" e \"Ultralion\", e de I Mostriciattoli per le sigle \"Carletto e i mostri\" e \"Che paura mi fa!\"."}
{"id": "3764453", "revid": "767487", "url": "https://it.wikipedia.org/wiki?curid=3764453", "title": "Scialla! (Stai sereno)", "text": "Scialla! (Stai sereno) \u00e8 un film del 2011 scritto e diretto da Francesco Bruni con Fabrizio Bentivoglio, Barbora Bobu\u013eov\u00e1 e Filippo Scicchitano - nella sua prima apparizione cinematografica - e con la partecipazione di Vinicio Marchioni e Giuseppe Guarino.\n\"Scialla!\" \u00e8 stato presentato alla 68\u00aa Mostra internazionale d'arte cinematografica di Venezia, dove ha vinto Controcampo italiano, la sezione che la Mostra dedica al cinema italiano e il premio \"Vittorio Veneto Film Festival\" assegnato dalla giovane giuria dell'omonimo festival, che ha partecipato con un gruppo di 20 giovani giurati provenienti dalla provincia di Treviso (Vittorio Veneto e Conegliano) e Belluno.\nAi David di Donatello 2012 ha vinto 1 David (dopo aver ottenuto cinque candidature) e il Premio David Giovani 2012; sempre nel 2012, e dopo aver ottenuto cinque candidature per le medesime categorie di premi ottenute ai David di Donatello, ha vinto uno dei Nastri d'Argento in palio. \"Scialla!\" \u00e8 stato il film italiano pi\u00f9 premiato del 2011.\nTrama.\nBruno Beltrame \u00e8 un apatico ex-professore ed ex-scrittore cinquantenne padovano che ha abbandonato l'insegnamento e vive da solo a Roma mantenendosi con lezioni private e facendo il ghostwriter. Attualmente lavora alla biografia di Tina, una ex pornostar slovacca divenuta nel frattempo una ricca produttrice di film hard e madre di un ragazzo quindicenne, studente modello. Tra gli allievi di Bruno c'\u00e8 Luca, quindicenne pieno di vitalit\u00e0 ma irriverente e irrequieto che frequenta malvolentieri la scuola superiore ed \u00e8 affascinato dal mito del malvivente di successo. Luca non ha mai conosciuto il padre e vive con la madre. Questa, dovendo partire per un lavoro di sei mesi nel Mali, ben sapendo di non poter portare il figlio con s\u00e9 e rendendosi conto allo stesso tempo di non poterlo lasciare da solo a Roma, decide di affidarlo proprio a Bruno, rivelandogli che \u00e8 lui il padre di Luca.\nL'uomo \u00e8 scosso dalla notizia ma accetta di ospitare Luca nella sua disordinata casa. Bruno non ha nemmeno idea di cosa significhi essere genitore di quel ragazzo che ancora non sa di avere un padre e gestisce i primi giorni di convivenza seguendo gli stessi schemi di sempre, finch\u00e9 un giorno, dal liceo, non lo avvisano del disastroso andamento scolastico di suo figlio e delle numerose assenze. Il colloquio con la professoressa Di Biagio, che preannuncia la probabile bocciatura di Luca, segna il punto di svolta nel comportamento dell'ex-professore che, da quel momento, con uno scatto d'orgoglio, prova a prendere in mano la situazione scolastica del ragazzo, obbligandolo a studiare il pomeriggio ed accompagnandolo a scuola ogni mattina per evitare che salti le prime ore di lezione.\nLuca mal sopporta il nuovo \u201cregime\u201d e Bruno fatica molto nella sua difficile opera di recupero. Nel frattempo Luca comincia a frequentare loschi personaggi e, fatalmente, si mette nei guai con Il Poeta, un improbabile pusher innamorato di cinema e di arte. Proprio mentre la situazione sembra precipitare il malvivente riconosce in Bruno il professore di scuola che, anni prima, lo aveva fatto appassionare alla letteratura e alla poesia. Padre e figlio usciranno molto migliorati da quest'incontro tra generazioni e stili di vita cos\u00ec lontani. Alla fine dell'anno, Luca verr\u00e0 bocciato lasciando Bruno allibito: tuttavia Luca era stato rimandato ma aveva chiesto di essere bocciato per recuperare le cose perdute e non perdersi l'estate. Bruno riconosce tuttavia il cambiamento e la maturit\u00e0 del figlio e riesce anche a superare le sue paure d'amore innamorandosi ricambiato di Tina.\nColonna sonora.\nAlla colonna sonora, di Amir e di The Ceasars (Ceasar Productions), \u00e8 stato assegnato il Premio Cinema Giovane 2012 - premio speciale della Direzione Artistica. Le dodici tracce della colonna sonora sono state pubblicate da EMI Music Publishing Italy.\nLa canzone originale, \"Scialla\", dalla quale \u00e8 stato tratto il videoclip ufficiale, ha fatto ottenere ad Amir e a The Ceasars (Ceasar Productions) due candidature: la prima ai David di Donatello 2012 (ottenendo il secondo posto all'interno della cinquina arrivata in finale) e l'altra ai Nastri d'Argento 2012, il pi\u00f9 antico riconoscimento cinematografico europeo, organizzato dal Sindacato nazionale giornalisti cinematografici italiani (SNGCI).\nIl videoclip ufficiale, diretto dal regista Gianluca Catania e vincitore al Premio Roma Videoclip 2012 (X edizione), \u00e8 stato sottotitolato in francese dagli studenti del Liceo Suger di Parigi \u2013 Saint Denis in occasione del festival Terra di cinema 2012 di Tremblay, che hanno tradotto il termine \u201cScialla\u201d con il francese \u201ctranquille\u201d.\nLocation.\nAlcuni degli esterni girati a Roma:\nDistribuzione.\n\u00c8 uscito nelle sale cinematografiche il 18 novembre 2011 distribuito da 01 Distribution. Il film \u00e8 uscito in Francia nel 2013 con il sottotitolo \"Joue-la cool\" e in Giappone con il titolo \"Bruno\" (dal nome del protagonista Bruno Beltrame), mentre negli Stati Uniti d'America \u00e8 conosciuto come \"Easy!\".\nHome video.\nSui supporti DVD e BD il film \u00e8 stato reso disponibile per il noleggio dal 4 aprile 2012 e in vendita dal 9 maggio 2012."}
{"id": "3764456", "revid": "536159", "url": "https://it.wikipedia.org/wiki?curid=3764456", "title": "Scialla!", "text": ""}
{"id": "3764458", "revid": "767487", "url": "https://it.wikipedia.org/wiki?curid=3764458", "title": "Sub Zero - Paura sulle montagne", "text": "Sub Zero - Paura sulle montagne (\"Sub Zero\") \u00e8 un film d'azione statunitense del 2005 diretto da Jim Wynorski.\nTrama.\nUn gruppo di terroristi ruba un pericoloso congegno capace di attivare armi satellitari. Il loro aereo viene abbattuto dai russi ma l'arma si attiva. Le conseguenze potrebbero essere disastrose perch\u00e9 le potenze mondiali potrebbero scatenare una escalation e una guerra globale. A recuperare il congegno \u00e8 John Deckert, un esperto scalatore che dovr\u00e0 guidare una squadra sul K2.\nProduzione.\nIl film fu prodotto da Avrio Filmworks e diretto da Jim Wynorski (accreditato come Jay Andrews) dal 22 marzo 2004 al 9 aprile 2004. Wynorski \u00e8 accreditato anche come sceneggiatore. Costas Mandylor interpreta John Deckert.\nDistribuzione.\nIl film fu distribuito negli Stati Uniti nel 2005 dalla Lions Gate Films Home Entertainment per l'home video\nAlcune delle uscite internazionali sono state:\nPromozione.\nLe tagline sono:\nCritica.\nSecondo MyMovies gli scenari sono suggestivi ma il film \u00e8 diretto in maniera banale e interpretato da un attore, Costas Mandylor, che risulta essere \"poco espressivo\"."}
{"id": "3764462", "revid": "287204", "url": "https://it.wikipedia.org/wiki?curid=3764462", "title": "La bomba (brano musicale)", "text": ""}
{"id": "3764472", "revid": "767487", "url": "https://it.wikipedia.org/wiki?curid=3764472", "title": "Inframan l'altra dimensione", "text": "Inframan l'altra dimensione (cinese semplice: \u4e2d\u56fd\u8d85\u4eba, cinese tradizionale: \u4e2d\u570b\u8d85\u4eba, pinyin: Zh\u014dngGu\u00f3Ch\u0101oR\u00e9n), scritto anche Inframan - L'altra dimensione, \u00e8 un film del 1975 diretto da Hua Shan.\nIspirato da \"Ultraman\" e \"Kamen Rider\", il film simil-tokusatsu di supereroi realizzato dagli Shaw Brothers Studios a Hong Kong, mostra un eroe trasformabile che combatte mostri usando superpoteri e arti marziali.\n\u00c8 stato il primo film di supereroi cinese. \u00c8 stato scritto da Ni Kuang e prodotto Runme Shaw con la cinematografia di Tadashi Nishimoto. La colonna sonora contiene brani musicali da \"Ultraseven\" e \"Mirrorman\" e i costumi sono stati realizzati dalla giapponese Ekisu Productions, che aveva lavorato per molte serie tokusatsu della Toei nello stesso periodo. Il protagonista e eroe del film \u00e8 interpretato da Danny Lee."}
{"id": "3764475", "revid": "767487", "url": "https://it.wikipedia.org/wiki?curid=3764475", "title": "Komodo vs. Cobra", "text": "Komodo vs. Cobra \u00e8 un film horror fantascientifico statunitense del 2005 diretto da Jim Wynorski. Il film rappresenta il seguito di \"La maledizione di Komodo\" del 2004.\nTrama.\nAlcuni ambientalisti, guidati dal riluttante capitano Stoddard, si recano su un'isola abitata da mostri giganteschi, tra cui un drago di Komodo e un cobra gigante. Qui incontrano Susan Richardson, figlia di uno degli scienziati responsabili delle derive genetiche dei mostruosi esseri presenti sull'isola. La giovane spiega al gruppo che la vera responsabilit\u00e0 \u00e8 dei militari che hanno forzato il padre a provare i suoi esperimenti, inizialmente diretti solo ai vegetali, anche sugli animali. Non passa molto tempo prima che il gruppo venga attaccato dalle mostruose creature. Il gruppo dovr\u00e0 fare i conti anche con i militari dato che sono arrivati sull'isola, chiusa al pubblico dopo gli avvenimenti del primo film, in clandestinit\u00e0.\nProduzione.\nIl film fu prodotto da Cinetel Films e diretto da Jim Wynorski (accreditato come Jay Andrews), girato ad Arcadia, a Los Angeles, in California, e a Kaua'i, Hawaii con un budget stimato in 450.000 dollari. Un titolo alternativo \u00e8 \"Komodo vs. King Cobra\". Michael Par\u00e9 figura anche tra i produttori esecutivi. Wynorski interpreta in un cameo uno scienziato sull'isola.\nDistribuzione.\nIl film fu distribuito negli Stati Uniti nel 2005 dalla Lions Gate Films Home Entertainment in DVD e dalla Cinetel Films.\nAlcune delle uscite internazionali sono state:\nPromozione.\nLa tagline \u00e8: \"The Ultimate Battle.\" (\"La battaglia finale. \").\nCritica.\nSecondo Rudy Salvagnini (\"Dizionario dei film horror\") il cobra gigantesco protagonista del film \"riesce a essere appena un po' pi\u00f9 convincente del komodo che digitale non lo \u00e8 affatto\". I principali difetti del film risiedono nella storia, che \u00e8 cos\u00ec banale da risultare \"sconcertante\", dal ritmo, che si rivela \"torpido\", e dal livello qualitativo della recitazione, abbastanza modesto. Da tenere in considerazione anche il fattore delle munizioni infinite, delle pistole.\nPrequel.\n\"Komodo vs. Cobra\" \u00e8 il seguito di \"La maledizione di Komodo\" (\"The Curse of the Komodo\") del 2004."}
{"id": "3764476", "revid": "46931", "url": "https://it.wikipedia.org/wiki?curid=3764476", "title": "Komodo vs. King Cobra", "text": ""}
{"id": "3764477", "revid": "46931", "url": "https://it.wikipedia.org/wiki?curid=3764477", "title": "Komodo vs Cobra", "text": ""}
{"id": "3764483", "revid": "767487", "url": "https://it.wikipedia.org/wiki?curid=3764483", "title": "Il Mago, la Fata e la Zucca Bacata", "text": "Il Mago, la Fata e la Zucca Bacata \u00e8 stato un gruppo musicale interprete di sigle televisive di anime, tra cui \"Chobin\" e \"Carletto il principe dei mostri\".\nAttivo dal 1979 al 1983, il gruppo era composto dagli interpreti Antonello Baranta, Fiammetta Tombolato, Roberta Petteruti, Patrizia Tapparelli e Mauro Goldsand, che si occupava anche degli arrangiamenti. Franco Migliacci e Aldo Macchiarella si alternavano alla stesura dei testi mentre Nora Orlandi dirigeva i cori nei quali erano presenti i piccoli Ernesto Migliacci e Laura Migliacci. Altri arrangiatori della RCA si sono alternati alla realizzazione delle sigle tra cui Luigi Peguri ed Enrico Zanelli.\nPseudonimi.\nIl gruppo, come molti altri che interpretavano sigle per bambini, ha utilizzato gli pseudonimi \"Happy Gang\" per la sigla di \"Mr. Baseball\" e \"Ultralion\" e \"I Mostriciattoli\" per le sigle \"Carletto e i mostri\" e \"Che paura mi fa\". L'espediente dello pseudonimo veniva utilizzato in primo luogo per non confondere troppo lo spettatore/acquirente bambino, evitando cos\u00ec di associare sigle a nomi di gruppi che potevano non sembrare correlati, e per una maggiore libert\u00e0 ed autonomia creativa di artisti che venivano relegati ad un ambito gi\u00e0 circoscritto come quello delle sigle; ma anche e soprattutto era un modo pi\u00f9 facile per poter lavorare con pi\u00f9 etichette discografiche contemporaneamente.\nDiscografia.\n45 giri.\ncome \"Il Mago, la Fata e la Zucca Bacata\"\ncome \"I Mostriciattoli\"\ncome \"Happy Gang\""}
{"id": "3764484", "revid": "767487", "url": "https://it.wikipedia.org/wiki?curid=3764484", "title": "Busty Cops 2", "text": "Busty Cops 2 \u00e8 un film statunitense del 2006 diretto da Jim Wynorski. \u00c8 un film commedia \"softcore\", seguito di \"Busty Cops\".\nProduzione.\nIl film fu prodotto da Digital Entertainment (DEI) e diretto da Jim Wynorski (accreditato come Harold Blueberry). Sam Phillips figura tra i produttori. Il cast \u00e8 composto anche da alcune attrici pornografiche, tra cui Aimee Sweet, Jelena Jensen, Ashley Blue e Monique Alexander.\nDistribuzione.\nIl film fu distribuito negli Stati Uniti nel 2006.\nPrequel.\n\"Busty Cops 2\" \u00e8 il seguito di \"Busty Cops\" del 2004."}
{"id": "3764493", "revid": "37401", "url": "https://it.wikipedia.org/wiki?curid=3764493", "title": "Direzione generale degli istituti di prevenzione e pena", "text": ""}
{"id": "3764494", "revid": "287204", "url": "https://it.wikipedia.org/wiki?curid=3764494", "title": "Yves Coppens", "text": " \nDi solito, il suo nome \u00e8 subito associato a quello della scoperta, nel 1974, dello scheletro dell'ominide Lucy in quanto fu uno dei tre condirettori del gruppo di esploratori.\nBiografia.\nFiglio di padre (Renato) scienziato della radioattivit\u00e0 delle rocce e redattore delle note scientifiche dell'Accademia delle scienze francese, Yves fin dall'infanzia si appassiona per la preistoria e archeologia e molto presto prende parte in prospezioni in territori della Bretagna.\nA 22 anni collabora nel laboratorio paleontologico del professore Jean Piveteau della facolt\u00e0 di scienze di Parigi. Nello stesso anno diventa ricercatore presso il Centro Nazionale Francese delle Ricerche in cui si orienta verso la paleontologia del Quaternario e Terziario.\nNel 1959, \u00e8 impegnato nel laboratorio dell'Istituto di Paleontologia del Museo nazionale di storia naturale di Francia. Gli viene affidato l'esplorazione di fenomeni biologici del Pliocene con particolare attenzione alle proboscidi portate alla luce da geologi operanti in Africa, che diventeranno l'oggetto della sua tesi di laurea. Fa parte di squadre di ricercatori in Algeria, Tunisia, Indonesia e Filippine.\nNel 1965, durante una missione archeologica in Yaho (Ciad) scopre il cranio di un ominide che egli, ritenendolo proveniente da donna, definisce Tchadanthropus uxoris (Il cranio \u201cdella moglie dell'\"homo erectus\" del Ciad\"). Oggi quel cranio \u00e8 datato a un milione di anni fa.\nNel frattempo Coppens assume la direzione del Museo dell\u2019uomo di Parigi.\nIl novembre del 1974 in Hadar \u00e8 il giorno che rese famosa l'\u00e9quipe formata dal paleoantropologo Donald Johanson, geologo Maurice Taieb e paleontologo Yves Coppens: essi scoprirono lo scheletro dell'ominide pi\u00f9 vecchio, per ora, del mondo a cui diedero il nome \u201cLucy\u201d. Al referto ominide vecchio di pi\u00f9 di 3500000 rimase il nome \u201cLucy\u201d e a Yves Coppens, come agli altri due, un nuovo merito e riconoscimento internazionale.\nIn seguito Yves Coppens fu nominato 1980 professore presso il Museo Nazionale di scienze naturali e direttore 1983 della \u2018Scuola Pratica di Alti Studi\u2019. E quell'anno Coppens fu invitato ad assumere la cattedra di paleontologia e preistoria presso il Collegio di Francia, cattedra che occuper\u00e0 fino al 2005 per continuare poi come professore onorario.\nDal gennaio 2010 Yves Coppens \u00e8 il presidente della Commissione incaricata di provvedere alla conservazione della Grotta di Lascaux\nPer i suoi meriti scientifici fu premiato, in patria e fuori, innumerevoli volte, e ambito come loro membro da molte accademie e istituzioni riguardanti paleontologia, paleoantropologia e archeologia.\nPunti di vista Yves Coppens intorno all'uomo e alla sua evoluzione.\nYves Coppens \u00e8 convinto che la paleontologia e la paleoantropologia mostrino sufficienti prove che l'uomo proviene da una lenta ma irrefrenabile evoluzione, la quale tuttavia in questi ultimi millenni ha frenato il suo slancio.\nSecondo Coppens, in generale la paleontologia e la paleoantropologia hanno concesso troppa fiducia al caso il quale svolge un grande ruolo soprattutto nella \"Teoria sintetica dell'evoluzione\" o \"Neodarwinismo\": \u201cSenza ritornare al lamarckismo, egli scrive, con la trasmissione dei caratteri acquisiti, io credo che occorra domandarsi se certi geni non possano fissamente registrare caratteri acquisiti per opera dell'ambiente circostante. In ogni caso, il \u201cCaso\u201d fa le cose troppo perfettamente per essere credibile...\u201d. Inoltre, propende per la tesi secondo cui \u201cl'evoluzione tecnica e culturale supera quella puramente biologica\u201d, cio\u00e8 se quella biologica precede nel tempo quella culturale, questa, quale portatrice di trasformazioni pi\u00f9 caratteristiche, alla fine vincer\u00e0 nella nostra specie.\nAltra sua scientifica deduzione sta nel fatto che, secondo lui, il \"religiosus\" (la percezione del sacro, l'apertura al numinoso) nacque con l'uomo stesso come anche la capacit\u00e0-necessit\u00e0 della simbolizzazione: \u201cL'evoluzione del cervello rese possibile l'amplificazione delle idee; e port\u00f2 qualcosa in pi\u00f9: la tendenza al guardare all'infinito e dentro di s\u00e9. La prima facolt\u00e0 fatta emergere fu la \u201csimbolizzazione\u201d.\nOpere pubblicate e spesso tradotte in diverse lingue.\nCoppens ha anche curato l'aspetto storico-scientifico di racconti-romanzi riguardanti personaggi immaginati nella preistoria, come quello in collaborazione con Pierre Pelot: \"Sous le vent du monde\", Gallimard, \"Le nom perdu du soleil\", 1998; e quello presso Deno\u00ebl, \"Le r\u00eave de Lucy\", 1997."}
{"id": "3764496", "revid": "28592", "url": "https://it.wikipedia.org/wiki?curid=3764496", "title": "Collasso dell'URSS", "text": ""}
{"id": "3764497", "revid": "28592", "url": "https://it.wikipedia.org/wiki?curid=3764497", "title": "Collasso dell'Urss", "text": ""}
{"id": "3764504", "revid": "45108774", "url": "https://it.wikipedia.org/wiki?curid=3764504", "title": "Vegetariana", "text": ""}
{"id": "3764507", "revid": "276491", "url": "https://it.wikipedia.org/wiki?curid=3764507", "title": "Korsunovas", "text": ""}
{"id": "3764510", "revid": "828781", "url": "https://it.wikipedia.org/wiki?curid=3764510", "title": "Goretta Traverso", "text": "Biografia.\nCresciuta nella bassa veronese, nel 1973 conosce Renato Casarotto, tra i pi\u00f9 forti alpinisti italiani dell'epoca. Dopo il matrimonio, avvenuto nel 1975, dal 1976 lo accompagna in varie spedizioni in Sudamerica (Per\u00f9 e Patagonia), Karakorum, Himalaya, Alaska e Nordamerica (Canada e Montagne Rocciose).\nNel 1985 \u00e8 stata la prima donna italiana di sempre a scalare la vetta di un ottomila, il Gasherbrum II in Pakistan, conquistata con Casarotto. Nel 1986, durante il ritorno da un tentativo di scalata del K2 attraverso una via lungo lo sperone SSO tentata da una spedizione francese nel 1979 (pi\u00f9 volte confusa con la cosiddetta \"Magic line\"), il marito cade e muore in un crepaccio. Parte dei contatti radio con la moglie vengono ripresi e inclusi nel documentario \"K2 - Sogno e destino\", girato da Kurt Diemberger e Julie Tullis.\nSi \u00e8 dedicata inoltre alla scrittura, prima collaborando alla stesura di \"Oltre i venti del nord\" scritto dal marito per la Enrico dall'Oglio Editore, quindi collaborando con alcune riviste. Nel 1996 ha pubblicato per DeAgostini \"Goretta e Renato Casarotto\": \"una vita tra le montagne\", con presentazione di Walter Bonatti, terzo posto al Premio Bancarella Sport nel 1997. Successivamente ha pubblicato \"I monti di Ghiaccio\" (2001) con presentazione di Fosco Maraini, \"La via della montagna\" \"- un cammino possibile\" (2008), opera \u2018segnalata\u2019 al Premio ITAS del Libro della Montagna 2009, e \"Le Vette degli Immortali\" (2017).\nHa inoltre tenuto seminari e conferenze sulla vita del marito e i temi dell'alpinismo e della montagna."}
{"id": "3764511", "revid": "729019", "url": "https://it.wikipedia.org/wiki?curid=3764511", "title": "Isole di Ieske", "text": "Le isole di Ieske (in russo \u041e\u0441\u0442\u0440\u043e\u0432\u0430 \u0418\u0435\u0441\u043a\u0435, \"ostrov Ieske\") sono 2 isolette russe nell'Oceano Artico che fanno parte della Terra di Zichy nell'arcipelago della Terra di Francesco Giuseppe.\nLe isole di Ieske si chiamano cos\u00ec in onore del pilota lettone della forza aerea russa Nikolaj Martynovi\u010d Ieske (1881\u20131937), uno dei primi piloti sovietici.\nGeografia.\nLe isole si trovano nella parte centrale del gruppo della Terra di Zichy; al largo della costa nord-est dell'isola di Salisbury, nei pressi di capo Harkness (\u043c\u044b\u0441\u0430 \u0425\u0430\u0440\u043a\u043d\u0435\u0441\u0441\u0430), molto vicine alla costa. La pi\u00f9 grande, di forma allungata, \u00e8 lunga 500\u00a0m mentre l'altra misura solo 50\u00a0m."}
{"id": "3764512", "revid": "298229", "url": "https://it.wikipedia.org/wiki?curid=3764512", "title": "Campionati europei di nuoto in vasca corta 2011", "text": "La XIXa edizione dei campionati europei di nuoto in vasca corta si \u00e8 svolta negli impianti della Floating Arena di Stettino, in Polonia, dall'8 all'11 dicembre 2011.\nIl programma delle gare \u00e8 rimasto invariato rispetto al passato ma, come avvenuto a Istanbul 2009, tutte le gare si sono disputate su dieci corsie, anzich\u00e9 le consuete otto.\nNazioni e partecipanti.\nLe federazioni LEN che hanno iscritto i propri atleti alla rassegna sono 40; hanno partecipato alle gare 302 uomini e 241 donne, per un totale di 543 atleti. Le delegazioni pi\u00f9 numerose sono state quelle dei padroni di casa polacchi, della Russia e dell'Italia."}
{"id": "3764521", "revid": "92723", "url": "https://it.wikipedia.org/wiki?curid=3764521", "title": "Diocesi di Cerasonte", "text": "La diocesi di Cerasonte (in latino: \"Dioecesis Cerasuntina\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nCerasonte, corrispondente alla citt\u00e0 di Giresun nell'odierna Turchia, \u00e8 un'antica sede episcopale della provincia romana del Ponto Polemoniaco nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Neocesarea.\nLa sede \u00e8 documentata nelle \"Notitiae Episcopatuum\" del patriarcato fino al XV secolo, dapprima come suffraganea di Neocesarea e poi, a partire dalla fine dell'XI secolo, come sede metropolitana senza suffraganee.\nDiversi sono i vescovi noti di questa antica diocesi bizantina, molti dei quali presero parte ai concili ecumenici del primo millennio cristiano: Gregorio al concilio di Efeso (431), Graziano al concilio di Calcedonia (451), Teofilatto alle ultime sessioni del terzo concilio di Costantinopoli (680-681), Narses al concilio in Trullo (691-692), Giovanni al secondo concilio di Nicea (787) e Simeone al concilio di Costantinopoli dell'879-880 che riabilit\u00f2 il patriarca Fozio.\nAltri vescovi sono noti grazie all'esistenza dei loro sigilli episcopali; si tratta di Leone, Gregorio II, Klemes e un anonimo, vissuti tra IX e XIII secolo.\nNella seconda met\u00e0 dell'XI secolo Cerasonte fu elevata al rango di sede metropolitana; il primo metropolita conosciuto \u00e8 Niceta, che sottoscrisse nel 1079 un crisobulo di Niceforo III Botaniate. La metropolia \u00e8 ancora documentata nel XVII secolo, epoca nella quale venne soppressa e il suo territorio annesso a quello della metropolita di Trebisonda nell'ottobre del 1698. Nel 1913 il titolo di Cerasonte fu unito a quello della metropolia di Chaldia; questa sede, denominata \"metropolia di Chaldia, Ceriana e Cerasonte\", scomparve nel 1923 in seguito agli accordi del trattato di Losanna che impose obbligatoriamente lo scambio delle popolazioni tra Grecia e Turchia; ancora nel 1915 la citt\u00e0 di Giresun, l'antica Cerasonte, contava circa 12.000 greco-ortodossi.\nDal XIX secolo Cerasonte \u00e8 annoverata tra le sedi vescovili titolari della Chiesa cattolica; la sede \u00e8 vacante dal 21 marzo 1965. Due sono stati finora i suoi vescovi titolari: Louis-Joseph-Marie Auneau, vicario apostolico di Shir\u00e9, oggi arcidiocesi di Blantyre, in Malawi; e Arturo Antonio Szymanski Ram\u00edrez, vescovo coadiutore di San Andr\u00e9s Tuxtla in Messico."}
{"id": "3764523", "revid": "267975", "url": "https://it.wikipedia.org/wiki?curid=3764523", "title": "Diocesi di Comana Pontica", "text": "La diocesi di Comana Pontica (in latino: \"Dioecesis Comanena Pontica\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nComana Pontica, le cui rovine si trovano nei pressi di G\u00fcmenek nell'odierna Turchia, \u00e8 un'antica sede episcopale della provincia romana del Ponto Polemoniaco nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Neocesarea. La sede \u00e8 documentata nelle \"Notitiae Episcopatuum\" del patriarcato fino al XII secolo.\nIl \"Martirologio Romano\", alla data dell'11 agosto, ricorda il martire sant'Alessandro, filosofo convertito al cristianesimo, che per umilt\u00e0 esercit\u00f2 il mestiere di carbonaio e che venne mandato come vescovo a Comana da san Gregorio il taumaturgo.\nLo stesso Martirologio ricorda, il 22 maggio, san Basilisco, che, secondo Palladio di Galazia, fu vescovo di Comana e che sub\u00ec il martirio a Nicomedia all'epoca dell'imperatore Massimino Daia.\nDi questa antica sede bizantina sono noti diversi vescovi, quattro dei quali, Elpidio, Protimio, Giovanni I e Teodoro, presero parte ai concili ecumenici della loro epoca. A questi si aggiungono: Pietro, che sottoscrisse nel 458 la lettera dei vescovi del Ponto Polemoniaco all'imperatore Leone in seguito all'uccisione del patriarca Proterio di Alessandria.; Ormiza, che fu incaricato attorno al 460 di un'inchiesta nei confronti del sacerdote Lampezio, condannato da un sinodo celebrato da Alipio di Cesarea; e Giovanni II, che sottoscrisse la lettera del metropolita Stiliano di Neocesarea contro il patriarca Fozio di Costantinopoli, indirizzata a papa Stefano V. La sigillografia ha restituito il nome di un altro vescovo di Comana, Teodosio, vissuto tra X e XI secolo.\nDal XIX secolo Comana Pontica \u00e8 annoverata tra le sedi vescovili titolari della Chiesa cattolica; la sede \u00e8 vacante dal 31 gennaio 1969.\nCronotassi.\nVescovi titolari.\nLa cronotassi di Comana di Armenia comprende anche alcuni vescovi di questa sede, in quanto nelle fonti citate le due cronotassi non sono distinte."}
{"id": "3764525", "revid": "125297779", "url": "https://it.wikipedia.org/wiki?curid=3764525", "title": "La Rassegna della letteratura italiana", "text": "La Rassegna della letteratura italiana \u00e8 un periodico semestrale italiano, pubblicato dalla casa editrice Le Lettere, dedicato specificamente all'italianistica.\nLa rivista, col titolo di \"Rassegna bibliografica della letteratura italiana\", venne fondata a Pisa nel 1893 da Alessandro D'Ancona, che la diresse fino alla sua scomparsa. Mut\u00f2 la propria denominazione, assumendo l'attuale, nel 1920.\nDal 1953 al 1992 la rivista fu diretta da Walter Binni, che successivamente la affid\u00f2 a un comitato di direzione composto da ex allievi e collaboratori delle Universit\u00e0 di Genova, Firenze e Roma tra i quali Enrico Ghidetti, che nel 1998 ne assunse la direzione, affiancato da un Consiglio direttivo di cui fanno parte studiosi quali Novella Bellucci, Alberto Beniscelli, Giulio Ferroni, Quinto Marini, Gennaro Savarese, Luigi Surdich, Roberta Turchi, Giorgio Luti.\nLa rivista \u00e8 suddivisa in una sezione destinata a saggi, note critiche e materiali d'archivio inediti o rari e in una seconda comprendente una ricca bibliografia ragionata, suddivisa per secoli."}
{"id": "3764529", "revid": "272884", "url": "https://it.wikipedia.org/wiki?curid=3764529", "title": "Medaglia per lungo servizio militare delle Waffen-SS", "text": ""}
{"id": "3764531", "revid": "247222", "url": "https://it.wikipedia.org/wiki?curid=3764531", "title": "Happy Gang", "text": ""}
{"id": "3764533", "revid": "92723", "url": "https://it.wikipedia.org/wiki?curid=3764533", "title": "Diocesi di Pitionte", "text": "La diocesi di Pitionte (in latino: \"Dioecesis Pityuntina\") \u00e8 una sede soppressa e sede titolare della Chiesa cattolica.\nStoria.\nPitionte (\"Pityus\"), che corrisponde alla citt\u00e0 di \"Pitsunda\" nell'odierna Abcasia, \u00e8 un'antica sede episcopale sita nella regione della Colchide. Le Quien la menziona fra le sedi della provincia romana del Ponto Polemoniaco nella diocesi civile del Ponto; lo stesso autore colloca la sede nel patriarcato di Costantinopoli, suffraganea dell'arcidiocesi di Neocesarea.\nUnico vescovo noto di questa sede fu Stratofilo, che partecip\u00f2 al concilio di Nicea nel 325.\nNella prima met\u00e0 del XX secolo, Pitionte \u00e8 stata una sede vescovile titolare, ora soppressa."}
{"id": "3764534", "revid": "92723", "url": "https://it.wikipedia.org/wiki?curid=3764534", "title": "Diocesi di Polemonio", "text": "La diocesi di Polemonio (in latino: \"Dioecesis Polemoniensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nPolemonio, identificabile con Fatsa nell'odierna Turchia (distretto omonimo nella provincia di Ordu), \u00e8 un'antica sede episcopale della provincia romana del Ponto Polemoniaco nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Neocesarea. La sede \u00e8 documentata nelle \"Notitiae Episcopatuum\" del patriarcato fino al XII secolo.\nDiversi sono i vescovi documentati di questa antica diocesi bizantina. Le Quien assegna come primo vescovo di Polemonio \"Aretius\", che prese parte al concilio di Neocesarea nel 314/315; tuttavia le molte varianti presenti nella tradizione manoscritta, rendono difficile individuare tanto il nome esatto del vescovo (Aretius, Eretius, Histricus, Erytrius) quanto la sua sede di appartenenza.\nIl primo vescovo attribuibile con certezza a Polemonio \u00e8 Giovanni I, che fu tra i padri del concilio di Calcedonia del 451, e che nel 458 sottoscrisse la lettera dei vescovi del Ponto Polemoniaco all'imperatore Leone I dopo l'uccisione di Proterio di Alessandria.\nLe fonti conciliari attestano l'esistenza di altri quattro vescovi di Polemonio: Anastasio intervenne solo alle ultime sessioni del terzo concilio di Costantinopoli, a partire dagli inizi di agosto del 681; Domizio prese parte al concilio in Trullo nel 691/692, Costantino a quello di Nicea nel 787, e Giovanni II al concilio dell'869/870 che condann\u00f2 il patriarca Fozio di Costantinopoli.\nLe fonti sigillografiche hanno restituito i nomi di tre vescovi, Ciro, Andrea e Fotino, i cui sigilli episcopali sono datati tra VIII e X secolo.\nDal XVIII secolo Polemonio \u00e8 annoverata tra le sedi vescovili titolari della Chiesa cattolica; la sede \u00e8 vacante dal 26 maggio 1978. Il suo ultimo titolare \u00e8 stato Estanislau Arnoldo Van Melis, prelato di S\u00e3o Lu\u00eds de Montes Belos in Brasile."}
{"id": "3764535", "revid": "92723", "url": "https://it.wikipedia.org/wiki?curid=3764535", "title": "Arcidiocesi di Rizeo", "text": "L'arcidiocesi di Rizeo (in latino: \"Archidioecesis Rhizaeana\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nRizeo, identificabile con Rize nell'odierna Turchia, \u00e8 un'antica sede arcivescovile della provincia romana del Ponto Polemoniaco nella diocesi civile del Ponto e nel patriarcato di Costantinopoli.\nLa sede \u00e8 menzionata nelle \"Notitiae Episcopatuum\" patriarcali fino al XIV secolo dapprima come suffraganea di Neocesarea e poi, dal IX secolo, come sede arcivescovile autocefala.\nDi questa antica diocesi bizantina sono noti diversi vescovi. Il primo \u00e8 Giovanni, che altri autori chiamano Niceta, documentato dal suo sigillo vescovile datato al VII secolo. Le fonti conciliari attestano l'esistenza di due prelati: Niceta (o Nectario), che assistette al secondo concilio di Nicea nel 787; e Giovanni, che partecip\u00f2 al concilio di Costantinopoli dell'879-880 in cui fu riabilitato il patriarca Fozio; Giovanni figura tra gli arcivescovi presenti al concilio, mentre Niceta tra i vescovi suffraganei. Un altro sigillo, databile al X secolo, attesta l'esistenza di Niceforo, \"archiepiskopos Rhizaion\". Gioacchino appose la sua firma agli atti di un sinodo patriarcale del 1565; in questo sinodo il suo nome appare assieme a quello dei metropoliti.\nIncerto \u00e8 il periodo della soppressione dell'arcidiocesi di Rizeo; all'inizio del XX secolo la citt\u00e0 di Rize faceva parte della metropolia di Trebisonda, prima che anche questa scomparisse con la fine della presenza cristiana nella regione.\nDal XIX secolo Rizeo \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 30 gennaio 1980. Essa fu inizialmente una sede vescovile con il nome di \"dioecesis Rhizentina\" (Rhizus); assunse il nome attuale dal 1929. Il suo ultimo titolare \u00e8 stato Francesco Lardone, nunzio apostolico."}
{"id": "3764537", "revid": "45111708", "url": "https://it.wikipedia.org/wiki?curid=3764537", "title": "Inframan - L'altra dimensione", "text": ""}
{"id": "3764538", "revid": "690984", "url": "https://it.wikipedia.org/wiki?curid=3764538", "title": "Edward de Vere, XVII conte di Oxford", "text": ""}
{"id": "3764539", "revid": "267975", "url": "https://it.wikipedia.org/wiki?curid=3764539", "title": "Sede titolare di Rizonte", "text": ""}
{"id": "3764544", "revid": "267975", "url": "https://it.wikipedia.org/wiki?curid=3764544", "title": "Arcidiocesi di Trebisonda", "text": "L'arcidiocesi di Trebisonda () \u00e8 una sede soppressa e sede titolare della Chiesa cattolica.\nStoria.\nTrebisonda, corrispondente alla citt\u00e0 di \"Trabzon\" nell'odierna Turchia, \u00e8 un'antica sede arcivescovile della provincia romana del Ponto Polemoniaco nella diocesi civile del Ponto e nel patriarcato di Costantinopoli.\nOriginariamente suffraganea dell'arcidiocesi di Neocesarea, prima del 787 fu elevata al rango di sede metropolitana con il titolo di \"Trebisonda di Lazica\" (a ricordo dell'antica provincia scomparsa). Nella \"Notitia Episcopatuum\" attribuita all'imperatore Leone VI (inizio X secolo) Trebizonda \u00e8 annoverata al 33\u00ba posto fra le metropolie del Patriarcato e le sono assegnate sette suffraganee: Cherianon, Chamazur, Chachaeon, Paiper, Cherameos, Lerion e Bizanon. Le Quien menziona due arcivescovi greci che, in epoca moderna, entrarono in comunione con la sede di Roma, ossia Doroteo e Cirillo.\nNel XIII e XIV secolo Trebisonda fu sede di un'importante colonia genovese. Dal 1289 esisteva in citt\u00e0 un monastero francescano, mentre nel 1315 Andrea della Terza aveva fondato un convento domenicano. Inoltre Trebisonda era sede del Custode della \"vicaria Orientalis\".\nNella bolla di istituzione della sede metropolitana di Vospro (5 luglio 1333), tra le diverse diocesi suffraganee \u00e8 compresa anche Trebisonda, che nel 1362 entr\u00f2 a far parte della provincia ecclesiastica dell'arcidiocesi di Saraj.\nNon si conosce tuttavia la data di nomina del primo vescovo, Antonio. Fece parte nel 1344 di una importante ambasciata del \"catholicos\" armeno a papa Clemente VI in vista dell'unione della Chiesa apostolica armena con la Chiesa cattolica; non potendo rientrare nella sua diocesi a causa di sommosse antilatine a Trebisonda, fu nominato vescovo di Galtell\u00ec in Sardegna. Anche il suo successore, Mathieu, non lasci\u00f2 mai la sua sede di Cambrai: il papa dovette concedergli dei benefici, visto che non poteva vivere delle entrate della sua diocesi. Terzo vescovo fu Cosma, \"episcopus Traphasonensis\", il quale tuttavia risiedette tre anni alla corte papale di Avignone prima di essere trasferito a Saraj.\nSeguono altri vescovi, come riporta la cronotassi di Eubel, che secondo Richard comprende vescovi titolari ma anche probabili vescovi residenziali. La lista delle diocesi alle quali \u00e8 inviato un collettore apostolico nel 1429 non comprende pi\u00f9 Trebisonda.\nDal XVII secolo Trebisonda \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 16 luglio 1969."}
{"id": "3764545", "revid": "120342342", "url": "https://it.wikipedia.org/wiki?curid=3764545", "title": "Esperienze Letterarie", "text": "Esperienze Letterarie \u00e8 un periodico trimestrale italiano, pubblicato dalla Fabrizio Serra editore, redatto nell'Universit\u00e0 di Roma \u201cla Sapienza\u201d, e interessato specificamente di critica e di cultura.\nLa rivista \u00e8 nata nel 1976, fondata a Napoli (ed. Federico &amp; Ardia) dal professor Mario Santoro (Napoli, 1913\u00a0\u2013 ivi, 1989), che la diresse fino alla sua scomparsa.\n\u00c8 diretta dal 1990 da Marco Santoro (Napoli, 1949) docente di Bibliografia all'Universit\u00e0 di Roma \u201cLa Sapienza\u201d, e del Consiglio direttivo fanno parte studiosi quali Giorgio Baroni, Andrea Battistini, Michele Cataudella, Remo Ceserani, Paolo Cherchi, Carmine Di Biase, Andrea Gareffi, Pietro Gibellini, Nicola Merola, Matteo Palumbo, Carmela Reale, Marco Santagata, Giovanni Saverio Santangelo, Cesare Segre.\nNel novembre del 2000 la rivista ha promosso un convegno internazionale a Napoli, dal titolo \u201cLe riviste di italianistica nel mondo\u201d. In quell'occasione \u00e8 nato il progetto \u201cItalinemo\u201d, relativo alla creazione di una banca dati bibliografica costantemente aggiornata relativa alla civilt\u00e0 letteraria italiana.\nLa rivista \u00e8 suddivisa in varie rubriche: \u201cArticoli\u201d, \u201cContributi\u201d, \u201cNote\u201d, \u201cRecensioni\u201d, \u201cSchede bibliografiche\u201d, \u201cSpoglio delle riviste\u201d."}
{"id": "3764547", "revid": "113852107", "url": "https://it.wikipedia.org/wiki?curid=3764547", "title": "1,2,3-triazolo", "text": "Il 1,2,3-triazolo \u00e8 uno dei due composti eterociclici aromatici isomeri di formula C2H3N3, detti triazoli, che hanno un anello a cinque termini con due atomi di carbonio e tre atomi di azoto. L'altro isomero \u00e8 il 1,2,4-triazolo. Il 1,2,3-triazolo \u00e8 usato nell'ambito della ricerca per costruire composti chimici pi\u00f9 complessi, ad esempio farmaci tipo il tazobactam. \nSintesi.\nGli 1,2,3-triazoli sostituiti si possono produrre tramite la cicloaddizione di Huisgen azide-alchino, dove una azide e un alchino danno luogo ad una ciclizzazione 1,3-dipolare.\nPropriet\u00e0.\nIl 1,2,3-triazolo in condizioni normali \u00e8 un liquido incolore. Esistono due forme tautomere, 1\"H\" e 2\"H\". In fase liquida predomina la forma 2\"H\" nella maggior parte dei solventi.\nLa molecola del 1,2,3-triazolo \u00e8 sorprendentemente stabile rispetto ad altri composti organici contenenti tre atomi di azoto adiacenti. Tuttavia per pirolisi a 500 \u00b0C si ha perdita di una molecola di azoto (N2) e formazione di aziridina. Per riscaldamento in opportuni solventi si ha apertura dell'anello e successiva richiusura formando un isomero differente (riarrangiamento di Dimroth).\nIndicazioni di sicurezza.\nIl composto \u00e8 disponibile in commercio. \u00c8 irritante per gli occhi, la pelle e le vie respiratorie. Non ci sono dati che indichino propriet\u00e0 cancerogene. \u00c8 considerato poco pericoloso per l'ambiente."}
{"id": "3764553", "revid": "267975", "url": "https://it.wikipedia.org/wiki?curid=3764553", "title": "Diocesi di Camuliana", "text": "La diocesi di Camuliana () \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nCamuliana, forse identificabile con Kemer nell'odierna Turchia, \u00e8 un'antica sede episcopale della provincia romana della Cappadocia Prima nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Cesarea.\nLa sede vescovile \u00e8 piuttosto tardiva, poich\u00e9 non esisteva all'epoca di Basilio Magno (329-379). Sono cinque i vescovi conosciuti di Camuliana. Basilio partecip\u00f2 al secondo concilio di Costantinopoli nel 553. Giorgio I intervenne al terzo concilio di Costantinopoli nel 680. Teodoro sottoscrisse gli atti del concilio in Trullo del 691/692. Giorgio II assistette al secondo concilio di Nicea nel 787. Giorgio III partecip\u00f2 al Concilio di Costantinopoli dell'879-880 che riabilit\u00f2 il patriarca Fozio di Costantinopoli. La sigillografia ha restituito il nome del vescovo Michele, vissuto tra X e XI secolo.\nDal XX secolo Camuliana \u00e8 annoverata tra le sedi vescovili titolari della Chiesa cattolica; la sede \u00e8 vacante dal 13 giugno 1970."}
{"id": "3764557", "revid": "287204", "url": "https://it.wikipedia.org/wiki?curid=3764557", "title": "Color Line Stadion", "text": "Il Color Line Stadion \u00e8 il pi\u00f9 grande stadio di \u00c5lesund. Di propriet\u00e0 della \u00c5lesund Stadion KS, ospita le partite casalinghe di Aalesund e Fortuna \u00c5lesund. La sua capacit\u00e0 \u00e8 di 10.778 posti, di cui 9.598 a sedere e 1.180 in piedi. Costato 230 milioni di corone, la prima partita ufficiale che vi fu giocata fu datata 16 aprile 2005, in occasione del successo per 2-1 dello Aalesund sull'Odd Grenland, in un incontro valido per la Tippeligaen 2005. Olivier Occ\u00e9an, al 40\u00ba minuto, segn\u00f2 la prima rete nello stadio, portando momentaneamente in vantaggio l'Odd Grenland, prima del pareggio di Lasse Olsen ed il gol vittoria di Eirik Hoseth.\nLa massima affluenza della storia dell'impianto fu datata 3 agosto 2005, per l'incontro di campionato tra Aalesund e HamKam, conclusosi con un pareggio per 1-1: gli spalti furono occupati da 10.902 spettatori.\nFuori dalla struttura, c'\u00e8 una statua intitolata \"Idrettsglede\", in rappresentanza di un giocatore di calcio. L'opera \u00e8 esteticamente ispirata a John Arne Riise, ex terzino dello Aalesund (oltre che di Monaco, Liverpool e Roma) e attualmente in forza al Fulham."}
{"id": "3764558", "revid": "164044", "url": "https://it.wikipedia.org/wiki?curid=3764558", "title": "Stadio Aspmyra", "text": ""}
{"id": "3764559", "revid": "267975", "url": "https://it.wikipedia.org/wiki?curid=3764559", "title": "Arcidiocesi di Cesarea di Cappadocia", "text": "Larcidiocesi di Cesarea \u00e8 una sede soppressa del patriarcato di Costantinopoli (in greco: \"\u0399\u03b5\u03c1\u03ac \u039c\u03b7\u03c4\u03c1\u03cc\u03c0\u03bf\u03bb\u03b9\u03c2 \u039a\u03b1\u03b9\u03c3\u03b1\u03c1\u03b5\u03af\u03b1\u03c2\"; Iera Mitropolis Kaisareias) e una sede titolare del medesimo patriarcato e della Chiesa cattolica ().\nStoria.\nCesarea di Cappadocia, corrispondente alla citt\u00e0 di Kayseri nell'odierna Turchia, \u00e8 l'antica sede metropolitana della provincia romana della Cappadocia Prima nella diocesi civile del Ponto e nel patriarcato di Costantinopoli.\nIl \"Vetus Martyrologium Romanum\" ricorda molti martiri e santi di Cesarea. Tra questi i vescovi Basilio Magno, Leonzio e Lucio, ed i martiri Dorotea, Giuliano, Sergio, Longino, Eupsichio, Poliucto, Vittore e Donato, Giacinto, Macrina, Giulitta, Teodoto, Ruffina e Ammiano. Molti di questi santi furono l'oggetto delle omelie di san Basilio Magno, il santo pi\u00f9 conosciuto e pi\u00f9 importante di Cesarea, dottore della Chiesa e padre del monachesimo orientale. Probabilmente il cristianesimo fece la sua apparizione nel territorio fin dai tempi apostolici, poich\u00e9 san Pietro si rivolge agli abitanti della Cappadocia che hanno abbracciato la nuova fede nella prima lettera a lui attribuita (1 Pt 1,1).\nIn tutte le \"Notitiae Episcopatuum\" del patriarcato Cesarea occupa il secondo posto nella lista delle metropolie del patriarcato, immediatamente dopo la sede di Costantinopoli; questo valse agli arcivescovi il titolo di \"protothronos\", che era il titolo pi\u00f9 importante dopo quello del patriarca costantinopolitano. Nella prima \"Notitia\" conosciuta, databile alla met\u00e0 circa del VII secolo, sono attribuite a Cesarea 5 diocesi suffraganee: Basilicae Thermae, Nissa, Teodosiopoli di Armenia, Camuliana e Ciscisso. La \"Notitia\" attribuita all'imperatore Leone VI e databile all'inizio X secolo, attribuisce a Cesarea 15 suffraganee; oltre alle cinque di tre secoli prima, vi sono le diocesi di Dasmendo, Evaissa, Severiade, Ariaratia, Aipolia, Aragena, Sobeso, San Procopio, Zamando e Sirica. Molte di queste diocesi furono effimere e sparirono gi\u00e0 nel secolo successivo; dopo l'arrivo dei Selgiuchidi il numero delle suffraganee diminu\u00ec drasticamente fino a scomparire del tutto nel XIV secolo.\nSono oltre 110 gli arcivescovi noti di questa antica sede, che costituisce una delle pi\u00f9 ricche liste episcopali in Oriente fra tutte quelle dell'antichit\u00e0.\nA causa della diminuzione della popolazione cristiana in Anatolia, nel XIV secolo i patriarchi affidarono ai metropoliti di Cesarea la cura delle metropolie di Sebastea, Eucaita, Iconio, Mocisso e Tiana rimaste senza pastore o spesso vacanti. In questo stesso periodo le sedi vicine a quelle di Cesarea furono annesse alla metropolia; \u00e8 il caso, per esempio, di Nazianzo, annessa a Cesarea nel 1370.\nNel XV e XVI secolo la sede visse un lungo momento di decadenza e probabilmente in questo periodo il titolo di metropolita fu assegnato a prelati non residenti. \u00c8 il caso per esempio di Metrofane II (ante 1545 - post 1549), futuro patriarca di Costantinopoli, che pur essendo metropolita di Cesarea, visse a lungo a Venezia, dove era responsabile della locale comunit\u00e0 greco-ortodossa.\nLa metropolia occupava la parte centrale dell'Anatolia e si estendeva su parte dei vilayet di Ankara, Adana, Konya e Sivas. Confinava a nord con le metropolie di Neocesarea e di Amasea, a est ancora con quella di Neocesarea, a sud con la metropolia di Adana del patriarcato di Antiochia, e a ovest con le metropolie di Iconio e Ancira. Pur restando Cesarea la sede della metropolia, i metropoliti risiedevano nel monastero di San Giovanni Battista a Zincidere.\nAll'inizio del XX secolo la metropolia contava all'incirca 40.000 fedeli, con 90 preti, ripartiti in modo ineguale in una cinquantina di localit\u00e0, spesso molto distanti fra loro.\nL'arcidiocesi sopravvisse fino al 1923 quando, a causa del trattato di Losanna seguito alle guerre greco-turche, i greci dovettero abbandonare l'Anatolia per trasferirsi in Grecia.\nCesarea di Cappadocia \u00e8 una sede arcivescovile titolare della Chiesa cattolica; la sede \u00e8 vacante dal 5 marzo 1973. Nella seconda met\u00e0 dell'Ottocento la sede \u00e8 conosciuta anche con il nome di \"Caesariensis\" (in italiano: \"Cesarea del Ponto\").\nCronotassi.\nArcivescovi titolari latini.\nI vescovi di Cesarea di Cappadocia appaiono confusi con i vescovi delle altre sedi omonime (Arcidiocesi di Cesarea di Palestina, Diocesi di Cesarea di Bitinia, Diocesi di Cesarea di Mauritania, Diocesi di Cesarea di Numidia, Diocesi di Cesarea di Tessalia, Diocesi di Cesarea di Filippo), perch\u00e9 nelle fonti citate le cronotassi delle diverse sedi non sono distinte."}
{"id": "3764560", "revid": "267975", "url": "https://it.wikipedia.org/wiki?curid=3764560", "title": "Sede titolare di Cesarea del Ponto", "text": ""}
{"id": "3764563", "revid": "124822425", "url": "https://it.wikipedia.org/wiki?curid=3764563", "title": "Diocesi di Cibistra", "text": "La diocesi di Cibistra () \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nEraclea Cibistra, corrispondente alla citt\u00e0 di Ere\u011fli nell'odierna Turchia, \u00e8 un'antica sede episcopale della provincia romana della Cappadocia Seconda nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Tiana.\nPochi sono i vescovi documentati di questa antica diocesi bizantina. Timoteo prese parte al concilio di Nicea del 325, mentre Ciro assistette al concilio di Calcedonia (451) e sottoscrisse la lettera dei vescovi della Cappadocia Seconda all'imperatore Leone (458) in seguito all'uccisione del patriarca alessandrino Proterio. Un anonimo vescovo \u00e8 attestato nel 955 per aver colpito con la sospensione \"a divinis\" un prete reo di aver mal celebrato l'eucaristia. Un altro vescovo anonimo \u00e8 attestato da un sinodo patriarcale celebrato il 26 aprile 1066. Forse si tratta di Gregorio, la cui firma si trova in calce a decreti sinodali del 9 novembre 1071 e del 14 marzo 1072. Anche gli altri vescovi documentati nel XII secolo presero parte a sinodi patriarcali.\nLe \"Notitiae Episcopatuum\" riportano che nella seconda met\u00e0 dell'XI secolo, all'epoca dell'imperatore Costantino X Ducas, Cibistra, nota da questo momento nelle fonti ecclesiastiche con il solo nome di Eraclea, divenne una sede arcivescovile autocefala; nel XIII secolo \u00e8 indicata come sede metropolitana; infine, la sede non appare pi\u00f9 nelle \"Notitiae\" di fine XV secolo, segno che a quell'epoca la diocesi era stata soppressa.\nDal XVIII secolo Cibistra \u00e8 annoverata tra le sedi vescovili titolari della Chiesa cattolica; la sede \u00e8 vacante dal 3 febbraio 1965."}
{"id": "3764564", "revid": "267975", "url": "https://it.wikipedia.org/wiki?curid=3764564", "title": "Diocesi di Ciscisso", "text": "La diocesi di Ciscisso (in latino: \"Dioecesis Ciscissena\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nCiscisso, identificabile con \"Keskin\" (provincia di K\u0131r\u0131kkale) nell'odierna Turchia, \u00e8 un'antica sede episcopale della provincia romana della Cappadocia Prima nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Cesarea.\nSono solo tre i vescovi noti di questa antica diocesi: Platone prese parte al concilio in Trullo del 692; Soterico fu tra i padri del secondo concilio di Nicea del 787; il nome di Stefano appare in un manoscritto del copista Nicone del 980.\nDal 1933 Ciscisso \u00e8 annoverata tra le sedi vescovili titolari della Chiesa cattolica; la sede finora non \u00e8 mai stata assegnata."}
{"id": "3764565", "revid": "267975", "url": "https://it.wikipedia.org/wiki?curid=3764565", "title": "Diocesi di Colonia di Cappadocia", "text": "La diocesi di Colonia di Cappadocia () \u00e8 una sede soppressa e sede titolare della Chiesa cattolica.\nStoria.\nColonia di Cappadocia, identificabile con Aksaray nell'odierna Turchia, \u00e8 un'antica sede episcopale della provincia romana della Cappadocia Terza nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Mocisso.\nLa sede \u00e8 documentata in tutte le \"Notitiae Episcopatuum\" del patriarcato di Costantinopoli fino al XII secolo. Scomparve probabilmente con l'occupazione turca della regione.\nSono otto i vescovi noti di questa sede. Primo vescovo noto \u00e8 Eritrio che partecip\u00f2 al concilio di Nicea del 325. Bosporio assistette al concilio di Costantinopoli del 381; lo stesso vescovo \u00e8 noto per una lettera di san Basilio del 374 e per altre lettere di Gregorio di Nazianzo; Palladio infine scrive che Bosporio era nel suo 48\u00ba anno di episcopato quando Giovanni Crisostomo venne esiliato (nel 404). Daniele fu uno dei padri del concilio di Efeso del 431, mentre Aristomaco partecip\u00f2 a quello di Calcedonia del 451; inoltre Aristomaco sottoscrisse la lettera dei vescovi della provincia della Cappadocia Terza all'imperatore Leone nel 458 dopo la morte di Proterio di Alessandria. Il vescovo Alessandro assistette al concilio sotto il patriarca Menas nel 536, mentre Conone fu tra i padri del concilio detto \"del Trullo\" del 692. La sigillografia ha restituito i nomi di due vescovi, Niceforo e Teodosio, vissuti tra X e XI secolo.\nDal 1933 Colonia di Cappadocia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 10 dicembre 1970."}
{"id": "3764570", "revid": "322321", "url": "https://it.wikipedia.org/wiki?curid=3764570", "title": "Diocesi di Doara", "text": "La diocesi di Doara (in latino: \"Dioecesis Doarensis\") \u00e8 una sede soppressa e sede titolare della Chiesa cattolica.\nStoria.\nDoara, identificabile con \"Hacibektas\" nell'odierna Turchia, \u00e8 un'antica sede episcopale della provincia romana della Cappadocia Terza nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Mocisso.\nSono noti alcuni vescovi di questa diocesi. Giorgio, vescovo ariano, \u00e8 menzionato in una lettera di san Basilio del 376 come un uomo corrotto; fu destituito e sostituito da un altro ariano di cui non si conosce il nome (secondo Gams il suo nome \u00e8 Stefano). In una lettera di Gregorio di Nazianzo \u00e8 menzionato il vescovo Eulalio, che viene lodato per la sua fedelt\u00e0 alla vera fede contro i danni provocati a Doara dagli ariani. Anebrio sottoscrisse la lettera dei vescovi della Cappadocia Terza all'imperatore Leone (458) in seguito all'uccisione del patriarca alessandrino Proterio. Giovanni prese parte al concilio di Gerusalemme nel 536. Teodoro fu tra i padri del concilio del 680 e di quello detto \"in Trullo\" del 692. Infine Bardanes prese parte al secondo concilio di Nicea nel 787.\nDal XX secolo Doara \u00e8 annoverata tra le sedi vescovili titolari della Chiesa cattolica; la sede \u00e8 vacante dal 25 novembre 1980."}
{"id": "3764572", "revid": "486946", "url": "https://it.wikipedia.org/wiki?curid=3764572", "title": "Simeone (Bibbia)", "text": ""}
{"id": "3764575", "revid": "339392", "url": "https://it.wikipedia.org/wiki?curid=3764575", "title": "Dan (Bibbia)", "text": ""}
{"id": "3764576", "revid": "204376", "url": "https://it.wikipedia.org/wiki?curid=3764576", "title": "Neftali (Bibbia)", "text": ""}
{"id": "3764577", "revid": "92723", "url": "https://it.wikipedia.org/wiki?curid=3764577", "title": "Diocesi di Faustinopoli", "text": "La diocesi di Faustinopoli (in latino: \"Dioecesis Faustinopolitana\") \u00e8 una sede soppressa e sede titolare della Chiesa cattolica.\nStoria.\nFaustinopoli, identificabile con Zeive nell'odierna Turchia, \u00e8 un'antica sede episcopale della provincia romana della Cappadocia Seconda nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Tiana.\nSono tre i vescovi noti di questa diocesi: Daniele, che prese parte al concilio di Efeso 431; Patrofilo, che intervenne al concilio di Calcedonia nel 451; e Giovanni, che partecip\u00f2 al terzo concilio di Costantinopoli nel 680 e al concilio detto \"in Trullo\" nel 692. A quest'ultimo vescovo \u00e8 attribuibile un sigillo, datato tra la met\u00e0 del VII secolo e la met\u00e0 del secolo successivo.\nDal XX secolo Faustinopoli \u00e8 annoverata tra le sedi vescovili titolari della Chiesa cattolica; la sede \u00e8 vacante dal 16 marzo 1973."}
{"id": "3764578", "revid": "287204", "url": "https://it.wikipedia.org/wiki?curid=3764578", "title": "Comitato Centrale del Partito Comunista", "text": ""}
{"id": "3764579", "revid": "204376", "url": "https://it.wikipedia.org/wiki?curid=3764579", "title": "Gad (Bibbia)", "text": ""}
{"id": "3764583", "revid": "271907", "url": "https://it.wikipedia.org/wiki?curid=3764583", "title": "Comitato Centrale del Partito Comunista dell'Unione Sovietica", "text": ""}
{"id": "3764586", "revid": "204376", "url": "https://it.wikipedia.org/wiki?curid=3764586", "title": "Aser (Bibbia)", "text": ""}
{"id": "3764587", "revid": "271907", "url": "https://it.wikipedia.org/wiki?curid=3764587", "title": "Comitato centrale del Partito comunista russo", "text": ""}
{"id": "3764588", "revid": "204376", "url": "https://it.wikipedia.org/wiki?curid=3764588", "title": "Zabulon (Bibbia)", "text": ""}
{"id": "3764589", "revid": "2227135", "url": "https://it.wikipedia.org/wiki?curid=3764589", "title": "Ingrid Muccitelli", "text": "Biografia.\nGiornalista pubblicista iscritta dal 2011 all'Ordine dei Giornalisti del Lazio, \u00e8 laureata in Scienze della comunicazione alla LUMSA - Libera Universit\u00e0 Maria SS. Assunta. Nata a Roma nel 1979, ma originaria di Formia, dopo la laurea (2003) inizia a lavorare per la casa di produzione Magnolia come redattrice del programma \"Markette\" di LA7, dove rimane anche per le edizioni 2004-2005 e 2005-2006. Nella primavera del 2006 collabora nella redazione di \"Niente di personale\" di Antonello Piroso. Nell'estate 2006, finita l'esperienza come redattrice, passa alla conduzione di \"Omnibus estate\" insieme ad Andrea Pennacchioli, dove viene confermata anche per l'edizione invernale 2006-2007. Dall'autunno 2007 conduce \"Omnibus Weekend\" in coppia con Paola Cambiaghi.\nApproda in Rai nel 2008 nel programma del mezzogiorno di Rai 2 \"Insieme sul Due\", con la conduzione di Milo Infante e la regia di Michele Guard\u00ec. Nel 2009 entra a far parte del cast del programma del week-end \"Mattina in famiglia\", dove viene riconfermata nella stagione 2010-2011 con le rubriche \"Donne e Risorgimento\" e \"Sport e cuore\". Nell'estate 2011 passa alla conduzione del programma di Rai 1 \"Unomattina estate weekend\" insieme a Gianni Milano. Nell'ottobre 2011 in occasione del Festival del Cinema di Roma conduce su Rai Movie, TV ufficiale dell'evento, l'appuntamento quotidiano \"Ciak Point\". Il 30 giugno ha presentato su Rai 1 con Tiberio Timperi il Premio Ischia 2012, prestigioso premio dedicato al giornalismo internazionale. Sempre su Rai 1, dal 31 luglio al 7 settembre, conduce con Luca Salerno il programma \"Unomattina VitaBella\".\nDal 3 giugno 2013 conduce l'ultima parte di \"Unomattina estate\" chiamata \"Ciao, come stai?\". Nella stagione 2013-2014 conduce \"Linea verde\" su Rai 1 con Patrizio Roversi. Nell'estate 2014 conduce l'ultima parte di \"Unomattina estate\", intitolata \"Sapore di Sole\". Dal 4 ottobre 2014 \u00e8 la nuova padrona di casa di \"Unomattina in famiglia\", dove sostituisce Francesca Fialdini, a sua volta approdata alla versione feriale di \"Unomattina\". Dal 17 ottobre 2015 conduce anche \"Sabato in\", sempre in coppia con Tiberio Timperi. \nNell\u2019estate 2018 ha condotto \"La vita in diretta Estate\" con Gianluca Semprini.\nPer la stagione 2019/2020 conduce \"Linea verde\" assieme a Beppe Convertini. Nel 2021 ritorna alla conduzione di \"Unomattina in famiglia\"."}
{"id": "3764590", "revid": "6923", "url": "https://it.wikipedia.org/wiki?curid=3764590", "title": "Lord gran ciambellano", "text": "Il lord gran ciambellano (o anche gran ciambellano d'Inghilterra) \u00e8 uno dei grandi ufficiali di Stato del Regno Unito.\nLe mansioni.\nTra i compiti del lord gran ciambellano a corte vi \u00e8 quello di occuparsi dell'organizzazione di feste e ricevimenti alla casa reale.\nLord gran ciambellani, dal 1130 al periodo attuale.\nFino al 1701 il lord gran ciambellano era l'unico consigliere del re o della regina. Dal 1780 alcune delle funzioni vengono suddivise in pi\u00f9 personalit\u00e0, che ereditano parti dei compiti connessi con l'ufficio."}
{"id": "3764591", "revid": "92723", "url": "https://it.wikipedia.org/wiki?curid=3764591", "title": "Diocesi di Nazianzo", "text": "La diocesi di Nazianzo (in latino: \"Dioecesis Nazianzena\") \u00e8 una sede soppressa e sede titolare della Chiesa cattolica.\nStoria.\nNazianzo, identificabile con \"Nenizi\" nell'odierna Turchia, \u00e8 un'antica sede episcopale della provincia romana della Cappadocia Terza nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Mocisso.\nNazianzo \u00e8 nota soprattutto perch\u00e9 fu la sede del teologo e scrittore ecclesiastico san Gregorio, noto nella storia come Gregorio Nazianzeno. Fu preceduto dal padre, il vescovo Gregorio I, e succeduto dal \"cognatus\" Eulalio. Altri vescovi di Nazianzo sono: Teodosio, che intervenne al concilio di Calcedonia nel 451 e sottoscrisse nel 458 la lettera dei vescovi della Cappadocia all'imperatore Leone I dopo la morte di Proterio di Alessandria; Scolastico, che nel 518 sottoscrisse una lettera sinodale contro Severo di Antiochia e il partito monofisita; Teodoro, che partecip\u00f2 al terzo concilio di Costantinopoli nel 680; Michele, che era presente al concilio detto \"in Trullo\" nel 692; Giovanni, che intervenne al Concilio di Costantinopoli dell'879-880 che riabilit\u00f2 il patriarca Fozio di Costantinopoli; e infine Eusebio, inviato in ambasciata a Roma verso l'885.\nDal XVI secolo Nazianzo \u00e8 annoverata tra le sedi vescovili titolari della Chiesa cattolica; la sede \u00e8 vacante dal 24 aprile 1999."}
{"id": "3764592", "revid": "322321", "url": "https://it.wikipedia.org/wiki?curid=3764592", "title": "Diocesi di Nissa", "text": "La diocesi di Nissa (in latino: \"Dioecesis Nyssena\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nNissa, che corrisponde alla citt\u00e0 di \"Nev\u015fehir\" nell'odierna Turchia, \u00e8 un'antica sede episcopale della provincia romana della Cappadocia Prima nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Cesarea.\nIl primo vescovo noto di Nissa \u00e8 san Gregorio, fratello di san Basilio, metropolita di Cesarea nella seconda met\u00e0 del IV secolo. All'incirca all'epoca del concilio di Efeso del 431, la sede nissena era occupata dal vescovo Eraclide. Musonio prese parte al cosiddetto \"brigantaggio\" di Efeso del 449. Giovanni I partecip\u00f2 al secondo concilio di Costantinopoli nel 553. Giovanni II intervenne al terzo concilio di Costantinopoli nel 680. Paolo era presente al concilio detto \"in Trullo\" nel 692. Giovanni III assistette al secondo concilio di Nicea nel 787. Ignazio partecip\u00f2 al Concilio di Costantinopoli dell'879-880 che riabilit\u00f2 il patriarca Fozio di Costantinopoli. Nel X secolo sono noti due vescovi, Germano, scrittore ecclesiastico, e Basilio, il cui nome \u00e8 stato restituito da un sigillo episcopale.\nDal XVIII secolo Nissa \u00e8 annoverata tra le sedi vescovili titolari della Chiesa cattolica; la sede \u00e8 vacante dal 7 ottobre 2012."}
{"id": "3764594", "revid": "76963", "url": "https://it.wikipedia.org/wiki?curid=3764594", "title": "Vera Ralston", "text": "Biografia.\nPrima di diventare attrice, V\u011bra Helena Hrub\u00e1 si distinse nella disciplina del pattinaggio di figura, rappresentando il suo paese natio, la Cecoslovacchia, ai Campionati Europei del 1936, dove conquist\u00f2 il quindicesimo posto. Nello stesso anno ottenne un piazzamento al diciassettesimo posto alle Olimpiadi Invernali svoltesi in Germania, mentre l'anno successivo si ripresent\u00f2 ai Campionati Europei migliorando il proprio piazzamento fino al settimo posto.\nNel marzo del 1939, in coincidenza con l'occupazione tedesca della Cecoslovacchia, la Ralston lasci\u00f2 la natia Praga e, accompagnata dalla madre, emigr\u00f2 negli Stati Uniti per raggiungere Hollywood, dove apparve in un paio di film-rivista, \"Ice Capades\" (1941) e \"Ice-Capades Revue\" (1942), nei quali pot\u00e9 far sfoggio della sua abilit\u00e0 di pattinatrice sul ghiaccio. Nel 1943 sigl\u00f2 un contratto con la Republic Pictures, una casa produttrice cinematografica meno prestigiosa rispetto alle grandi \"major\" hollywoodiane, specializzata in serial come quello incentrato sul personaggio di Dick Tracy, e in modesti western a basso costo interpretati da Gene Autry e Roy Rogers. La Republic stava attraversando nei primi anni quaranta un momento di grandezza poich\u00e9 aveva sotto contratto John Wayne e stava godendo della popolarit\u00e0 che l'attore aveva acquisito dopo essere stato prestato alla United Artists per il celebre \"Ombre rosse\" (1939) di John Ford. Il potente boss della Republic, Herbert J. Yates, si entusiasm\u00f2 per la Ralston e insistette per imporla come protagonista femminile dei film pi\u00f9 importanti prodotti dallo studio, bench\u00e9 alla ex stella del pattinaggio mancassero in verit\u00e0 il talento e le prerogative di una vera star e le sue quotazioni al box-office fossero poco soddisfacenti.\nNei ventisette film a cui partecip\u00f2 durante la sua carriera, la Ralston interpret\u00f2 prevalentemente ruoli di donne straniere, per giustificare il suo accento europeo e i suoi limiti nella lingua inglese. Dopo essere apparsa accanto a Erich Von Stroheim in \"La donna e il mostro\" (1944) e \"Storm Over Lisbon\" (1944), l'attrice fu affiancata a John Wayne, all'epoca il divo di maggior richiamo della Republic, in due western, \"Il cavaliere audace\" (1945) e \"Il ritorno del kentuckiano\" (1949), ma entrambi i film ottennero mediocri risultati al botteghino e la presenza della Ralston quale partner di Wayne risult\u00f2 poco significativa.\nDivenuta cittadina americana nel 1946, la Ralston spos\u00f2 il settantaduenne Herbert J. Yates (pi\u00f9 anziano di lei di quarant'anni) nel 1952 mentre, nello stesso anno, con l'abbandono di John Wayne, la Republic perse una risorsa prestigiosa e redditizia, avviandosi verso il declino. Yates tent\u00f2 di ingaggiare altri nomi maschili importanti e, arrivando a inimicarsi gli azionisti della casa produttrice e addirittura gli stessi fans, continu\u00f2 a imporre la presenza della moglie nelle maggiori produzioni della Republic. Sia Fred MacMurray, ingaggiato per l'avventuroso \"Il ribelle di Giava\" (1953), che Sterling Hayden, scritturato per il western \"Timberjack\" (1955), pretesero speciali garanzie finanziarie per accettare la Ralston come partner femminile.\nStrettamente legata alle vicende della Republic, la carriera della Ralston si avvi\u00f2 rapidamente al declino, mentre la casa produttrice abbandonava i suoi progetti ambiziosi e ritornava alle produzioni in serie. L'attrice apparve ancora in alcuni modesti film western e d'avventura, come \"La grande carovana\" (1954) e \"Duello a Rio Bravo\" (1957), e nel thriller \"The Man Who Died Twice\" (1958), che fu la sua ultima apparizione sullo schermo prima del definitivo ritiro dalle scene. L'anno successivo anche la Republic chiuse i battenti, dopo aver realizzato un ultimo western a basso costo, \"12 pistole del West\" (1958).\nDopo la morte di Yates, avvenuta nel 1966, la Ralston soffr\u00ec di un esaurimento nervoso da cui successivamente si riprese. Risposatasi nel 1973 con l'uomo d'affari Charles de Alva, l'attrice si stabil\u00ec nel sud della California e condusse serenamente la propria esistenza fino alla morte, sopraggiunta il 9 febbraio 2003, all'et\u00e0 di ottantatr\u00e9 anni, dopo una lunga battaglia contro il cancro."}
{"id": "3764596", "revid": "267975", "url": "https://it.wikipedia.org/wiki?curid=3764596", "title": "Diocesi di Parnasso", "text": "La diocesi di Parnasso () \u00e8 una sede soppressa e sede titolare della Chiesa cattolica.\nStoria.\nParnasso, identificabile con Parlasan nell'odierna Turchia, \u00e8 un'antica sede episcopale della provincia romana della Cappadocia Terza nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Mocisso.\nLa sede \u00e8 documentata in tutte le \"Notitiae Episcopatuum\" del patriarcato di Costantinopoli fino al XII secolo.\nIl primo vescovo noto di Parnasso \u00e8 l'ariano Pancrazio, che fece parte del gruppo di vescovi dissidenti che abbandonarono il concilio di Sardica e in un conciliabolo a Filippopoli firmarono un documento di contenuti ariani. Seguono i vescovi Ipsio ed Ecdizio, di cui parla Basilio Magno nelle sue lettere. Eustazio I fu vescovo di Parnasso per circa trent'anni, e in questo periodo partecip\u00f2 a diversi concili della sua epoca: al concilio di Efeso nel 431, dove si oppose alla professione di fede; al sinodo del 448 convocato a Costantinopoli dal patriarca Flaviano per condannare Eutiche; al concilio di Calcedonia nel 451; sottoscrisse nel 458 la lettera dei vescovi della Cappadocia all'imperatore Leone I dopo la morte di Proterio di Alessandria; ed infine sottoscrisse il decreto sinodale di Gennadio di Costantinopoli contro i simoniaci nel 459 circa.\nPelagio prese parte al sinodo riunito a Costantinopoli nel 536 dal patriarca Mena per condannare Antimo. Eustazio II era presente al concilio detto \"in Trullo\" nel 692. Stefano assistette al secondo concilio di Nicea nel 787. Teognosto infine partecip\u00f2 al Concilio di Costantinopoli dell'879-880 che condann\u00f2 il patriarca Fozio di Costantinopoli.\nPer l'XI secolo sono noti due vescovi: Atanasio, conosciuto grazie all'esistenza di un suo sigillo vescovile; e Simeone, imposto dall'imperatore Romano IV Diogene, ma deposto, dopo la battaglia di Manzicerta, da un sinodo patriarcale il 9 novembre 1071.\nDal XIX secolo Parnasso \u00e8 annoverata tra le sedi vescovili titolari della Chiesa cattolica; la sede \u00e8 vacante dall'8 maggio 2002."}
{"id": "3764597", "revid": "267975", "url": "https://it.wikipedia.org/wiki?curid=3764597", "title": "Diocesi di Sasima", "text": "La diocesi di Sasima () \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nSasima, identificabile con Zamzama o con Hasak\u00f6y nell'odierna Turchia, \u00e8 un'antica sede episcopale della provincia romana della Cappadocia Seconda nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Tiana.\nDal XIX secolo Sasima \u00e8 annoverata tra le sedi vescovili titolari della Chiesa cattolica; dal 9 luglio 1992 il vescovo titolare \u00e8 Louis Pel\u00e2tre, A.A., gi\u00e0 vicario apostolico di Istanbul e amministratore apostolico dell'esarcato apostolico di Costantinopoli."}
{"id": "3764601", "revid": "697352", "url": "https://it.wikipedia.org/wiki?curid=3764601", "title": "Kevin Cartezia", "text": ""}
{"id": "3764602", "revid": "6923", "url": "https://it.wikipedia.org/wiki?curid=3764602", "title": "Cinesi d'oltremare", "text": "Con il termine Cinesi d'oltremare o anche diaspora cinese (cinese semplificato: \u6d77\u5916\u534e\u4eba; cinese tradizionale: \u6d77\u5916\u83ef\u4eba; pinyin: \"H\u01ceiw\u00e0i Hu\u00e1r\u00e9n\") si intendono le persone di nascita o discendenza cinese che vivono fuori dalla Cina. In questo gruppo si possono far rientrare anche gli individui di parziale ascendenza cinese che vivono fuori dalla Cina.\nIl termine \"Cinesi d'oltremare\" pu\u00f2 riferirsi in senso stretto a quelli di etnia Han o, in senso pi\u00f9 ampio, a tutti i 56 gruppi etnici riconosciuti della Cina, intesi come parte dei cosiddetti \"Zhonghua minzu\" (\u4e2d\u534e\u6c11\u65cf cittadini di nazionalit\u00e0 cinese). Ad esempio, i membri della diaspora tibetana possono viaggiare in Cina con dei lasciapassare concessi a certi Cinesi d'oltremare. Nel Sud-est asiatico e particolarmente in Malesia e Singapore, lo stato classifica i Peranakan come cinesi malgrado la loro parziale assimilazione nella cultura malese.\nCome gi\u00e0 detto, il concetto di Cinesi d'oltremare \u00e8 piuttosto elastico: soprattutto nel caso dei Cinesi di etnia non Han, si possono fissare dei criteri pi\u00f9 o meno selettivi, che hanno in gran parte a che fare con l'atteggiamento delle persone stesse rispetto alla loro cultura d'origine. Questo pu\u00f2 accadere se ci sono prove di discendenza da gruppi che vivono dentro o sono originari dalla Cina, se le persone conservano ancora la loro cultura, si identificano con la cultura cinese, o riconoscono la loro origine sebbene non siano classificate come Cinesi di etnia Han. In questo ambito pi\u00f9 ristretto, i Cinesi d'oltremare delle \"minoranze etniche\" ammontano a circa 7 milioni, ossia l'8,4% della popolazione totale all'estero.\nTerminologia.\nLa lingua cinese ha vari termini equivalenti all'italiano \"Cinesi d'oltremare\", che si riferisce ai cittadini cinesi residenti in paesi diversi dalla Cina: Hu\u00e1qi\u00e1o (cinese semplificato: \u534e\u4fa8; cinese tradizionale: \u83ef\u50d1; pinyin: \"Hu\u00e1qi\u00e1o\") o \"Hoan-kheh\" in hokkien (cinese: \u756a\u5ba2).\nHu\u00e1y\u00ec (cinese semplificato: \u534e\u88d4; cinese tradizionale: \u83ef\u88d4; Pe\u030dh-\u014de-j\u012b: \"H\u00f4a-\u00e8\") si riferisce ai Cinesi etnici residenti fuori dalla Cina. Un altro termine spesso utilizzato \u00e8 \u6d77\u5916\u534e\u4eba (\"H\u01ceiw\u00e0i Hu\u00e1r\u00e9n\"), una traduzione pi\u00f9 letterale di \"Cinesi d'oltremare\"; \u00e8 usata spesso dal governo della Repubblica Popolare Cinese (RPC) per riferirsi alle persone dei gruppi etnici cinesi che vivono fuori dalla RPC, indipendentemente dalla cittadinanza.\nI Cinesi d'oltremare di etnia Han, come i Cantonesi, gli Hokkien o gli Hakka, chiamano i Cinesi d'oltremare \u5510\u4eba (\"T\u00e1ngr\u00e9n\"), pronunciato \"t\u00f2hng y\u00e0n\" in cantonese, \"Tn\u0302g-l\u00e2ng\" in hokkien e \"tong nyin\" in hakka. Letteralmente, significa \"popolo Tang\", un riferimento alla Cina della dinastia Tang quando questa stava dominando la Cina propriamente detta. \u00c8 opportuno notare, comunque, che il termine \u00e8 usato comunemente da Cantonesi, Hakka e Hokkien per riferirsi in modo colloquiale al popolo cinese, senza riferimenti particolari all'antica dinastia.\nStoria.\nIl popolo cinese ha una lunga storia di immigrazione all'estero. Una delle migrazioni risale alla dinastia Ming, quando Zheng He (1371-1435) divent\u00f2 l'ambasciatore dei Ming. Egli invi\u00f2 alcune persone - alcune delle quali Cantonesi e Hokkien - a fare esplorazioni e commerci nel Mar Cinese Meridionale e nell'Oceano Indiano.\nOndate immigratorie.\nLe diverse ondate immigratorie portarono alla formazione di sottogruppi tra i Cinesi d'oltremare come i nuovi e i vecchi immigranti nel Sud-Est Asiatico, in Nord America, Oceania, nei Caraibi, in America Latina, Sudafrica e Russia.\nNel XIX secolo l'et\u00e0 del colonialismo era al suo apice e incominci\u00f2 la grande diaspora cinese. In molte colonie mancava un grande bacino di lavoratori. Nel frattempo, nelle province del Fujian e del Guangdong in Cina, si ebbe un'impennata dell'emigrazione come conseguenza della povert\u00e0 e della rovina causate dalla rivolta dei Taiping. L'impero Qing fu costretto a consentire ai suoi sudditi di lavorare oltremare sotto le potenze coloniali. Molti Hokkien scelsero di lavorare in Asia sud-orientale (dove avevano legami precedenti che risalivano all'era Ming), come anche i Cantonesi. La citt\u00e0 di Taishan nella provincia del Guangdong fu il punto di origine di molti dei migranti spinti da motivi economici. Per i paesi del Nord America e dell'Australasia, erano necessarie grandi quantit\u00e0 di manodopera per i lavori pericolosi nelle miniere dell'oro e nella costruzione delle ferrovie. La diffusa carestia nel Guangdong costrinse molti Cantonesi a lavorare in questi paesi per migliorare le condizioni di vita dei loro familiari. Alcuni Cinesi all'estero furono addirittura venduti in Sud America durante le Guerre tra i Clan Punti-Hakka (1855-1867) nel Delta del Fiume delle Perle nel Guangdong. Dopo la Seconda guerra mondiale molte persone dai Nuovi Territori di Hong Kong emigrarono nel Regno Unito (principalmente in Inghilterra) e nei Paesi Bassi per ottenere migliori condizioni di vita.\nDalla met\u00e0 del XIX secolo in poi, l'emigrazione \u00e8 stata diretta primariamente verso i paesi occidentali come gli Stati Uniti, il Canada, l'Australia, la Nuova Zelanda, il Brasile, e le nazioni dell'Europa Occidentale; come pure in Per\u00f9 dove sono chiamati \"tus\u00e1n\", a Panama e in misura minore in Messico. Molti di questi emigranti che entravano nei paesi occidentali erano essi stessi Cinesi d'oltremare o erano di Taiwan o di Hong Kong, particolarmente dagli anni 1950 agli anni 1980, un periodo durante il quale la RPC poneva severe restrizioni al movimento dei suoi cittadini. Nel 1984, la Gran Bretagna acconsent\u00ec a trasferire la sovranit\u00e0 di Hong Kong alla RPC; questo innesc\u00f2 un'altra ondata di migrazione verso il Regno Unito (principalmente in Inghilterra), l'Australia, il Canada, gli USA, l'America Latina e altre parti del mondo. La protesta di piazza Tiananmen del 1989 acceler\u00f2 ulteriormente la migrazione. L'ondata si calm\u00f2 dopo il trasferimento della sovranit\u00e0 di Hong Kong nel 1997. Inoltre, molti cittadini di Hong Kong conservano la cittadinanza o hanno visti validi di altri paesi, cos\u00ec all'occorrenza possono lasciare Hong Kong con breve preavviso. In effetti, dopo l'incidente di piazza Tiananmen, le file per i visti d'immigrazione aumentarono in ogni consolato di Hong Kong. Presenze cinesi recenti si sono sviluppate in Europa, dove ammontano a quasi un milione, e in Russia, dove ammontano a oltre 600.000, concentrati nell'Estremo Oriente Russo. I Cinesi che emigrarono in Vietnam a partire dal XVIII secolo furono chiamati \"Hoa\".\nSi stima che solo 26.700 persone della vecchia comunit\u00e0 cinese rimangano ora in Corea del Sud. Tuttavia, a partire dalla met\u00e0 degli anni 2000, sulla scia dell'aumento generale dei residenti stranieri (passati da 536.627 nel 2006 a 1.106.884 nel 2011), l'immigrazione dalla Cina continentale \u00e8 cresciuta: 624.994 persone di nazionalit\u00e0 cinese sono immigrate in Corea del Sud, comprese 443.566 di discendenza coreana.\nIn anni recenti, la Repubblica Popolare Cinese ha costruito legami sempre pi\u00f9 forti con le nazioni africani. Fino all'agosto 2007, si stimava che ci fossero 750.000 cittadini cinesi che lavoravano o vivevano per periodi prolungati in diversi paesi africani. Secondo le stime, 200.000 Cinesi etnici vivono in Sudafrica. In un articolo del 2007 sul \"New York Times\", il Direttore della Camera di Commercio del Ciad stimava un \"afflusso di 40.000 Cinesi negli anni a venire\" in Ciad. Fino al 2006 circa 40.000 Cinesi vivevano in Namibia, 80.000 stimati in Zambia e 50.000 in Nigeria. Circa 100.000 Cinesi vivono e lavorano all'interno dell'Angola. Fino al 2009 35.000 lavoratori migranti cinesi vivevano in Algeria.\nVladivostok, il principale porto sul Pacifico e base navale della Russia, un tempo chiusa agli stranieri, a partire dal 2010 pullula di mercati, ristoranti e case commerciali cinesi. Gli esperti prevedono che la diaspora cinese in Russia aumenter\u00e0 ad almeno 10 milioni entro il 2010 e che i Cinesi potranno diventare il gruppo etnico dominante nella regione dell'Estremo Oriente Russo fra 20 o 30 anni da ora. Altri esperti non prendono in considerazione tali storie, stimando i numeri dei Cinesi in Russia in meno di mezzo milione, la maggior parte dei quali sono operatori temporanei.\nIn Germania esiste una crescente comunit\u00e0 cinese, formata fino al 2010 da circa 76.000 persone. Si stima che tra 15.000 e 30.000 Cinesi vivano in Austria, compresa un'importante comunit\u00e0 cinese a Vienna.\nL'esperienza dei Cinesi d'oltremare.\nI Cinesi di solito identificano una persona in base all'origine etnica invece che in base alla nazionalit\u00e0. Purch\u00e9 la persona sia di discendenza cinese, essa \u00e8 considerata cinese, e se vive fuori della Cina, \u00e8 un cinese d'oltremare. Questa visione si basa sul fatto che, dal punto di vista etnico, la popolazione della RPC \u00e8 alquanto omogenea, essendo formata per circa il 92% da Cinesi Han. Di conseguenza, la maggior parte degli abitanti della RPC a volte ha difficolt\u00e0 a comprendere l'esperienza dei Cinesi d'oltremare quale minoranza dei paesi ospitanti.\nDiscriminazione.\nI Cinesi d'oltremare hanno talvolta sperimentato forme di ostilit\u00e0 e discriminazione.\nNei paesi con piccole minoranze cinesi, la disparit\u00e0 economica tra i Cinesi (tradizionalmente molto intraprendenti e attivi negli affari), e le popolazioni locali meno agiate pu\u00f2 essere notevole. Ad esempio, nel 1998, i Cinesi costituivano appena l'1% della popolazione delle Filippine e il 3% della popolazione in Indonesia, ma il 40% dell'economia privata filippina e il 70% di quella indonesiana. Il libro \"World on Fire\", descrivendo i Cinesi come una \"minoranza dominante sul mercato\", nota che \"il dominio cinese sul mercato e l'intenso risentimento tra la maggioranza indigena \u00e8 caratteristico virtualmente di ogni paese del Sud-est asiatico tranne la Thailandia e Singapore\".\nQuesta asimmetria delle posizioni economiche ha alimentato sentimenti anticinesi tra le maggioranze pi\u00f9 povere di quei paesi. A volte, gli atteggiamenti anticinesi diventano violenti, come nel cosiddetto incidente del 13 maggio 1969 in Malesia e nei tumulti di Giacarta del maggio 1998 in Indonesia, in cui morirono pi\u00f9 di 2.000 persone, per la maggior parte rivoltosi bruciati vivi in un centro commerciale. Durante l'era coloniale, alcuni genocidi uccisero decine di migliaia di Cinesi.\nDurante i massacri indonesiani del 1965-66, in cui morirono pi\u00f9 di 500.000 persone, dei Cinesi etnici furono uccisi e le loro propriet\u00e0 saccheggiate e bruciate in conseguenza del razzismo anticinese, con il pretesto che Dipa \"Amat\" Aidit aveva portato il Partito Comunista Indonesiano pi\u00f9 vicino alla Cina. La legislazione anticinese era nella costituzione indonesiana fino al 1998.\nUno dei punti di maggiore frizione \u00e8 l'apparente tendenza dei Cinesi d'oltremare a chiudersi all'interno delle loro comunit\u00e0. Per esempio, si crede che i tumulti razziali anticinesi di Kuala Lumpur del 13 maggio 1969 e quelli di Giacarta del maggio 1998 siano stati motivati da queste percezioni basate su pregiudizi razziali. Nel 2006, i rivoltosi danneggiarono i negozi di propriet\u00e0 di Cino-Tongani a Nukualofa. I migranti cinesi furono evacuati dalle Isole Salomone lacerate dai tumulti.\nNei paesi in cui si sono prodotte queste tensioni, il rapporto conflittuale tra la comunit\u00e0 cinese e il resto della societ\u00e0 \u00e8 inevitabilmente al centro del dibattito politico, con posizioni contrapposte tra le due parti. Sotto questo aspetto, il caso della Malesia \u00e8 emblematico: i Cinesi d'oltremare tendono a sostenere l'uguaglianza di trattamento e la meritocrazia, nell'aspettativa che non sarebbero discriminati nella competizione risultante per i contratti governativi, i posti all'universit\u00e0, ecc., mentre molti Malay \"Bumiputra\" (\"figli nativi\") si oppongono a questo con la motivazione che il loro gruppo ha bisogno di protezioni speciali per conservare la propria ricchezza. Queste posizioni sono tradotte in pratica attraverso azioni positive volte a favorire gli appartenenti alle minoranze, ma le contrapposizioni restano molto forti. Quella di quanto gli etnici Malay, Cinesi o altri siano \"nativi\" della Malesia \u00e8 una questione politica sensibile. Attualmente \u00e8 un tab\u00f9 per i politici cinesi sollevare il tema delle protezioni Bumiputra in Parlamento, in quanto sarebbe considerato incitamento all'odio etnico.\nMolti dei Cinesi d'oltremare che lavorarono alle ferrovie in Nord America nel XIX secolo soffrirono a causa della discriminazione in Canada e negli Stati Uniti. Sebbene le leggi discriminatorie siano state abrogate o non siano oggi pi\u00f9 in vigore, entrambi i paesi avevano un tempo introdotto leggi che proibivano ai Cinesi di entrare nel paese, per esempio la Legge di esclusione dei Cinesi (\"Chinese Exclusion Act\") degli Stati Uniti del 1882 (abrogata nel 1943) o la Legge sull'immigrazione cinese (\"Chinese Immigration Act\") del Canada del 1923 (abrogata nel 1947).\nAssimilazione.\nI Cinesi d'oltremare si diversificano ampiamente per quanto riguarda il loro grado di assimilazione, le loro interazioni con le comunit\u00e0 circostanti (vedi Chinatown) e le loro relazioni con la Cina. La questione \u00e8 particolarmente interessante negli altri paesi del Sud-est asiatico.\nLa Thailandia ha la pi\u00f9 grande comunit\u00e0 cinese all'estero ed \u00e8 anche il caso pi\u00f9 riuscito di assimilazione completa. Per oltre 400 anni, i Cino-Tailandesi si sono largamente sposati e assimilati con i loro compatrioti. L'attuale monarchia thailandese, la dinastia Chakri, fu fondata da re Rama I, che era lui stesso in parte cinese. Il suo predecessore, re Taksin della dinastia Thonburi, era a sua volta il figlio di immigranti cinesi della provincia di Guangdong e nacque con un nome cinese. In Myanmar, i Cinesi raramente contraggono matrimoni misti (anche tra diversi gruppi linguistici cinesi), ma hanno in larga parte adottato la cultura birmana, mantenendo contemporaneamente affinit\u00e0 con la cultura cinese. Tra il 1965 e il 1993, in Cambogia l'accesso ai ranghi dell'amministrazione statale era precluso a chi avesse un nome cinese, facendo che molte persone adottassero nomi locali. Indonesia e Myanmar erano tra i paesi che non permettono nomi di nascita registrati in lingue straniere, compreso il cinese. Ma dal 2003, il governo indonesiano ha consentito ai Cinesi d'oltremare di usare i loro nomi o cognomi cinesi sul certificato di nascita.\nIn Vietnam, i nomi cinesi sono pronunciati secondo le letture cino-vietnamite, che sono diverse da quelle mandarine. Ad esempio, il nome del presidente cinese, \u80e1\u9526\u6d9b (pinyin: H\u00fa J\u01d0nt\u0101o), sarebbe trascritto come \"H\u1ed3 C\u1ea9m \u0110\u00e0o\". Per confronto, nei paesi occidentali, i Cinesi d'oltremare usano generalmente versioni romanizzate dei loro nomi cinesi, ed \u00e8 comune anche l'uso di nomi di battesimo locali.\nD'altro canto, in Malaysia, Singapore e Brunei, i Cinesi all'estero hanno mantenuto un'identit\u00e0 comune distinta, anche se, all'interno di quelle societ\u00e0 multiculturali, la velocit\u00e0 e la condizione di assimilazione ai locali \u00e8 attualmente pari a quella di altre comunit\u00e0 cinesi (vedi Peranakan). Nelle Filippine molti Cinesi pi\u00f9 giovane sono ben assimilati, mentre quelli pi\u00f9 vecchi tendono a essere considerati \"stranieri\". I Cinesi hanno portato la loro influenza culturale anche ad altri paesi come il Vietnam, dove molti costumi cinesi sono stati adottati dai nativi vietnamiti.\nLingua.\nL'uso delle lingue cinesi da parte dei Cinesi d'oltremare \u00e8 stato determinato da un gran numero di fattori, comprese la loro ascendenza, il \"regime di origine\" dei loro antenati, l'assimilazione attraverso i cambiamenti generazionali e le politiche ufficiali del loro paese di residenza. La tendenza generale \u00e8 l'aumento dei Cinesi di lingua mandarina tra i nuovi arrivi, che ne fa la lingua pi\u00f9 comune delle Chinatown.\nAsia Sud-Orientale.\nDentro l'Asia Sud-Orientale, la situazione linguistica dei Cinesi d'oltremare varia grandemente anche tra le nazioni limitrofe.\nSingapore.\nA Singapore, una nazione con una popolazione in maggioranza di etnia cinese, il mandarino standard \u00e8 riconosciuto come una delle sue lingue ufficiali, insieme ai caratteri cinesi semplificati, in contrasto con altre comunit\u00e0 cinesi d'oltremare che usavano quasi esclusivamente i caratteri cinesi tradizionali fino agli anni 1990, quando cittadini della RPC cominciarono ad emigrare in quantit\u00e0 sostanziali e portarono con s\u00e9 l'uso dei caratteri cinesi semplificati. Sebbene i Cinesi etnici a Singapore siano prevalentemente di discendenza Hokkien, il governo di Singapore scoraggia l'uso di lingue cinesi diverse dal mandarino standard attraverso la \"Campagna parla mandarino\" (\"Speak Mandarin Campaign\"), un'iniziativa annuale in vigore dal 1979 e volta appunto a incentivare la diffusione del mandarino. La politica ufficiale di Singapore ha anche un impatto sul vicino Johor, nella Malesia Peninsulare, dove il mandarino \u00e8 parlato prevalentemente tra le comunit\u00e0 cinesi del luogo. Poich\u00e9 il governo di Singapore promuove attivamente l'inglese come la lingua comune di quella societ\u00e0 multirazziale, i giovani Singaporeani cinesi sono per la maggior parte bilingui in mandarino e in inglese.\nMalesia.\nI Cinesi malesi parlano un'ampia variet\u00e0 di dialetti e il mandarino, essendo la loro presenza concentrata intorno a particolari centri metropolitani: i gruppi di Penang, Klang, Kelantan e Malacca sono prevalentemente di lingua hokkien (Penang ha la sua versione dell'hokkien, come pure Kelantan); i gruppi di Kuala Lumpur, Seremban, Kuantan e Ipoh sono prevalentemente di lingua cantonese hakka; mentre nella Malesia Orientale (Borneo malese), l'hakka e il cinese standard sono ampiamente parlati, tranne che a Sibu, dove \u00e8 predominante il dialetto di Fuzhou, e a Sandakan, dove si parla cantonese. Indipendentemente dalla localit\u00e0, tuttavia, le generazioni pi\u00f9 giovani tendono a parlare il cinese standard, che si insegna nelle scuole. Un numero significativo di Cinesi sono educati nelle scuole inglesi, dove si parla principalmente inglese. La maggior parte dei Cinesi malesi sanno parlare il malese, la lingua nazionale, e l'inglese, che \u00e8 usato ampiamente negli affari.\nIndonesia.\nI Cinesi etnici in Indonesia e in Thailandia erano stati assoggettati a politiche di assimilazione ufficiali e a volte draconiane, e come risultato molti di loro non conoscono pi\u00f9 bene la lingua cinese (in particolare i Cinesi etnici che vivevano a Giava). I Cinesi che vivevano a Sumatra non rinunciavano ad alcuni dei loro dialetti. La maggior parte dei Cinesi a Medan, capoluogo della Sumatra settentrionale, sono ancora in grado di parlare hokkien creolo dentro la loro comunit\u00e0. Questo \u00e8 dovuto al numero di generazioni che hanno vissuto in Indonesia e alla loro esposizione all'assimilazione culturale. La maggior parte dei Cinesi etnici che vivono a Giava hanno una lunga linea (10 generazioni) di progenitori prima di loro, mentre i Cinesi che vivono a Sumatra hanno una generazione relativamente breve di progenitori (4 o 5 generazioni). C'\u00e8 anche una piccola popolazione di Cinesi Hakka in Indonesia, pi\u00f9 in particolare nella provincia di Bangka-Belitung, Pontianak e Singkawang dove formano una parte significativa della popolazione, mentre nelle aree da Pontianak a Kendawangan sulla punta meridionale di Kalimantan Ovest sono popolate da parlanti teochew proprio come Bangkok, Thailandia. Rispetto alla loro identit\u00e0, gli Indonesiani cinesi sono pi\u00f9 indonesiani che cinesi.\nThailandia.\nLa Thailandia \u00e8 patria della pi\u00f9 grande e integrata comunit\u00e0 di Cinesi d'oltremare. Come gi\u00e0 detto in precedenza, l'attuale monarchia thailandese, la dinastia Chakri, fu fondata da re Rama I, che era lui stesso in parte cinese. Il suo predecessore, re Taksin della dinastia Thonburi, era il figlio di immigranti cinesi della provincia di Guangdong e nacque con un nome cinese. La maggioranza dei Primi Ministri in Thailandia sono di discendenza cinese. La maggioranza dei Cinesi in Thailandia vivono in citt\u00e0 come Bangkok, Chiang Mai, Phuket, Hat Yai e Nakhon Sawan. Una grande maggioranza di loro appartengono al gruppo del dialetto teochew dei Cinesi Han. Un piccolo numero di Cinesi, appartenenti principalmente al gruppo del dialetto yunnanese, vivono anche nella parte settentrionale della Thailandia, che \u00e8 in stretta vicinanza alla loro patria nella provincia cinese dello Yunnan. Il Charoen Pokphand Group, fondato dalla famiglia thai-cinese Chearavanont, \u00e8 attualmente il pi\u00f9 grande singolo investitore straniero in Cina.\nVietnam.\nLa minoranza cinese in Vietnam \u00e8 nota come Hoa. Il loro numero oscilla, secondo le stime ufficiali, intorno al milione di individui, ma altre fonti danno una cifra molto superiore, fino ad arrivare in alcuni casi a 2 milioni. In ogni caso, si tratta probabilmente del maggiore gruppo etnico del paese. Un gran numero di Cinesi (circa 600.000) vivono a Saigon e la maggior di loro parlano oggi cantonese, sebbene vi sia anche un vasto gruppo che parla teochew, facendo risalire la loro patria ancestrale alla provincia di Guangdong in Cina, da dove i loro antenati giunsero intorno al XVIII secolo.\nCambogia.\nI Cinesi sono un gruppo etnico visibile della Cambogia e costituiscono intorno al 7% della popolazione. Le etnie cinesi si possono vedere in tutte le citt\u00e0, in alcune delle quali sono le uniche presenti. La maggior parte dei Cambogiani cinesi appartiene ai gruppi dei dialetti hokkien e teochew. Molti Khmer studiano il cinese a scuola a fianco dei Sino-Khmer e dei Vietnamiti.\nLaos.\nIl Laos \u00e8 uno dei paesi etnicamente pi\u00f9 diversificati del Sud-est asiatico: una situazione piuttosto sorprendente data la dimensione e la popolazione relativamente piccola di circa 6 milioni popolo, ma probabilmente dovuta alla sua collocazione, al suo territorio montuoso e al suo clima tropicale. Ci sono anche minoranze cinesi nel Laos, ma il numero esatto \u00e8 difficile da accertare: la presenza cinese risale a secoli fa, tendendo a concentrarsi nelle citt\u00e0 di Vientiane e Savannakhet.\nMyanmar.\nAnche se i Cinesi birmani (o Birmani cinesi) costituiscono ufficialmente il 3% della popolazione, si ritiene che la cifra effettiva sia molto pi\u00f9 alta. Tra le popolazioni cinesi sottostimate vi sono: quelli di discendenza mista; quelli che si sono registrati come Bamar per sfuggire alla discriminazione; gli immigranti cinesi illegali che si sono riversati nell'Alta Birmania fin dagli anni 1990 (fino a 2 milioni secondo alcune stime) ma non si contano a causa della mancanza di rilevazioni censuarie affidabili. I Cinesi birmani dominano oggi l'economia birmana. Essi hanno anche una presenza molto vasta nell'istruzione superiore birmana, e costituiscono un'alta percentuale della classe colta della Birmania. La maggior parte dei Cinesi birmani parlano birmano come lingua madre. Quelli con istruzione superiore parlano anche cinese e/o inglese. Prevale ancora l'uso dei dialetti cinesi. L'hokkien (un dialetto del min nan) \u00e8 usato principalmente a Yangon come pure nella Bassa Birmania, mentre il taishanese (un dialetto yue affine al cantonese) e il mandarino yunnanese sono ben preservati nell'Alta Birmania.\nBrunei.\nI Cinesi etnici, emigrati nel Brunei durante il periodo coloniale britannico, dominano oggi la piccola quota dei commerci non statali. La loro presenza \u00e8 diminuita sensibilmente negli anni, passando dal 26% del totale della popolazione nel 1960 all'attuale 11%, anche se alcune fonti propongono stime un po' pi\u00f9 alte. Alcuni Cinesi sono musulmani; un numero considerevole sono cristiani e il resto taoisti o buddhisti. Tra le lingue cinesi parlate nel Brunei vi sono, in ordine decrescente, min man, mandarino, min dong, yue e hakka. Molti Cinesi usano a casa anche l'inglese. Quasi la met\u00e0 di loro sono ancora residenti temporanei, mentre meno di un quarto sono cittadini. La difficolt\u00e0 di ottenere la cittadinanza locale, le limitazioni che ne derivano, ad esempio nell'accesso all'occupazione o alla propriet\u00e0 fondiaria, oltre ad alcuni vincoli alla libert\u00e0 di religione e all'uso della lingua, sono oggi il principale problema fronteggiato dalla comunit\u00e0 cinese. Per tali ragioni, molti Cinesi tendono sempre pi\u00f9 spesso ad assimilarsi all'etnia dominante malese musulmana o ad emigrare, il che spiega il drastico calo della presenza rispetto a 40 anni fa.\nFilippine.\nLe stime sulla presenza dei Cinesi etnici nelle Filippine (chiamati a volte Tsinoy) variano da 600.000 a 900.000, dei quali meno di 150.000 nati all'estero. Sotto Marcos, le procedure per la cittadinanza furono agevolate e molti Cinesi divennero cittadini. La maggior parte dei Sinofilippini pi\u00f9 giovani, tuttavia, se la cavano meglio con l'inglese e il tagalog che con la loro lingua madre. L'etnia cinese deve oggi affrontare un problema di percezione, posto che molti Cinesi sono visti come ricchi uomini d'affari che, sostenuti da cartelli della madrepatria, hanno eliminato la concorrenza di altri gruppi. C'\u00e8, per\u00f2, una numerosa classe operaia cinese nelle Filippine, ed esiste un forte divario tra Cinesi ricchi e poveri. Nel complesso, malgrado il persistere di taluni pregiudizi, la comunit\u00e0 cinese, dopo i problemi del passato, \u00e8 oggi ben integrata nel paese.\nNord America.\nMolte popolazioni cinesi d'oltremare in Nord America parlano qualche variet\u00e0 del cinese. Negli Stati Uniti e in Canada, il cinese \u00e8 la terza lingua pi\u00f9 parlata. Il cantonese. \u00e8 stato storicamente la variet\u00e0 prevalente provenendo gli immigrati per la maggior parte dalla Cina meridionale dal XIX secolo fino a tutti gli anni 1980. Tuttavia, il cinese sta diventando sempre pi\u00f9 prevalente a causa dell'apertura della RPC.\nAlmeno a New York, sebbene il mandarino sia parlato come lingua nativa solo tra il dieci per cento dei parlanti cinesi, \u00e8 usato come dialetto secondario tra la maggior parte di loro ed \u00e8 sul punto di sostituire il cantonese come loro lingua franca. Sebbene il cinese min sia parlato l\u00e0 nativamente da un terzo della popolazione cinese, non \u00e8 usato come una lingua franca perch\u00e9 i parlanti degli altri gruppi dialettali non imparano il min.\nA Richmond (parte dell'area metropolitana della Grande Vancouver in Canada), il 44% della popolazione \u00e8 cinese. Parole cinesi si possono vedere dappertutto dalle banche locali alle drogherie. Nella pi\u00f9 ampia area metropolitana censuaria di Vancouver, la presenza cinese raggiunge il 18% della popolazione. Similmente a Toronto, che \u00e8 la pi\u00f9 grande citt\u00e0 del Canada, i Cinesi costituiscono l'11,4% della popolazione locale con percentuali pi\u00f9 alte nei sobborghi di Markham, Mississauga e dentro la citt\u00e0 nella sua parte est di Scarborough. In queste regioni i Cinesi formano rispettivamente fra il 20 e il 50% della popolazione totale. Il cantonese e il mandarino standard sono le lingue cinesi pi\u00f9 popolari.\nLa crescita economica della Cina porta maggiori opportunit\u00e0 d'immigrazione ai Cinesi continentali. Un sondaggio del 2011 mostra che il 60% dei milionari cinesi progettano di emigrare, perlopi\u00f9 negli USA o in Canada. Il visto per investimenti EB-5 permette a molti Cinesi potenti di cercare di ottenere la cittadinanza statunitense, e rapporti recenti mostrano che il 75% dei richiedenti di questo visto nel 2011 erano cinesi.\nRelazioni con la Cina.\nSia la Repubblica Popolare Cinese che la Repubblica di Cina mantengono relazioni estremamente complesse con le popolazioni cinesi d'oltremare. Entrambe le nazioni hanno ministri membri del gabinetto che si occuupano degli affari dei Cinesi d'oltremare, e molti governi locali all'interno della RPC hanno uffici per queste questioni. Tanto la RPC che la RDC, inoltre, prevedono una qualche forma di rappresentanza legislativa per i Cinesi all'estero. Nel caso della RPC, alcuni seggi del Congresso nazionale del popolo sono riservati ai Cinesi d'oltremare tornati in patria. Nello Yuan legislativo della RDC, vi erano un tempo otto seggi destinati ai Cinesi d'oltremare, che venivano distribuiti tra i partiti politici in base al totale dei loro voti a Taiwan. I partiti a loro volta assegnavano i seggi ai lealisti del partito dei Cinesi d'oltremare. Adesso, i partiti politici della RDC possono formalmente ancora assegnare seggi nello Yuan legislativo ai Cinesi espatriati, ma si chiede loro di non farlo. La maggior parte di questi membri eletti nello Yuan legislativo possiedono la doppia cittadinanza, ma devono rinunciare a quella straniera prima di assumere la carica con il giuramento.\nI Cinesi della diaspora hanno talvolta giocato un ruolo importante nella politica cinese. La maggior parte dei fondi per la rivoluzione cinese del 1911 vennero dalle comunit\u00e0 degli espatriati.\nDurante gli anni 1950 e 1960, la RDC tendeva a cercare il sostegno della comunit\u00e0 cinesi d'oltremare attraverso le filiali del Kuomintang, riprendendo la strategia di Sun Yat-sen di usare le comunit\u00e0 degli espatriati cinesi per raccogliere i fondi per la sua rivoluzione. Durante questo periodo, la Repubblica Popolare Cinese tendeva a guardare con sospetto i Cinesi d'oltremare come possibili infiltrati capitalisti, ritenendo pi\u00f9 importante sviluppare le relazioni con le nazioni del Sud-est asiatico che ottenere il sostegno delle comunit\u00e0 all'estero, e nella dichiarazione di Bandung afferm\u00f2 espressamente i Cinesi d'oltremare dovevano la loro lealt\u00e0 primaria alla nazione in cui risiedevano. Dall'altra parte, i Cinesi d'oltremare nelle nazioni di residenza erano spesso perseguitati per legami presunti o inventati con la \"Cina comunista\". Questa accusa fu usata ad esempio come pretesto per giustificare i massacri dei Cinesi etnici in Indonesia e in altri paesi dell'Asia sud-orientale.\nDopo le riforme di Deng Xiaoping, l'atteggiamento della RPC verso i Cinesi d'oltremare cambi\u00f2 drasticamente. Anzich\u00e9 essere visti con sospetto, cominciarono a essere considerati come persone che potevano aiutare lo sviluppo della Cina attraverso le loro capacit\u00e0 e i loro capitali. Durante gli anni 1980, la RPC tent\u00f2 attivamente di \"corteggiare\" l'appoggio dei Cinesi d'oltremare, ad esempio restituendo loro le propriet\u00e0 che erano state confiscate dopo la rivoluzione del 1949. Negli ultimi anni la politica della RPC ha tentato di mantenere il sostegno dei Cinesi emigrati recentemente, che sono prevalentemente Cinesi che vanno a studiare nelle universit\u00e0 occidentali. Molti Cinesi all'estero stanno ora investendo nella Cina continentale fornendo risorse finanziarie, reti di contatti sociali e culturali e vari tipi di opportunit\u00e0. Tuttavia, alcune diffidenze tra i Cinesi della madrepatria e quelli all'estero ancora rimangono.\nSecondo l'articolo 5 della Legge sulla cittadinanza della Repubblica Popolare Cinese: \"Qualsiasi persona nata all'estero i cui genitori siano cittadini cinesi o uno dei cui genitori sia cittadino cinese deve avere la cittadinanza cinese. Ma una persona i cui genitori siano entrambi cittadini cinesi e si siano entrambi stabiliti all'estero, o uno dei cui genitori sia cittadino cinese e si sia stabilito all'estero e abbia acquisito la cittadinanza straniera alla nascita, non deve avere la cittadinanza cinese\". Al contrario, la Legge sulla cittadinanza della Repubblica di Cina, che consente la doppia cittadinanza, considera queste persone come cittadini della RDC.\nNumeri attuali.\nCi sono oltre 40 milioni di Cinesi d'oltremare, che vivono perlopi\u00f9 nel Sud-est asiatico dove costituiscono la maggioranza della popolazione di Singapore e minoranze significative nelle popolazioni in Thailandia, Malaysia, Indonesia, Brunei, Filippine e Vietnam. Le popolazioni d'oltremare in quelle aree arrivarono tra il XVI e il XIX secolo, perlopi\u00f9 dalle province marittime di Guangdong e di Fujian, seguite da quella di Hainan. Vi erano incidenze di emigrazioni anteriori dal XV secolo in particolare in Malacca.\nLe aree urbane con ampie popolazioni cinesi includono Bangkok con 2.900.000 (censimento 2009, solo residenti registrati), Singapore con 2.800.000 (censimento 2010), Kuala Lumpur con 612,277 (censimento 2000, solo la citt\u00e0), Penang con 650.000 (2005), Giacarta con 528.300 (censimento 2010), Area metropolitana di New York con 665.714 e l'Area statistica combinata San Jose-San Francisco-Oakland con 562.355 (2009), nonch\u00e9 la Grande area di Toronto con 486.300 (censimento 2006, area metropolitana).\nStatistiche.\n\"Note\"\nChi ritorna.\nUna parte dei Cinesi emigrati all'estero nel corso degli anni hanno fatto ritorno in patria, anche se al riguardo non esistono statistiche precise. In alcuni casi il rientro \u00e8 stato dovuto a cause di forza maggiore, come per molti Cinesi che vivevano in Indonesia o in Myanmar (Birmania), rimpatriati a motivo delle perduranti tensioni etniche e politiche di cui si \u00e8 detto in precedenza. Certamente il fenomeno \u00e8 aumentato negli ultimi anni, in concomitanza con la crisi economica che ha investito molti paesi, specie in Occidente, mentre in Cina l'economia e ha continuato a crescere in modo sostenuto.\nTra i Cinesi espatriati che fanno poi ritorno in Cina, particolarmente interessante \u00e8 il fenomeno dei cosiddetti haigui. \"Haigui\" (cinese: \u6d77\u9f9f; pinyin: \"h\u01ceigu\u012b\"; letteralmente \"tartaruga marina\") \u00e8 un termine gergale della lingua cinese che indica specificamente i Cinesi che sono ritornati nella Cina continentale dopo aver studiato all'estero per parecchi anni, ma il termine effettivo \u00e8 \u6d77\u5f52. Questi laureati di universit\u00e0 straniere sono molto ricercati nell'industria cinese, e molti di loro sono ritornati in Cina proprio a causa della grande recessione negli Stati Uniti e in Europa. Secondo le statistiche del governo cinese, solo un quarto degli 1,2 milioni di Cinesi che sono andati all'estero a studiare negli ultimi 30 anni sono ritornati, anche se secondo altre fonti questo numero \u00e8 aumentato negli ultimi dieci anni, che hanno visto il rientro di 500.000 persone. Questi giovani potrebbero trovare importanti opportunit\u00e0 nel deciso processo di modernizzazione che la Cina sta conoscendo da alcuni anni, sia pure con una serie di inevitabili contraddizioni, dovute anche al carattere fortemente accentrato di quella societ\u00e0.\nD'altro canto, proprio gli haigui potrebbero offrire un contributo fondamentale alla modernizzazione, e molti di loro gi\u00e0 stanno occupando alcuni dei posti chiave della societ\u00e0 cinese. In un recente articolo sull\"Economist\" si osservava ad esempio come l'industria tecnologica cinese sia dominata dalle \"tartarughe marine\", che controllano anche i \"think-tank\" che consigliano il governo e stanno scalando i ranghi del Partito Comunista, al punto che, secondo alcune stime, nel 2012 essi costituiranno il 15-17% del Comitato Centrale, rispetto al 6% del 2002. Questo potrebbe favorire anche la diffusione di idee pi\u00f9 democratiche, anche se per ora pochi haigui si sbilanciano apertamente in questo senso."}
{"id": "3764605", "revid": "228587", "url": "https://it.wikipedia.org/wiki?curid=3764605", "title": "Neil Davis", "text": "I primi anni.\nDavis nasce nelle campagne della Tasmania nel 1934. Abbandona gli studi all'et\u00e0 di 14 anni per lavorare nella \"Tasmanian Governemnt Film Unit\". Nel 1961 entra a far parte dell'Australian Broadcasting Corporation come cameraman cinematografico. Nel dicembre del 1963 diventa corrispondente e cameraman per il sud est asiatico per la Visnews. Il suo quartier generale \u00e8 a Singapore.\nCorrispondente di guerra.\nAll'inizio del 1964 Davis \u00e8 in Borneo per documentare il conflitto tra Indonesia e Malesia. Subito dopo fa il suo primo viaggio in Vietnam e Laos. Realizza reportage da tutta l'Asia, ma viene ricordato soprattutto per il suo lavoro in Indocina.\nDurante la guerra in Vietnam realizza numerose foto di combattimenti, guadagnandosi la fama di fotografo abile e fortunato. Nello svolgimento del suo lavoro ha sempre cercato di mantenere il massimo livello di neutralit\u00e0, cosa che lo ha portato, in un'occasione, a passare dal lato dei Viet Cong. La sua principale preoccupazione \u00e8 sempre stata quella di mostrare le conseguenze della guerra sugli individui. Questo gli fa guadagnare le ire dell'esercito degli Stati Uniti, ma non impedisce che i media americani continuino a distribuire il suo materiale.\nNel settembre 1968 Visnews invia Davis a Londra, ma alla prima occasione torna in Vietnam.\nDurante l'Offensiva del T\u00eat, agli inizi del 1968, Davis filma le operazioni tra Saigon e Hu\u1ebf. \u00c8 in quell'occasione che incontra il generale Nguyen Ngoc Loan, riguardo al cui incontro ricorda che: \"alzando il braccio a cui aveva legata una pistola mitragliatrice, me la punt\u00f2 contro e disse \"un giorno ti uccider\u00f2\"\". Il reporter disse che la cosa non lo turb\u00f2, poich\u00e9 sapeva non essere vera.\nTra il 1970 e il 1975 spende la maggior parte del suo tempo dedicandosi alla guerra in Cambogia, e si trasferisce a Phnom Penh nel 1971. Viene gravemente ferito in diverse occasioni, in una delle quali rischia l'amputazione di una gamba, ma \u00e8 sempre in grado di riprendersi velocemente e di rimettersi al lavoro. Nel giugno del 1973 abbandona Visnews e diventa freelancer. Nell'aprile del 1975 abbandona Phnom Penh con l'American helicopter evacuation. Si sposta allora in Vietnam per filmare le ultime fasi della guerra. Il 30 aprile filma le truppe vietnamite che entrano nel palazzo presidenziale di Saigon. In particolare \u00e8 suo il filmato, diventato simbolo della sconfitta Americana contro il comunismo vietnamita, che riprende il carrarmato T-54 numero 834 sfondare le porte dell'edificio.\nDopo il Vietnam, il suo campo base diventa Bangkok, ma realizza dei reportages anche da Angola, Sudan, Uganda e Beirut.\nIl 29 gennaio 1977 si sposa con Chou Ping, ma la coppia si separa nel 1980. Negli anni successivi trascorre un breve periodo in Siria, dove viene accusato di essere una spia per conto di Israele.\nLa morte.\nDopo numerosi incarichi in prima linea, Devis viene ucciso a Bangkok il 9 settembre 1985, durante le riprese di un tentato di colpo di stato. Devis, con l'aiuto del suo tecnico del suono Bill Latch, posiziona la telecamera verso un carrarmato che protegge una torre radio e si prepara a registrare il rapporto. Senza preavviso il carrarmato apre il fuoco contro di loro. Secondo alcune ipotesi, il pilota del carro avrebbe scambiato la telecamera per un dispositivo di puntamento. I due vengono uccisi dallo scoppio di una granata. La telecamera, caduta a terra, continua a filmare. Le ultime immagini mostrano Latch che striscia al suolo nel tentativo di portarsi in un luogo protetto.\nLatch sapeva che lavorare con Davis rappresentava una pericolosa imprudenza. Di fatto Neil Davis aveva sempre scelto di lavorare da solo, per non far ricadere su altri i rischi conseguenti alle sue decisioni, ed ha sempre curato personalmente e con estrema scrupolosit\u00e0 la propria attrezzatura. Solo negli ultimi anni si era avvalso dell'aiuto di un tecnico del suono per il trasporto della valigia con la batteria della telecamera, pesante nove chilogrammi.\nSecondo Tiziano Terzani Davis, una volta colpito, avrebbe azionato lo scatto continuo della sua macchina fotografica e l'avrebbe lanciata in avanti, con l'obiettivo rivolto verso se stesso, per riprendere la propria morte\nRiconoscimenti.\nNel 1986, successivamente alla sua morte, \u00e8 stato inserito nel 'TV Week Logie Awards' Hall of Fame'.\nIl suo lavoro compare nel documentario di David Bradbury \"Frontline\". La biografia di Tim Bowden, One Hour Crowded, prende il nome dalla frase che Davis scriveva sulla copertina di tutti i suoi diari."}
{"id": "3764606", "revid": "697352", "url": "https://it.wikipedia.org/wiki?curid=3764606", "title": "Mike Mattews", "text": ""}
{"id": "3764609", "revid": "125949486", "url": "https://it.wikipedia.org/wiki?curid=3764609", "title": "Festival di Sanremo 2012", "text": "Il sessantaduesimo Festival di Sanremo si \u00e8 svolto al Teatro Ariston di Sanremo dal 14 al 18 febbraio 2012 ed \u00e8 stato presentato da Gianni Morandi, alla sua seconda conduzione consecutiva, con Rocco Papaleo e la modella ceca Ivana Mr\u00e1zov\u00e1, quest'ultima non presente durante la prima serata per motivi di salute e quindi sostituita in questa da Elisabetta Canalis e Bel\u00e9n Rodr\u00edguez, gi\u00e0 al fianco di Morandi nell'edizione precedente. Era inoltre prevista anche la partecipazione di Tamara Ecclestone, poi allontanata prima dell'inizio della kermesse per dissapori avvenuti tra questa e la produzione.\nCome nell'edizione precedente, la direzione artistica \u00e8 stata curata ancora una volta da Gianmarco Mazzi, l'orchestra \u00e8 stata diretta dal maestro Marco Sabiu, la scenografia \u00e8 stata realizzata da Gaetano Castelli e le coreografie sono state curate da Daniel Ezralow e Franco Miseria. La regia televisiva \u00e8 stata affidata a Stefano Vicario.\nVi hanno partecipato 22 artisti con altrettanti brani divisi in due sezioni: \"Artisti\" (composta da 14 cantanti noti) e \"Sanremosocial\" (composta da 8 giovani cantanti emergenti).\nLa canzone vincitrice della sezione \"Artisti\" \u00e8 stata \"Non \u00e8 l'inferno\" di Emma, mentre nella categoria \"Sanremosocial\" ha vinto Alessandro Casillo con il brano \"\u00c8 vero (che ci sei).\" Samuele Bersani e Erica Mou hanno vinto il \"Premio della Critica \"Mia Martini\"\" rispettivamente con \"Un pallone\" per la sezione \"Artisti\" e con \"Nella vasca da bagno del tempo\" per la sezione \"Sanremosocial\".\nPer il secondo anno di seguito il rappresentante italiano all'Eurovision Song Contest \u00e8 stato selezionato internamente da un'apposita commissione Rai fra gli artisti in gara. La scelta \u00e8 ricaduta sulla cantante Nina Zilli.\nQuest'edizione \u00e8 stata cornice del ritorno alla kermesse di Adriano Celentano, il quale fu causa di molte polemiche con il mondo cattolico, e dell'ultima apparizione televisiva del cantautore Lucio Dalla, scomparso a causa di un infarto meno di due settimane dopo il termine della manifestazione.\nConduzione.\nA poche ore dal termine della finale del Festival di Sanremo 2011, il direttore di Rai 1 Mauro Mazza ha espresso la volont\u00e0 di riconfermare Gianni Morandi per l'edizione successiva. Il 16 aprile 2011, nel corso di un'intervista con Fabio Fazio svoltasi nel programma \"Che tempo che fa\", il cantante ha affermato di star valutando l'opportunit\u00e0 di un bis alla conduzione del Festival. Il 13 ottobre Morandi ha annunciato di essere al timone della conduzione del Festival di Sanremo 2012 attraverso un video caricato sul suo canale YouTube poi ricondiviso sulla sua pagina Facebook.\nIl 22 dicembre il direttore artistico Gianmarco Mazzi ha annunciato che l'attore e regista Rocco Papaleo avrebbe affiancato Morandi alla conduzione del Festival. Pochi giorni dopo, il 30 dicembre, Mazzi ha reso noto che la co-conduzione sarebbe stata completata dalla presenza delle modelle Ivana Mr\u00e1zov\u00e1 e Tamara Ecclestone. Tuttavia, il 20 gennaio 2012, Mazzi ha comunicato che Ecclestone \u00e8 stata allontanata a causa di diversi dissapori con la produzione.\nDirezione artistica e autori.\nIl 13 ottobre 2011 Morandi rende nota la riconferma di Gianmarco Mazzi come direttore artistico del Festival di Sanremo. Quella del 2012 \u00e8 la sesta ed ultima direzione artistica del Festival firmata da Mazzi dopo le edizioni del 2005, 2006, 2009, 2010 e 2011, nonch\u00e9 la quarta di seguito. Come nell'anno precedente Mazzi \u00e8 stato coadiuvato da Gianni Morandi. \u00c8 ad oggi l'ultima edizione del Festival che vede il ruolo del direttore artistico non coincidere con quello del presentatore ufficiale. Dal 2013 in poi il conduttore principale di Sanremo \u00e8 anche direttore artistico.\nGli autori della sessantaduesima edizione del Festival sono Ivano Balduini, Simona Ercolani, Michele Ferrari, Federico Moccia e Francesco Valitutti.\nPartecipanti.\nSezione \"Artisti\".\nLe canzoni sono state scelte e/o gli artisti sono stati invitati dal direttore artistico Gianmarco Mazzi e da Gianni Morandi, i quali si sono potuti avvalere della consulenza del direttore d'orchestra e degli autori del Festival.\nAd inizio dicembre 2011, Emma, in un'intervista al settimanale TV Sorrisi e Canzoni, ha confermato la sua partecipazione al Festival di Sanremo 2012. Il 24 dicembre anche il cantautore Eugenio Finardi ha annunciato che avrebbe preso parte alla kermesse con il brano \"E tu lo chiami Dio\" in un'intervista con La Repubblica.\nNei giorni seguenti la presentazione ufficiale del cast fu pi\u00f9 volte posticipata. Il 14 gennaio 2012, ad un giorno dall'annuncio ufficiale, il giornalista musicale Luca de Gennaro ha pubblicato una foto su Twitter, poi rimossa, in cui figuravano i nomi di dieci sedicenti artisti in gara; questi erano Noemi, Marlene Kuntz, Gigi D'Alessio e Loredana Bert\u00e8, Emma, Nina Zilli, Francesco Renga, Chiara Civello, Fabio Concato, Eugenio Finardi e Dolcenera. Lo stesso giorno il quotidiano La Stampa ha diffuso una lista completa molto simile a quella di De Gennaro in cui il nome di Concato era sostituito da quelli di Arisa, Samuele Bersani, Pierdavide Carone con Lucio Dalla come direttore d'orchestra, Toto Cutugno e Irene Fornaciari.\nIl 15 gennaio 2012 Gianni Morandi ha finalmente reso nota la lista completa dei 14 partecipanti in gara nella sezione \"Artisti\" e delle relative canzoni durante \"Domenica in... L'arena\", segmento del programma Domenica In condotto da Massimo Giletti. Il cantautore bolognese ha confermato tutti i nomi ad eccezione di Fabio Concato e Toto Cutugno. Nella stessa occasione Morandi ha reso noti anche gli abbinamenti e le canzoni dei duetti internazionali della terza serata \"Viva l'Italia!.\"\nI brani \"Respirare\" di Gigi D'Alessio e Loredana Bert\u00e8 e \"Al posto del mondo\" di Chiara Civello hanno attraversato un periodo di incertezze per questioni riguardanti la loro originalit\u00e0 o meno, fino all'effettiva conferma della qualifica di \"canzone inedita\" da parte della Rai avvenuta il 2 febbraio 2012.\nSezione \"Sanremosocial\".\n6 degli 8 giovani artisti in gara nella sezione cadetta, rinominata \"Sanremosocial\", sono stati scelti attraverso un'omonima selezione online. Il cambio di nome \u00e8 motivato dalla stretta interazione di questa sezione con Facebook, il noto social network. I giovani artisti hanno inviato la propria candidatura caricando un audio/video della propria canzone sulla pagina Facebook ufficiale di \"Sanremosocial\" entro il 5 gennaio 2012. Delle 1754 candidature presentate ne sono state accettate 1174. Di queste ne sono state selezionate 60. 30 artisti (pi\u00f9 10 riserve) sono stati scelti da un gruppo d'ascolto costituito da Gianni Morandi, Gianmarco Mazzi, Gianmaurizio Foderaro, Federica Gentile e Silvia Notargiacomo; gli altri 30 (pi\u00f9 altre 10 riserve) sono le proposte che hanno ricevuto pi\u00f9 preferenze in un'apposita votazione sulla sopracitata pagina Facebook. Gli artisti selezionati sono stati convocati a sostenere un'audizione resa dal vivo nel corso del \"Sanremosocial Day\" tenutosi a Roma gioved\u00ec 12 gennaio 2012. Qui la commissione d'ascolto, alla quale si \u00e8 aggiunto Saverio Schiano Lomoriello in quanto delegato di Facebook, ha selezionato i 6 finalisti dopo oltre 10 ore di diretta, ovvero Alessandro Casillo e Erica Mou (preferiti dalla rete) e Celeste Gaia, Giordana Angi, Giulia Anania e Marco Guazzone (preferiti dal gruppo d'ascolto). I loro nomi sono stati comunicati sabato 14 gennaio nel corso del programma \"SanremoSocial Day - La scelta.\"\nGli altri due artisti sono stati selezionati attraverso il concorso parallelo Area Sanremo. I partecipanti a \"SanremoLab\" sono stati valutati da una giuria presieduta da Mauro Ermanno Giovanardi e composta da Niccol\u00f2 Agliardi, Beppe Carletti e Syria, mentre i giovani della sezione SanremoDoc sono stati sottoposti al giudizio di Massimo Morini dei Buio Pesto, Davide Van De Sfroos, Peppe Voltarelli e del presidente di giuria Edoardo Bennato. l'8 dicembre 2011 sono stati annunciati i 10 vincitori: Andrea Devis, Bidiel, Erika Mineo, Giuseppe Franchino, Kachupa, gli Iohosemprevoglia, Lavinia Desideri e Levy per \"SanremoLab\" e il duo Stefano Cherchi e Maurizio Chisari e Luca Bussoletti per \"SanremoDoc\". Il 9 dicembre 2011, una commissione composta da Gianmarco Mazzi, Gianni Morandi, Giorgio Giuffra e Claudia Lolli ha scelto i gruppi Bidiel e Iohosemprevoglia come partecipanti ufficiali della sezione \"Sanremosocial\" del Festival di Sanremo 2012.\nRegolamento e serate.\nIl regolamento e la struttura della gara sono quasi del tutto identici a quelli dell'edizione precedente. Nel corso delle cinque serate, attraverso i due principali sistemi di votazione, ovvero la giuria demoscopica e il sistema misto televoto 50% e orchestra 50% (e in alcuni casi grazie al solo televoto), si \u00e8 arrivati progressivamente alla proclamazione della canzone vincitrice della sezione \"Artisti\". Come nel 2011, le graduatorie combinate sono state realizzate sulla media delle posizioni raggiunte da ciascun artista nelle due diverse graduatorie.\nQuest'anno i partecipanti a \"Sanremosocial\" sono stati valutati prima dal solo televoto e poi dal sistema misto; inoltre, la sezione ha goduto di una \"golden share\" in pi\u00f9, ovvero quella del popolo della rete su Facebook.\nPrima serata.\nNel corso della prima serata si sono esibiti i 14 \"Artisti\" in gara. Il regolamento prevedeva la provvisoria eliminazione delle due canzoni meno votate dalla giuria demoscopica presente in sala, ma a causa di un guasto tecnico i giurati non hanno potuto esprimere le loro preferenze; di conseguenza tutti gli \"Artisti\" sono stati ammessi di diritto alla seconda serata.\nInoltre, sono stati inoltre presentati gli otto partecipanti della sezione \"Sanremosocial.\"\nIvana Mr\u00e1zov\u00e1 non ha preso parte alla prima serata della kermesse a causa di una cervicalgia ed \u00e8 stata sostituita da Bel\u00e9n Rodr\u00edguez ed Elisabetta Canalis, co-conduttrici dell'edizione precedente..\nLa serata ha generato molte polemiche a causa di un lungo monologo di Adriano Celentano, durante il quale il cantante ha attaccato duramente molte istituzioni e personalit\u00e0, fra cui la stampa cattolica e la Corte costituzionale.\nSeconda serata.\nNel corso della seconda serata si sono esibiti i 14 \"Artisti\" in gara. Le canzoni sono state votate da una nuova giuria demoscopica presente in sala nella galleria del Teatro Ariston. Gli \"Artisti\" agli ultimi 4 posti della graduatoria della serata sono stati provvisoriamente eliminati.\nInoltre, si sono poi esibiti gli 8 giovani della sezione \"Sanremosocial\". Gli artisti sono stati abbinati in scontri a due a due ad eliminazione diretta. I 4 artisti vincitori, determinati dal solo televoto, sono stati ammessi alla finale di venerd\u00ec.\nDurante la serata, uno sketch comico di Fabrizio Biggio e Francesco Mandelli nei panni di una coppia gay ha scatenato dure reazioni da parte delle principali associazioni LGBT.\nTerza serata.\nLa terza serata, intitolata \"Viva l'Italia nel mondo\", \u00e8 stata un evento dedicato alla storia della canzone italiana nel mondo. I quattordici \"Artisti\" hanno partecipato interpretando una canzone storica della canzone italiana accompagnati da un grande artista internazionale. Le esibizioni sono state votate dalla Sala Stampa del Teatro Ariston, la quale ha decretato la vittoria di \"The World Became the World\", versione inglese del brano \"Impressioni di settembre\" della Premiata Forneria Marconi interpretato dai Marlene Kuntz con Patti Smith. In coda al duetto in gara, gli artisti hanno eseguito anche un secondo brano, spesso in omaggio al cantante ospite.\nInoltre, si sono esibiti i 4 \"Artisti\" esclusi nel corso della seconda serata, le cui canzoni sono state votate esclusivamente dal pubblico a casa tramite il televoto. Ai 4 \"Artisti\" \u00e8 stata concessa la possibilit\u00e0 di anticipare il proprio duetto previsto per la quarta serata. Le due canzoni pi\u00f9 votate sono state riammesse alla gara.\n\"Artisti\" - Ripescaggio.\nOspiti\nQuarta serata.\nNel corso della quarta serata si sono esibiti i 12 \"Artisti\" rimasti in gara, i quali hanno interpretato i propri brani in versione liberamente rivisitata affiancati da artisti ospiti italiani e/o stranieri. Le canzoni sono state votate per il 50% dal pubblico a casa tramite il televoto e per il restante 50% dai musicisti della \"Sanremo Festival Orchestra\". Al termine della serata, le canzoni agli ultimi due posti della graduatoria combinata sono state definitivamente eliminate.\nInoltre, si sono esibiti i 4 artisti finalisti della sezione \"Sanremosocial\". Le canzoni sono state votate per il 50% dal pubblico a casa tramite il televoto e per il restante 50% dalla \"Sanremo Festival Orchestra\". In seguito allo svelamento della graduatoria combinata sono entrate in gioco due \"golden share\", un meccanismo attraverso il quale l'artista prescelto ha potuto scalare d'imperio una posizione in classifica. La \"golden share\" della Giuria Radio \u00e8 stata vinta da Erica Mou, mentre la \"golden share\" del popolo della rete su Facebook ha premiato Alessandro Casillo. La canzone pi\u00f9 votata \u00e8 stata proclamata vincitrice della Sezione \"Sanremosocial.\" Infine, sono stati assegnati il \"Premio della Critica \"Mia Martini\"\" e il \"Premio Sala Stampa Radio-Tv\" per la sezione \"Sanremosocial\".\nDurante la serata, \u00e8 emerso il sospetto che il brano \"Respirare\" fosse stato eseguito da parte di Loredana Bert\u00e8 con un parziale playback (un mix tra registrazione e voce dal vivo), andando quindi teoricamente contro il regolamento del Festival e rischiando la squalifica; il conduttore Gianni Morandi ha per\u00f2 parlato di \u00abun fallo da ammonizione e non da espulsione\u00bb.\nQuinta serata - Finale.\nNella quinta serata si sono esibiti i 10 \"Artisti\" finalisti. Le canzoni sono state votate per il per il 50% dal pubblico da casa tramite il televoto e per il restante 50% dalla \"Sanremo Festival Orchestra\". In seguito allo svelamento della graduatoria combinata dal primo al sesto posto \u00e8 entrata in gioco la \"golden share\" della Sala Stampa, meccanismo attraverso il quale l'artista prescelto ha potuto scalare d'imperio tre posizioni in classifica. Tale voto ha premiato Noemi, la quale ha spodestato il duo Gigi D'Alessio e Loredana Bert\u00e8 dalla terna dei finalisti.\nI primi tre classificati hanno quindi avuto accesso allo spareggio finale, nel quale si \u00e8 proceduto ad un'ulteriore votazione azzerando il punteggio precedentemente acquisito. Il vincitore \u00e8 stato determinato dal solo pubblico spettatore attraverso il televoto. La canzone pi\u00f9 votata \u00e8 stata proclamata vincitrice della Sezione \"Artisti\". Infine, sono stati assegnati il \"Premio della Critica \"Mia Martini\"\"\"\" e il \"Premio Sala Stampa Radio-Tv\" per la sezione \"Artisti\" ed \u00e8 stato reso noto il nome del rappresentante italiano all'Eurovision Song Contest 2012.\nDurante la serata c'\u00e8 stato spazio anche per un nuovo monologo di Adriano Celentano, il quale ha risposto alle accuse rivoltegli dopo la prima serata del Festival; alla fine, sulle note della canzone \"Ti penso e cambia il mondo\", Celentano e Gianni Morandi hanno cantato insieme per la prima volta nella loro carriera. A fine serata Geppi Cucciari lancia un appello per la liberazione della cooperante Rossella Urru, rapita in Algeria il 22 ottobre 2011.\nOrchestra.\nPer il terzo anno di seguito la \"Sanremo Festival Orchestra\" \u00e8 stata diretta dal maestro Marco Sabiu. Durante le esibizioni dei cantanti venne diretta dai maestri:\nDurante le esibizioni di Adriano Celentano l'orchestra \u00e8 stata diretta da Fio Zanotti, mentre Massimo Morini ha diretto per Biggio e Mandelli.\nSigla.\nLa sigla \u00e8 un arrangiamento del maestro Marco Sabiu delle prime note di \"Un mondo d'amore\" di Gianni Morandi (diverso dalla sigla dell'anno precedente).\nJingle.\nCome nell'edizione precedente, l'entrata in scena di ciascun \"Artista\" \u00e8 accompagnata da un jingle che riprende un classico della storia del rock.\nJingle \"Viva l'Italia!\".\nDurante la terza serata, l'arrivo sul palco degli \"Artisti\" e dei relativi ospiti \u00e8 accompagnato dalle colonne sonore di celebri film realizzate da compositori italiani.\nScenografia.\nLa scenografia del Festival, disegnata per la diciassettesima volta da Gaetano Castelli, \u00e8 caratterizzata da richiami alla volta celeste e al sistema solare, ma anche alle macchine e agli ingranaggi leonardeschi, come dimostra l'enorme ruota dentata sullo fondo. Come nelle ultime tre edizioni, l'orchestra \u00e8 situata nel golfo mistico ai piedi di una piattaforma circolare su cui si sono esibiti i vari artisti, mentre la scalinata \u00e8 stata posta sulla sinistra in parallelo con lo sfondo. Nonostante gli apprezzamenti, la scenografia \u00e8 stata fatta oggetto di polemiche da parte degli spettatori per via della monotonia e dell'eccessiva similitudine con le due precedenti.\nGiurie.\nGiuria demoscopica.\nLa giuria demoscopica \u00e8 un campione di 300 abituali ascoltatori, acquirenti e appassionati di musica provenienti da tutta Italia e differenti per sesso ed et\u00e0. I giurati siedono nella galleria del Teatro Ariston al momento del voto ed esprimono le loro preferenze attribuendo ad ogni canzone un punteggio da 1 a 10 nel momento immediatamente successivo alla sua esecuzione in puntata. In ciascuna serata il campione \u00e8 stato costituito da persone diverse.\nLa giuria demoscopica avrebbe dovuto valutare le canzoni degli \"Artisti\" nel corso della prima e della seconda serata, ma a causa di un inconveniente tecnico ha potuto votare solo nella seconda.\nTelevoto.\nIl televoto \u00e8 il mezzo attraverso cui il pubblico da casa ha potuto esprimere le sue preferenze.\nIl televoto e il voto dell'Orchestra, entrambi con peso del 50%, hanno determinato le graduatorie combinate della sezione \"Artisti\" nel corso della quarta e quinta serata. Lo stesso sistema ha determinato la graduatoria combinata della finale di \"Sanremosocial\". Infine, il televoto \u00e8 stato l'unico sistema di votazione che \u00e8 intervenuto nel ripescaggio, nello spareggio fra i tre finalisti e nelle quattro sfide a eliminazione diretta di \"Sanremosocial\" della seconda serata.\n\"Sanremo Festival Orchestra\".\nIl voto dell'Orchestra \u00e8 il voto espresso in forma anonima dai musicisti della \"Sanremo Festival Orchestra\" e dai componenti del coro, i quali hanno potuto esprimere tre preferenze per la sezione \"Artisti\" e due preferenze per la sezione \"Sanremosocial\".\nIl televoto e il voto dell'Orchestra, entrambi con peso del 50%, hanno determinato le graduatorie combinate della sezione \"Artisti\" nel corso della quarta e quinta serata. Lo stesso sistema ha determinato la graduatoria combinata della finale di \"Sanremosocial\".\nSala Stampa Roof Ariston.\nPresso la Sala Stampa Roof Ariston sono riuniti i rappresentanti delle testate accreditate fra agenzie giornalistiche, quotidiani, periodici, web, giornali radio, tg e rubriche televisive, nonch\u00e9 testate giornalistiche e radiotv straniere. A maggioranza dei votanti ha attribuito il \"Premio della Critica \"Mia Martini\"\" per entrambe le sezioni e la \"golden share\" per la sezione \"Artisti.\"\nSala Stampa Radio-Tv.\nPresso la Sala Stampa Radio-Tv, situata presso il Palafiori di Sanremo, sono riuniti i rappresentanti delle principali emittenti radiofoniche e televisive private, come giornalisti, conduttori e tecnici. A maggioranza dei votanti ha attribuito il \"Premio Sala Stampa Radio-Tv\" per entrambe le sezioni e la \"golden share\" per la sezione \"Sanremosocial\".\nFacebook.\nIl social network ha svolto un ruolo molto importante nel corso di questa edizione. Oltre ad essere il \"luogo\" di candidatura degli aspiranti partecipanti a \"Sanremosocial\", ha dato modo agli utenti della rete di poter esprimere le proprie preferenze. Questi infatti, una volta registratisi mediante un apposito \"form\" e disponendo di un solo voto ogni 24 ore, hanno potuto votare il brano di un artista a partire dal momento della pubblicazione del suddetto fino all'8 gennaio 2012. I 30 artisti preferiti della rete hanno poi sostenuto la loro audizione nel corso del \"Sanremosocial Day\" .\nInoltre, dal momento della pubblicazione delle pagine Facebook ufficiali dedicate agli 8 artisti in gara, ogni utente della piattaforma, mediante un apposito \"form\", ha potuto votare il proprio artista preferito attribuendo un voto ogni 24 ore fino a marted\u00ec 14 febbraio 2012. Tale classifica ha determinato gli abbinamenti ad eliminazione diretta della seconda serata: il primo classificato si \u00e8 dunque scontrato con l'ultimo, il secondo con il penultimo, il terzo con il terzultimo e il quarto con il quinto.\nInfine, ogni utente, a partire dal momento della comunicazione ufficiale dei 4 finalisti avvenuta nella seconda serata di mercoled\u00ec 15 febbraio, ha potuto attribuire al proprio artista di \"Sanremosocial\" preferito un voto ogni 24 ore fino al 17 febbraio. L'artista pi\u00f9 votato ha vinto la \"golden share\" del popolo della rete su Facebook.\n\"Ex aequo\".\nIn caso di \"ex aequo\" tra due canzoni della sezione \"Artisti\" in una graduatoria stilata con sistema di voto misto (televoto 50% e voto dell'Orchestra 50%), si \u00e8 fatto riferimento alla graduatoria dalla giuria demoscopica della seconda serata. In caso di \"ex aequo\" tra due canzoni della sezione \"Sanremosocial\" si \u00e8 fatto riferimento alla preferenza espressa dall'orchestra.\nEsclusi.\nFra i cantanti esclusi dalla categoria \"Artisti\" vi sono: Fabio Concato, Toto Cutugno, Patty Pravo (con \"La luna\"), Syria, Marcella Bella, Mietta, Viola Valentino e Scialpi (con \"C'est la vie\"), Mariella Nava (con \"Da domani\"), Morgan, Marco Mengoni, Alice, Anna Oxa, Silvia Salemi, Simona Molinari, L'Aura, Povia, Raphael Gualazzi, Subsonica, Paola Turci, Marina Rei, Teresa De Sio, Fausto Leali, Loredana Errore, Manuela Villa, Gianni Nazzaro, Irene Fargo, Virginio e Marco Carta.\nFra gli artisti non selezionati nella sezione Sanremosocial vi sono Bianca Atzei (con \"La gelosia\"), Giovanni Caccamo, Aiello, Antonio Maggio (con \"Nonostante tutto\"), Ilaria Porceddu, Romina Falconi, Simonetta Spiri, Eleonora Crupi e la Miss Italia in carica Stefania Bivone. Fra i finalisti di Area Sanremo figurano Angelica e, ancora una volta, Erika Mineo.\nAscolti.\nRisultati di ascolto delle varie serate, secondo rilevazioni Auditel.\nIl picco d'ascolto si \u00e8 avuto durante la finale al momento della proclamazione del vincitore, con l'81% di share.\nPiazzamenti in classifica.\nCompilation.\nSolo le canzoni di Eugenio Finardi, Alessandro Casillo ed Erica Mou sono contenute in entrambe le raccolte. \"Super Sanremo 2012\" contiene anche \"Come vivere\" di Rocco Papaleo.\nEurovision Song Contest.\nDopo il secondo posto del 2011, l'Italia, ha partecipato nuovamente all'Eurovision Song Contest. Come per l'anno precedente, \u00e8 stata un'apposita commissione RAI a scegliere l'artista partecipante tra tutti quelli in concorso al Festival (\u00e8 stato escluso a priori Alessandro Casillo, che non aveva ancora compiuto 16 anni il giorno della competizione). Inizialmente la scelta \u00e8 ricaduta su Emma, la quale per\u00f2 ha preferito declinare l'invito per motivi di salute. La commissione ha dunque deciso di optare per Nina Zilli, la cui scelta \u00e8 stata annunciata durante la finale di sabato dagli azeri Ell &amp; Nikki, i vincitori della precedente edizione. Tuttavia, anzich\u00e9 portare il brano sanremese \"Per sempre\", ha scelto di rappresentare l'Italia con \"L'amore \u00e8 femmina (Out of Love)\", versione bilingue del suo brano \"L'amore \u00e8 femmina\" contenuto nell'omonimo album.\nIl 26 maggio 2012, presso la Crystal Hall di Baku in Azerbaigian, Nina Zilli ha preso parte alla finale dell'Eurovision Song Contest 2012, classificandosi nona con 101 punti. Pur centrando la top 10, nessun Paese ha attribuito all'Italia i 12 punti. La manifestazione canora \u00e8 stata vinta dalla svedese Loreen con il brano \"Euphoria\", con il quale la cantante ha stabilito il record del maggior numero di 12 punti ricevuti in finale (ben 18) ed ha ottenuto l'allora secondo punteggio pi\u00f9 alto di sempre con 372 punti. L'Italia \u00e8 l'unico Paese a non aver attribuito nemmeno un punto alla Svezia."}
{"id": "3764610", "revid": "14449", "url": "https://it.wikipedia.org/wiki?curid=3764610", "title": "Boes e Merdules", "text": "I B\u00f2es e i Merd\u00f9les sono due maschere della tradizione barbaricina tipiche del carnevale di Ottana e tra le pi\u00f9 conosciute in tutta la Sardegna. Rappresentano la lotta tra l'istinto animalesco e la ragione umana; infatti, nelle esibizioni carnevalesche, il Boe viene inseguito, frustato e catturato dal Merdule, recitando furiose risse.\nSu Boe.\nI \"Boes\" indossano sul volto una maschera (\"caratza\" in sardo) che ha le fattezze di un bue (da qui il loro nome). Per realizzare la maschera viene utilizzato prevalentemente pero selvatico e possono esservi diverse decorazioni, tra le quali il pi\u00f9 famoso fiore della vita, simbolo di prosperit\u00e0, di speranza e di buon auspicio. Essi indossano pelli di pecora bianca e hanno un grappolo di campanacci a tracolla (detti anche \"Su Erru\" o \"Su Sonazos\") dal peso di circa 30\u00a0kg, ma questo pu\u00f2 variare.\nSu Merdule.\nI \"Merdules\", propriamente \"i guardiani dei buoi\", cercano di comandare i boes durante tutta la sfilata. Anch'essi sono coperti di pelli di pecora bianca o nera (abbastanza raro) e indossano una maschera di colore nero che ha le fattezze del volto di un vecchio uomo deforme, brutto e con una bocca ghignante. Utilizzano un bastone, \"Su Matzuccu\", col quale richiamano a s\u00e9 i \"Boes\", o provano ad addomesticarli usando una fune di cuoio, \"Sa Soca\".\nSa Filonzana.\nSpesso nei cortei sono accompagnati dall'inquietante figura di \"Sa Filonzana\", altra maschera ottanese, l'unico personaggio femminile del carnevale in Sardegna. Rappresenta un'anziana zoppa e gobba vestita di nero intenta a filare la lana; in realt\u00e0 \u00e8 un uomo travestito, in quanto la donna non poteva partecipare a questi riti. Il filo rappresenta la vita e lei \u00e8 pronta a tagliarlo con un paio di forbici davanti a chi non le offre da bere; cos\u00ec tutti si affrettano ad invitare la parca evitando spiacevoli conseguenze. Il richiamo alle \"Parche\" greche, che i Romani chiamavano \"Moire\", \u00e8 evidente. Durante la manifestazione ordina ai boes di morire; questi cadono a terra, e solo dopo qualche minuto si rialzano per riprendere a sfilare a simboleggiare il ciclo della vita.\nCuriosit\u00e0.\nOltre alle tre tipiche maschere del carnevale, \u00e8 giusto precisare che ve ne sono altre che ricordano altre specie animali come l'asino o \"Su Molente\", il cervo o \"Su Cervu\", il caprone o \"Su Beccu\", e il maiale o \"Su Porcu\"."}
{"id": "3764611", "revid": "697352", "url": "https://it.wikipedia.org/wiki?curid=3764611", "title": "Emily Hanson", "text": ""}
{"id": "3764612", "revid": "1369234", "url": "https://it.wikipedia.org/wiki?curid=3764612", "title": "Campionati mondiali di duathlon", "text": "La World Triathlon ha organizzato dal 1990 al 2019, 30 edizioni dei Campionati mondiali di duathlon (\"Duathlon World Championships\"). Si disputano con cadenza annuale.\nLa competizione si snoda in tre prove, senza soluzione di continuit\u00e0, in questa sequenza: una frazione podistica di 10\u00a0km, una frazione ciclistica di 40\u00a0km ed infine un'altra frazione podistica da 5\u00a0km. Prima del 1994 le distanze erano varie."}
{"id": "3764618", "revid": "697352", "url": "https://it.wikipedia.org/wiki?curid=3764618", "title": "Mia Chang", "text": ""}
{"id": "3764619", "revid": "322321", "url": "https://it.wikipedia.org/wiki?curid=3764619", "title": "Diocesi di Terme", "text": "La diocesi di Terme (in latino: \"Dioecesis Thermensis\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nTerme (\"Thermae Basilicae\"), forse identificabile con Terzili Hammam nell'odierna Turchia, \u00e8 un'antica sede episcopale della provincia romana della Cappadocia Prima nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Cesarea.\nSono sei i vescovi noti di questa antica sede episcopale. Un vescovo anonimo \u00e8 menzionato all'epoca di san Basilio Magno. Firmino partecip\u00f2 al concilio di Calcedonia nel 451 e Fotino al concilio convocato a Costantinopoli dal patriarca Gennadio nel 459. Musonio fu condannato all'esilio nel 518 dall'imperatore Giustino I perch\u00e9 simpatizzante del monofisismo. Teodoro fu presente al concilio ecumenico del 680 e al concilio in Trullo del 692. Giorgio infine fu tra i padri del secondo concilio di Nicea nel 787.\nDal XVIII secolo Terme \u00e8 annoverata tra le sedi vescovili titolari della Chiesa cattolica; la sede \u00e8 vacante dal 24 giugno 1968."}
{"id": "3764621", "revid": "287204", "url": "https://it.wikipedia.org/wiki?curid=3764621", "title": "Antonio Garcia", "text": ""}
{"id": "3764622", "revid": "287204", "url": "https://it.wikipedia.org/wiki?curid=3764622", "title": "Ubaldo Sanzo", "text": "Biografia.\nConseguita la laurea in filosofia insegna nei Licei Statali della provincia di Brindisi. Nel 1969, ammesso alla Scuola di Perfezionamento in Filosofia della Scienza dell'Universit\u00e0 Statale di Milano, lavora alle dirette dipendenze di Ludovico Geymonat. Consegue, quindi, tutti i gradi accademici nell'Universit\u00e0 del Salento, dove termina la carriera in qualit\u00e0 di professore ordinario e Coordinatore del Corso di Dottorato in Sociologia. Nel 2009, ha fondato l'Associazione Culturale di Volontariato \u201cNel Segno di Apollo Licio\u201d.\nHa subito il fascino delle filosofie in auge negli anni della sua giovinezza, esistenzialismo e neorazionalismo. Ha rivolto la propria attenzione ai rapporti tra filosofia, scienza e societ\u00e0 del periodo a cavallo fra Otto e Novecento. Si \u00e8 occupato di autori quali H. Becquerel, P. Boutruox, O. M. Corbino, L. Couturat, P. e M. Curie, F. Enriques, E. Fermi, E. Frola, L. Geymonat, E. Husserl, G. Peano, H. Poincar\u00e9, B. Russell, G. Vailati."}
{"id": "3764623", "revid": "92723", "url": "https://it.wikipedia.org/wiki?curid=3764623", "title": "Arcidiocesi di Tiana", "text": "L'arcidiocesi di Tiana (in latino: \"Archidioecesis Tyanensis\") \u00e8 una sede soppressa e sede titolare della Chiesa cattolica.\nStoria.\nTiana, identificabile con le rovine nei pressi di \"Kilisehisar\" nell'odierna Turchia, \u00e8 l'antica sede metropolitana della provincia romana della Cappadocia Seconda nella diocesi civile del Ponto e nel patriarcato di Costantinopoli.\nIl \"Martirologio Romano\" ricorda il martire sant'Oreste, che sub\u00ec il martirio a Tiana all'epoca dell'imperatore Diocleziano ed \u00e8 ricordato alla data del 10 novembre.\nTiana divenne metropolia quando l'imperatore Valente cre\u00f2 la provincia della Cappadocia Seconda con Tiana come capitale, separandola dalla metropolia di Cesarea di Cappadocia, cui fino a quel momento era appartenuta.\nNella \"Notitia Episcopatuum\" dello pseudo-Epifanio, composta durante il regno dell'imperatore Eraclio I (circa 640), la sede di Tiana \u00e8 elencata al 14\u00ba posto nell'ordine gerarchico delle metropolie del patriarcato di Costantinopoli; in questa \"Notitia\" le sono attribuite tre diocesi suffraganee: Cibistra, Faustinopoli e Sasima. La situazione \u00e8 immutata nella \"Notitia Episcopatuum\" attribuita all'imperatore Leone VI e databile all'inizio X secolo.\nA Tiana si tenne nel 367 un sinodo di vescovi, al quale parteciparono tra gli altri Eusebio di Cesarea, Atanasio di Ancira e Pelagio di Laodicea, che ribadirono la loro fede nel primo concilio di Nicea (325) contro le decisioni ariane prese in un precedente sinodo a Rimini.\nDal XVIII secolo Tiana \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 3 agosto 1975."}
{"id": "3764625", "revid": "322321", "url": "https://it.wikipedia.org/wiki?curid=3764625", "title": "Diocesi di Aspona", "text": "La diocesi di Aspona (in latino: \"Dioecesis Asponitana\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nAspona, identificabile con \"\u00c7editoy\u00fck\" nell'odierna Turchia, \u00e8 un'antica sede episcopale della provincia romana della Galazia Prima nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Ancira.\nSono otto i vescovi documentati di questa diocesi nel primo millennio cristiano. Carterio sottoscrisse la lettera dei vescovi dissidenti presenti al concilio di Sardica. All'inizio del V secolo \u00e8 noto il vescovo Palladio, che, dopo un periodo di esilio in Egitto, fu trasferito dalla sua primitiva sede di Elenopoli di Bitinia a quella di Aspona. Eusebio fu tra i padri del concilio di Efeso del 431 e Iperechio di quello di Calcedonia del 451. Epifanio sottoscrisse nel 458 la lettera dei vescovi della Galazia Prima all'imperatore Leone dopo la morte di Proterio di Alessandria. Michele intervenne al terzo concilio di Costantinopoli nel 680 e al concilio detto \"in Trullo\" nel 692. Pietro assistette al secondo concilio di Nicea nel 787. Niceforo infine partecip\u00f2 al Concilio di Costantinopoli dell'879-880 che condann\u00f2 il patriarca Fozio di Costantinopoli.\nDal 1933 Aspona \u00e8 annoverata tra le sedi vescovili titolari della Chiesa cattolica; la sede \u00e8 vacante dal 12 agosto 1978."}
{"id": "3764629", "revid": "22356", "url": "https://it.wikipedia.org/wiki?curid=3764629", "title": "Phylactocephalus", "text": ""}
{"id": "3764631", "revid": "267975", "url": "https://it.wikipedia.org/wiki?curid=3764631", "title": "Diocesi di Cinna", "text": "La diocesi di Cinna () \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nCinna, identificabile con \"Yarasli\" nell'odierna Turchia, \u00e8 un'antica sede episcopale della provincia romana della Galazia Prima nella diocesi civile del Ponto. Essa faceva parte del patriarcato di Costantinopoli ed era suffraganea dell'arcidiocesi di Ancira.\nDiversi sono i vescovi documentati di questa diocesi nel primo millennio cristiano. Gorgonio prese parte al primo concilio ecumenico celebrato a Nicea nel 325. Filomeno fu tra i padri del concilio di Efeso del 431 e Acacio di quello di Calcedonia del 451. Daniele sottoscrisse nel 458 la lettera dei vescovi della Galazia Prima all'imperatore Leone dopo la morte di Proterio di Alessandria. Il vescovo Amianto \u00e8 menzionato nella \"Vita\" di san Teodoro Siceota. Platone intervenne al terzo concilio di Costantinopoli nel 680. Sinesio assistette al secondo concilio di Nicea nel 787. Trasio partecip\u00f2 al concilio dell'869 che condann\u00f2 il patriarca Fozio di Costantinopoli; mentre Antonio era presente al concilio che dieci anni dopo riabilit\u00f2 il patriarca costantinopolitano. Probabilmente la diocesi scomparve in seguito all'invasione mussulmana del X secolo.\nA questa sede Le Quien assegna anche il vescovo Giorgio, il cui nome si trova tra le sottoscrizioni degli atti del concilio in Trullo (691/92). Si tratta in realt\u00e0 di un errore di interpretazione di Le Quien: infatti l'edizione critica degli atti di questo concilio assegna Giorgio alla diocesi di Sinodio, suffraganea di Pessinonte, sede ignota a Le Quien, ma attestata dalle \"Notitiae Episcopatuum\" del patriarcato di Costantinopoli dal X al XII secolo.\nDal XVIII secolo Cinna \u00e8 annoverata tra le sedi vescovili titolari della Chiesa cattolica; la sede \u00e8 vacante dal 29 ottobre 1968."}
{"id": "3764632", "revid": "124518073", "url": "https://it.wikipedia.org/wiki?curid=3764632", "title": "Campionato svedese di calcio", "text": "Il campionato svedese di calcio (Svensk fotbolls seriesystem) ha 2 serie principali: la prima divisione (Allsvenskan) e la seconda divisione (Superettan).\nLa squadra pi\u00f9 titolata \u00e8 il Malm\u00f6 FF con 22 titoli, seguita dall'IFK G\u00f6teborg che vanta 18 scudetti. Altre squadre importanti sono l'IFK Norrk\u00f6ping, il Djurg\u00e5rden e l'.\nA partire dal terzo livello il campionato \u00e8 diviso in gironi; dal sesto a scendere i campionati sono organizzati su base regionale.\nLe stagioni durano solitamente da aprile a novembre, nel medesimo anno solare."}
{"id": "3764633", "revid": "105478461", "url": "https://it.wikipedia.org/wiki?curid=3764633", "title": "Conte di Oxford", "text": "Il titolo di conte di Oxford \u00e8 un titolo inattivo fra paria d'Inghilterra, creato per la prima volta da Edgardo Atheling e detenuto da lui stesso dal 1066 al 1068, ed in seguito offerto ad Aubrey III de Vere dall'imperatrice Matilde nel 1141, una delle quattro contee che poteva scegliere se il Cambridgeshire fosse occupato dal re di Scozia. All'accettazione di Aubrey, il titolo sarebbe stato detenuto dalla famiglia De Vere per pi\u00f9 di cinque secoli e mezzo fino alla morte del XX conte nel 1703. I de Vere furono anche detentori ereditari dell'ufficio del Master Chamberlain of England dal 1133 fino alla morte del XVIII conte nel 1625. I conti di Oxford non detennero titoli sussidiari, e cos\u00ec i loro eredi apparenti furono designati con titolo di cortesia inventati: inizialmente Lord Vere, e successivamente Visconte Bolebec (qualche volta scritto Visconte Bulbeck).\nLa loro sede principale fu il castello di Hedingham nell'Essex, ma possedevano terre nell'Inghilterra meridionale e nelle Midlands, in particolare nell'Inghilterra orientale. La contea attuale era chiamata 'Oxenford' almeno fino alla fine del XVII secolo. Le fonti medievali si riferiscono pertanto a 'mu lord of Oxenford' quando parlava del conte.\nConti di Oxford e conte Mortimer (1711).\nIl titolo di conte di Oxford e conte Mortimer fu creato fra i par\u00eca di Gran Bretagna per Robert Harley nel 1711. Si estinse nel 1853.\nConti di Oxford e Asquith (1925).\nDopo l'estinzione dei conti di Oxford e conti Mortimer, Asquith era desideroso di scegliere \"conte di Oxford\" come proprio titolo. Poich\u00e9 una contea era allora tradizionale per un ex Primo Ministro, e Asquith aveva un numero di connessioni con la citt\u00e0 di Oxford, sembrava una scelta logica e aveva il sostegno del re. Tuttavia la proposta offese fortemente i parenti della contea inattiva, e di fronte alla loro opposizione, doveva essere scelto un altro titolo \u2013 \"conte di Oxford e Asquith\"."}
{"id": "3764634", "revid": "767487", "url": "https://it.wikipedia.org/wiki?curid=3764634", "title": "The Absentee", "text": "The Absentee \u00e8 un film muto del 1915 diretto da Christy Cabanne. Di genere allegorico, era interpretato da Robert Edeson, Allan Sears, Augustus Carney, George A. Beranger, Olga Grey, Mildred Harris.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual, il film usc\u00ec nelle sale cinematografiche statunitensi l'8 maggio 1915.\nConservazione.\nNon si conoscono copie ancora esistenti della pellicola che viene considerata presumibilmente perduta."}
{"id": "3764643", "revid": "838137", "url": "https://it.wikipedia.org/wiki?curid=3764643", "title": "Dwemer", "text": ""}
{"id": "3764645", "revid": "1784938", "url": "https://it.wikipedia.org/wiki?curid=3764645", "title": "Convenzione termidoriana", "text": "La Convenzione termidoriana \u00e8 il nome dato al terzo periodo della storia della Convenzione nazionale che va dal 27 luglio 1794 (giorno del colpo di Stato del 9 termidoro o reazione termidoriana) al 26 ottobre 1795.\nNormalizzazione e ritorno al liberalismo del 1792.\nDopo la morte di Maximilien de Robespierre e dei suoi fedelissimi il 28 luglio (10 termidoro) sulla ghigliottina, una lotta oppose, in seno alla Convenzione nazionale, i Montagnardi dell'anno III, ossia i giacobini rimasti, attorno a Bertrand Bar\u00e8re, Billaud-Varenne e Collot d'Herbois, sostenitori del mantenimento del governo rivoluzionario, del dirigismo economico, con la Legge del maximum e la fissazione del prezzo del grano, e del Regime del Terrore da una parte, e la maggior parte \"reazionaria\" e moderata dell'Assemblea, i cosiddetti Termidoriani, raggruppante i montagnardi dantonisti ed ex-hebertisti, integrati anch'essi nel Club dei Giacobini, attorno a Jean-Lambert Tallien, Paul Barras, Joseph Fouch\u00e9 e Louis-Marie-Stanislas Fr\u00e9ron, e i deputati del Marais, attorno a Siey\u00e8s, Cambac\u00e9r\u00e8s, Pierre Daunou e Boissy d'Anglas (gi\u00e0 vicino ai Girondini) sostenitori di un ritorno al liberalismo economico e al governo costituzionale. \nTra il 28 e il 31 furono giustiziati sommariamente numerosi simpatizzanti montagnardi, ed alcuni membri della Comune condannati in precedenza come sospetti realisti o controrivoluzionari.\nSolo il 31 luglio (13 termidoro) la Convenzione blocc\u00f2 le esecuzioni di massa di tutti i sospetti gi\u00e0 giudicati e il giorno dopo abrog\u00f2 la legge del 22 pratile anno II; dal 1\u00b0 agosto il Tribunale rivoluzionario fu riorganizzato, i processi ai sospetti gi\u00e0 arrestati fermati, e poi esso fu abolito alcuni mesi dopo.\nSu denuncia di Fr\u00e9ron, il pubblico accusatore del Terrore Antoine Quentin Fouquier-Tinville fu rimosso da ogni incarico.\nIl 5 agosto fu annullata di fatto la legge dei sospetti e masse di prigionieri uscirono dalle carceri a partire da questo giorno, con le accuse fatte cadere.\nIl giorno 8 dicembre 1794 e il giorno 8 marzo 1795, i sopravvissuti dei 31 capi Girondini proscritti dopo le giornate del 31 maggio e del 2 giugno 1793, dopo e le insurrezioni federaliste (tra cui Louvet de Couvray) e dei 73 deputati (tra cui Louis-S\u00e9bastien Mercier, che fu imprigionato dopo aver protestato contro l'arresto dei 31), furono reintegrati, rafforzando in tal modo notevolmente il campo \"reazionario\".\nIl governo rivoluzionario fu progressivamente smantellato, con l'istituzione del rinnovo mensile di un quarto dei membri del Comitato di salute pubblica e la diminuzione delle sue attribuzioni dopo il Termidoro, preludio alla sua scomparsa nel 1795; la soppressione del \"maximum\" fu varata il 24 dicembre 1794 e il ripristino definitivo della Borsa di Parigi il 10 ottobre 1795 (che promosse lo sviluppo della speculazione). Tuttavia l'inflazione non diminui.\nL'inverno 1794-95 fu particolarmente rigido, il prezzo del pane aument\u00f2, e la popolazione di Parigi conobbe una grave carestia, aggravata dalla politica liberale della Convenzione. Cos\u00ec la collera crebbe tra la Sezione rivoluzionaria di Parigi. Inoltre la Francia fu sottoposta in questo periodo una crisi economica e finanziaria e l'Assegnato, che il governo rivoluzionario era riuscito pi\u00f9 o meno a stabilizzare nel 1793, ebbe una caduta di valore vertiginosa.\nIndebolimento dei Giacobini.\nParallelamente, dopo il Termidoro, come detto una gran parte dei sospettati imprigionati sotto il Terrore - realisti (monarchici), federalisti - furono rilasciati, mentre molti militanti rivoluzionari furono arrestati e funzionari, sospettati di \"complicit\u00e0\" con Robespierre, rimossi. Allo stesso modo, gli eccessi commessi nel contesto della guerra civile che aveva opposto i repubblicani ai federalisti e ai realisti nel 1793, furono rivelati, e alcuni Rappresentanti in missione furono processati e giustiziati (Jean Baptiste Carrier a Nantes alla fine del 1794, e Joseph Lebon a Cambrai), con la conseguenza che il Tribunale rivoluzionario di Parigi e il Comitato del popolo di Orange, con l'incoraggiamento delle famiglie delle vittime e degli imputati liberati, promossero l'immagine di un Regime del Terrore violento e sanguinario. Il 7 nevoso una commissione della Convenzione inizi\u00f2 un procedimento contro Billaud-Varenne, Collot d'Herbois, Vadier e Bar\u00e8re; il 2 germinale tutti e quattro vennero messi in stato d'accusa. \nDopo che fu emesso un mandato di cattura, a maggio 1795 Fouquier-Tinville, considerato il simbolo vivente del Terrore, si consegn\u00f2 e fu anche lui ghigliottinato per aver fatto giustiziare persone senza processo e come \"complice di Robespierre\" (18 fiorile). \nIl 12 germinale si decise la deportazione alla\u00a0Guyana\u00a0(la \"ghigliottina secca\") di Bar\u00e8re, Billaud-Varenne, Collot d'Herbois, Vadier e in aggiunta anche di Cambon. Bar\u00e8re e Vadier riuscirono ad evitare la deportazione, mentre Cambon si rifugi\u00f2 in\u00a0Svizzera, ma Billaud-Varenne e Collot d'Herbois furono imbarcati per la Guyana.\nCome parte della reazione termidoriana, la stampa moderata e realista si scaten\u00f2 contro i \"terroristi\", trattati come \"tiranni\" e \"sanguinari\". Fr\u00e9ron, rappresentante della Convenzione del Sud con Paul Barras nel 1793, dove si distinse per la sua violenza e i suoi saccheggi, fa ricomparire dall'11 settembre 1794, \"L'Orateur du Peuple\" (\"l'altoparlante del popolo\"), ex giornale giacobino, divenuto l'organo della propaganda reazionaria e dove dimostr\u00f2 un virulento anti-giacobinismo. Allo stesso modo, il monarchico M\u00e9h\u00e9e de la Touche pubblic\u00f2 l'opuscolo \"La Queue de Robespierre\", e Louis Ange Pitou diffuse nelle strade dei ritornelli realisti. Inoltre, le violenze verbali e fisiche contro coloro che assomigliavano in qualche modo a un \u00abgiacobino\u00bb si moltiplicarono. Fr\u00e9ron e Tallien organizzarono bande di Moscardini che affrontavano i giacobini, in particolare il 19 settembre 1794, presso il \"Palais-\u00c9galit\u00e9\" (il Palais-Royal). I combattimenti aumentarono tra la \"jeunesse dor\u00e9e\" (\"giovent\u00f9 dorata\") e i repubblicani, specialmente i soldati.\nApprofittando delle violenze, le autorit\u00e0 chiusero il Club dei Giacobini nel mese di novembre 1794. Nel 1794-95, le bande da 2000 a 3000 \"Collets Noir\" (Colletti Neri o Moscardini), organizzate da Tallien e Fr\u00e9ron vengono portate avanti da Victor Am\u00e9d\u00e9e de La Fage marchese di Saint-Huruge (1750-1810), dai cantanti e compositori Pierre-Jean Garat e Jean Elleviou, da Louis Ange Pitou, dal drammaturgo Alphonse Martainville e dal giornalista Isidore Langlois; erano composte da persone sospette uscite di prigione, disobbedienti, giornalisti, artisti, chierici, impiegati, cortigiani, piccoli commercianti - vestiti con un vestito striminzito \u00ab couleur de crottin \u00bb (colore di letame) nel colletto di velluto nero, copricapi tagliati a coda di rondine e pantaloni stretti sotto il ginocchio - con passanti alla moda della brutta figura (dei Giacobini). \nAnche il Girondino Louvet de Couvray, denunciando sia i realisti che i Giacobini nel suo giornale, \"la Sentinelle\", venne attaccato dai giovani monarchici nella sua libreria-stamperia del Palais Royal nell'ottobre 1795.\nI giacobini, di fronte all'ostilit\u00e0 doppia dei repubblicani moderati e dei monarchici, spinsero le sezioni popolari alla rivolta. Tuttavia, le insurrezioni del 12 germinale e del 1 pratile anno III (aprile e maggio 1795) fallirono, e le autorit\u00e0 ordinarono il disarmo dei \u00abterroristi\u00bb. Queste furono le ultime sollevazioni popolari prima della rivoluzione del 1830.\nSemi-fallimento dei realisti.\nI termidoriani si appoggiarono prima ai monarchici, poi ai montagnardi quando i primi ripresero forza.\nApprofittando dell'indebolimento dei giacobini, infatti, movimenti di vendetta spontanea dei monarchici (cosiddetti realisti o legittimisti), delle famiglie delle vittime del terrore e cattolici fanatici si svilupparono nell'anno 1795, nel sud-est della Francia, pi\u00f9 in particolare nella valle del Rodano, contro i \u00abterroristi\u00bb (Terrore bianco). Le Compagnies de J\u00e9hu a Lione e le Compagnies du Soleil, perseguitarono e massacrarono giacobini, repubblicani, sacerdoti \"costituzionali\", protestanti, prigionieri politici nelle carceri, a Lons-le-Saunier, Bourg, Lione, Saint-\u00c9tienne, Aix-en-Provence, Marsiglia, Tolone, Tarascona, ecc., di solito con la complicit\u00e0 delle autorit\u00e0 municipali e dipartimentali, quando non di quella dei Rappresentanti in missione, che si appoggiarono ai monarchici nella loro lotta contro i giacobini.\nTuttavia, lo sbarco fallito degli emigrati a Quiberon in giugno-luglio 1795, violentemente represso da Tallien con annesso il massacro di pi\u00f9 di 4000 prigionieri, e l'insurrezione realista del 13 vendemmiaio anno IV (5 ottobre 1795), sedata dalle cannonate dell'artiglieria di Napoleone a Parigi, fecero prendere consapevolezza alla Convenzione della minaccia rappresentata dai monarchici e, per alcuni mesi, autunno e l'inverno 1795-96, si prov\u00f2 a ristabilire l'unit\u00e0 tra i repubblicani - termidoriani, montagnardi e moderati - contro il loro nemico comune. \nFr\u00e9ron (le cui bande di Moscardini avevano appoggiato il tentativo realista) venne inviato a Marsiglia alla fine del 1795, per reprimere il Terrore bianco (come si ricorder\u00e0 nel mese di gennaio 1796); gli ufficiali giacobini rimossi furono reintegrati nell'esercito (Jean Antoine Rossignol, Napoleone Bonaparte...); i procedimenti contro i Montagnardi furono interrotti dal decreto del 13 ottobre; un'amnistia generale \u00ab pour les faits proprement relatifs \u00e0 la R\u00e9volution \u00bb (\"per i fatti riferibili alla rivoluzione\") (dalla quale vennero esclusi gli \u00c9migr\u00e9, riammessi solo nel 1800, i deportati, gli accusati realisti dell'insurrezione del Vendemmiaio e i contraffattori-falsari) fu votata il 26 ottobre 1795. Il Club del Panth\u00e9on, composto da ex terroristi e giacobini, tutti della piccola borghesia, apr\u00ec le sue porte il 6 novembre.\nL'istituzione del Direttorio.\nIspirata dai deputati della Pianura (Palude), la Convenzione del Termidoro pose fine al governo rivoluzionario segnando il ritorno al potere di una repubblica borghese liberale, ma mantenne il regime repubblicano, e infine pot\u00e9 riprendere la guerra contro i contadini monarchici nella parte occidentale e in Vandea. Essa pose le basi del Direttorio; con la stesura della Costituzione dell'anno III che istitu\u00ec il suffragio per censo, nacque la Repubblica direttoriale.\nCon il colpo di Stato del 18 fruttidoro contro i presunti realisti e la legge del 22 fiorile anno VI contro i gi\u00e0cobini eletti il Direttorio si libero' degli oppositori, bench\u00e9 fu costretto ad accettare nuovamente i giacobini per alcuni mesi nel 1799.\nIl Club di Clichy, perlopi\u00f9 monarchici moderati di varia provenienza, venne chiuso.\nBarras, gi\u00e0 leader termidoriano di punta, fu il principale Direttore dal 1795 fino al 1799, quando Siey\u00e8s, Fouch\u00e9 e Napoleone lo esautorarono mettendolo in minoranza, compiendo infine il colpo di Stato del 18 brumaio che istitu\u00ec il Consolato e iniziando l'et\u00e0 napoleonica, ponendo fine alla Rivoluzione."}
{"id": "3764649", "revid": "287204", "url": "https://it.wikipedia.org/wiki?curid=3764649", "title": "V\u00e5lerenga Fotball 2009", "text": "Questa voce raccoglie le informazioni riguardanti il V\u00e5lerenga Fotball nelle competizioni ufficiali della stagione 2009."}
{"id": "3764650", "revid": "1924342", "url": "https://it.wikipedia.org/wiki?curid=3764650", "title": "Lana Del Rey", "text": "Ha intrapreso la sua carriera musicale nel 2005, ma ha ottenuto una certa notoriet\u00e0 solo dal 2008 quando firma per la piccola etichetta 5 Point Record di David Khane, con la quale pubblica l'EP \"Kill Kill\" a nome Lizzy Grant che serve da apripista di un album vero e proprio, intitolato \"Lana Del Ray A.K.A. Lizzy Grant\". Ha tuttavia ottenuto fama internazionale con l'album \"Born to Die\", pubblicato il 27 gennaio 2012 e registrato in collaborazione con le etichette discografiche Interscope, Polydor e Stranger. L'album ha venduto sette milioni di copie in tutto il mondo e contiene tracce ispirate a diversi stili musicali, dall'indie pop al sadcore al soul. Ha esordito al numero uno in tredici Paesi, tra cui Regno Unito e Australia.\nNel novembre 2012 \u00e8 stato pubblicato l'EP \"Paradise\", che le ha garantito la sua prima candidatura ai Grammy Award nella categoria di miglior album pop vocale. Nel 2014 ha pubblicato il suo terzo album, \"Ultraviolence\", che ha ricevuto un'accoglienza positiva da parte di critica e pubblico, tanto da esordire direttamente al primo posto della \"Billboard\" 200 negli Stati Uniti. In seguito a una \"tourn\u00e9e\" in Nord America con Courtney Love e Grimes, nel 2015 Del Rey ha pubblicato il quarto album in studio \"Honeymoon\": anch'esso \u00e8 stato un successo commerciale ed \u00e8 stato ben accolto dalla critica.\nNel 2017 pubblica il quinto album in studio \"Lust For Life\", trainato dai singoli di successo \"Love\" e l'omonimo \"Lust For Life\" in collaborazione con il canadese The Weeknd. Due anni pi\u00f9 tardi, il 30 agosto 2019, ritorna sulle scene musicali con il sesto album \"Norman Fucking Rockwell!\", pi\u00f9 volte definito dalla critica come uno dei migliori progetti dell'anno e del decennio, nonch\u00e9 l'opera pi\u00f9 riuscita in carriera di Del Rey e grazie a cui la cantante ha ricevuto la sua prima candidatura nella categoria di album dell'anno nell'ambito dei Grammy Awards 2020.\nOltre alla carriera musicale, Del Rey ha anche avviato la propria attivit\u00e0 letteraria; la prima fatica poetica vede la luce nel 2020, con la pubblicazione della raccolta \"Violet Bent Backwards over the Grass\", contenente pi\u00f9 di trenta poesie e resa anche in versione di audiolibro, recitato da Del Rey stessa sui sottofondi musicali del collaboratore Jack Antonoff. Di nuovo affiancata da Antonoff, la cantautrice pubblica nel marzo del 2021 il settimo album \"Chemtrails over the Country Club\", a cui ha fatto seguito alcuni mesi pi\u00f9 tardi \"Blue Banisters\".\nGrazie a \"Born to Die\", Lana Del Rey \u00e8 la seconda donna nella storia della musica a rimanere presente con un album per pi\u00f9 di 400 settimane nella classifica statunitense. Inoltre, la cantante ha venduto complessivamente pi\u00f9 di 16 milioni di album e ricevuto numerosi rinoscimenti, tra cui due BRIT Awards e due MTV Europe Music Awards oltre a sei candidature ai Grammy Awards; si \u00e8 anche aggiudicata un Satellite Award e una candidatura al Golden Globe per il brano \"Young and Beautiful\" inciso come colonna sonora del film campione d'incassi \"Il grande Gatsby\".\nBiografia.\nElizabeth Woolridge Grant \u00e8 nata a New York ed \u00e8 cresciuta a Lake Placid, nello Stato di New York. Ha frequentato le scuole superiori alla Kent School, un collegio nel Connecticut, uno fra i venti pi\u00f9 costosi negli Stati Uniti, pagando una retta annuale di dollari. Di origini scozzesi (pi\u00f9 precisamente del Lanarkshire), Elizabeth Grant \u00e8 figlia di Rob Grant, un imprenditore che gestisce dom\u00ecni internet e che l'ha sostenuta sin dall'inizio della sua carriera come cantante.\nHa dichiarato di aver sofferto di dipendenza da alcol, tanto che all'et\u00e0 di quindici anni venne iscritta alla Kent School per essere curata (questa fase della sua vita l'ha ispirata per alcuni testi dell'album \"Born to Die\") e oltre ad aver affermato che \u00e8 stata l'esperienza pi\u00f9 brutta della sua vita, nel settembre del 2012 ha dichiarato al \"GQ Magazine\": \nNel 2008 presso la facolt\u00e0 di filosofia della Fordham University, un'universit\u00e0 newyorkese di tradizione gesuita, si \u00e8 laureata in metafisica, in quanto questo studio \u00abtenta di colmare il divario tra Dio e scienza\u00bb. Come lei stessa ha dichiarato, era interessata a Dio e a come la tecnologia possa avvicinarci a scoprire da dove veniamo e perch\u00e9. Ha dichiarato in un'intervista per il giornale tedesco \"Der Spiegel\" di essere di religione cattolica.\nNell'ottobre 2011 si \u00e8 trasferita a Londra, ma ha continuato a vivere tra i suoi due appartamenti di New York e Los Angeles. \u00c8 una tifosa della squadra calcistica inglese del Liverpool e di quella scozzese del Celtic.\nEsordi.\nIl suo primo approccio alla musica risale a quando era bambina e cantava nei cori della chiesa. All'et\u00e0 di diciotto anni suo zio le ha insegnato a suonare la chitarra, cominciando dagli accordi di base: \u00abErano Sol, Do, La, Re minore, La minore e anche qualche accordo diminuito. Qualche trucchetto, qualche scorciatoia\u00bb ha ricordato la Del Rey, che ha continuato dicendo\u02d0 \u00abHo capito che probabilmente avrei potuto scrivere un milione di canzoni con quei sei accordi, cos\u00ec mi sono trasferita a New York e mi sono presa un paio d'anni per scrivere tutto ci\u00f2 che volevo\u00bb. Mentre viveva in citt\u00e0 ha avviato la sua carriera esibendosi nei club. Si \u00e8 discusso del suo nome d'arte in un'intervista su \"Vogue\", in cui ha spiegato che voleva un nome musicale e cos\u00ec, insieme ai suoi amici cubani con cui a Miami \u2013 citt\u00e0 in cui si recava molto spesso \u2013 era solita parlare molto in spagnolo, scelse Lana Del Rey, che ricordava loro il fascino della spiaggia e che \u00e8 stato subito a loro molto gradito poich\u00e9, venendo fuori dalla punta della lingua, suonava benissimo.\n2005\u20132010: \"Kill Kill\" e \"Lana Del Ray A.K.A. Lizzy Grant\".\nTra il 2005 e il 2006, sotto il nome di May Jailer, ha registrato il demo album \"Sirens\", pubblicato su YouTube solo a maggio 2012 da alcuni fan. Il 25 aprile 2005 ha prodotto un CD di sette tracce come Elizabeth Woolridge Grant, affidandone la tutela all'ufficio dei diritti d'autore degli Stati Uniti, mentre l'opera era indicizzata con due titoli: \"Rock Me Stable\" e \"Young Like Me\", tuttavia i nomi delle canzoni rimangono sconosciuti.\nAll'et\u00e0 di venti anni ha firmato un contratto discografico per diecimila dollari e si \u00e8 trasferita in un parcheggio per roulotte fuori citt\u00e0. Il suo album \u00e8 stato per\u00f2 accantonato, costringendola a dedicarsi ad altro, cominciando a lavorare nel servizio alla comunit\u00e0. \u00abSenzatetto disperati, droga e riabilitazione dall'alcol \u2013 questa \u00e8 stata la mia vita negli scorsi cinque anni\u00bb, ha dichiarato alla rivista \"Vogue\" nel 2012. Qualche anno dopo \u00e8 stata scritturata da 5 Point Records, un'etichetta indipendente del produttore David Kahne, con il quale ha pubblicato il suo primo EP di tre tracce intitolato \"Kill Kill\" nel mese di ottobre 2008, sotto il nome di Lizzy Grant, con i brani \"Kill Kill\", \"Yayo\" e \"Gramma (Blue Ribbon Sparkler Trailer Heaven)\". Del Rey ha spiegato che \u00abDavid ha chiesto di lavorare con me il giorno dopo aver ricevuto la mia demo. \u00c8 conosciuto come un produttore con un sacco di integrit\u00e0 e che ha interesse a fare musica che non sia solo pop\u00bb.\nNel gennaio 2010 \u00e8 uscita l'edizione completa dell'album \"Lana Del Ray A.K.A. Lizzy Grant\". \u00c8 stato il suo primo album in studio prodotto professionalmente, pubblicato come Lizzy Grant sempre tramite l'etichetta discografica 5 Point Records. Suo padre Robert Grant ha collaborato nella commercializzazione dell'album, che \u00e8 stato disponibile per l'acquisto su iTunes per un breve periodo, prima di essere ritirato. Elizabeth Grant \u2013 secondo David Kahne \u2013 ha riacquistato i diritti dalla sua etichetta per ritirarlo dalla circolazione, nell'ottica di \"migliori opportunit\u00e0 future per distribuirlo\", a detta di voci che ritengono che l'azione facesse parte di una strategia calcolata.\n2011\u20132013: \"Born to Die,\" \"Paradise\" e \"Tropico\".\nNel 2011, Del Rey carica su YouTube dei video musicali girati da lei di alcuni suoi brani, tra cui \"Video Games\", che diventa virale, grazie anche a The Weeknd che la condivide su Tumblr, e che porta Stranger Records a proporre alla cantante di rilasciare la canzone come suo singolo di debutto. Parlando al settimanale inglese \"The Observer\" ha affermato di aver caricato quel video perch\u00e9 era il suo preferito, bench\u00e9 onestamente non pensava che avrebbe sfondato. La canzone le \u00e8 valsa un Q Award nella categoria \"Next Big Thing\" nell'ottobre 2011. Quello stesso mese Del Rey ha firmato un contratto congiunto con la Interscope Records e la Polydor Records per il suo secondo album, \"Born to Die\". Come anticipazione all'album ha eseguito alcuni concerti, di cui alcuni furono promozionali al Bowery Ballroom di New York e allo Chateau Marmont di Los Angeles, oltre che esibizioni in trasmissioni televisive come \"De Wereld Draait Door\" e \"Later... with Jools Holland\".\n\"Born to Die\" \u00e8 stato pubblicato il 31 gennaio 2012 in tutto il mondo, avendo successo in diverse classifiche e ricevendo recensioni positive dalla critica musicale. Quella stessa settimana ha rivelato di aver riacquistato i diritti per l'album \"Lana Del Ray A.K.A. Lizzy Grant\", onde pubblicarlo nuovamente durante l'estate 2012 sotto la Interscope Records e la Polydor. Contrariamente a quanto detto alla stampa, la sua etichetta discografica precedente e il produttore David Kahne hanno entrambi dichiarato che Del Rey ha comprato i diritti per l'album quando lei e l'etichetta si separarono nell'aprile 2010 per l'offerta di un nuovo contratto.\nIn un'intervista con RTVE il 15 giugno 2012 ha annunciato che stava lavorando al suo nuovo album (previsto per novembre) e che cinque brani erano gi\u00e0 stati scritti, due dei quali erano \"Young and Beautiful\" e \"Gods &amp; Monsters\", oltre a un'altra traccia dal titolo \"Body Electric\", che \u00e8 stata eseguita e presentata come una delle canzoni del nuovo album al BBC Radio1's Hackney Weekend. In un'intervista con Tim Blackwell per \"Nova FM\" a Melbourne ha aggiunto che il suo nuovo lavoro non sarebbe stato un album, ma piuttosto un EP, descritto come la \"Paradise Edition\" di \"Born to Die\"; ha poi affermato che quest'ultimo avrebbe contenuto sette nuove tracce. L'edizione speciale \"Born to Die: The Paradise Edition\" \u00e8 uscita il 12 novembre nel Regno Unito, il 13 negli Stati Uniti e in seguito nel resto del mondo, anticipata dalla canzone per H&amp;M \"Blue Velvet\" e dal singolo \"Ride\".\nTra i mesi di giugno e luglio si \u00e8 esibita presso alcuni festival musicali in Europa, tra cui in Spagna, Inghilterra, Norvegia, Belgio, Francia, Svizzera, Portogallo e Germania, mentre alla fine di luglio ha tenuto sei concerti in Australia. A met\u00e0 settembre \u00e8 arrivato l'annuncio del primo singolo di \"Paradise\", ossia \"Ride\". Circa una settimana dopo l'esordio del video il singolo promozionale \u00e8 stato pubblicato per essere mandato in onda in radio e reso disponibile per l'acquisto. \"Ride\" \u00e8 uscito la stessa settimana come sesto singolo di \"Born to Die\" e il primo singolo dal suo terzo EP. La Paradise Edition di \"Born to Die\" era stata programmata per essere commercializzata il 12 novembre, ma nel mese di settembre l'album \u00e8 diventato disponibile per il preordine, che offriva il download immediato di \"Burning Desire\". Il video musicale di \"Ride\" \u00e8 stato duramente criticato, in quanto visto come veicolo di un messaggio pro-prostituzione e antifemminista, aggettivo quest'ultimo che \u00e8 stato attribuito ai lavori di Del Rey sin dal singolo \"Video Games\", nonostante la cantautrice si sia pi\u00f9 volte definita \"non una non femminista\" e a favore del movimento MeToo.\nIl 30 ottobre sono state annunciate sedici tappe per la sua \"tourn\u00e9e\" europea del 2013; in seguito alle successive aggiunte di date i Paesi raggiunti sono complessivamente Germania, Inghilterra, Scozia, Irlanda, Svezia, Danimarca, Francia, Paesi Bassi, Belgio, Norvegia, Austria, Lussemburgo, Svizzera, Lituania, Russia e Ucraina, per un totale di trentaquattro date. I biglietti per il concerto di Parigi sono andati esauriti in un minuto e trenta secondi, ragione per cui \u00e8 stata aggiunta un'altra data. Cinque date sono state aggiunte anche per la tappa in Regno Unito. Subito dopo \u00e8 seguito l'aggiornamento del programma della \"tourn\u00e9e\" con l'annuncio di tre concerti in Italia e uno in Spagna, a cui hanno seguito le esibizioni in Russia e Ucraina. L'8 novembre 2012 \u00e8 stato realizzato un video promozionale per \"Bel Air\", singolo di chiusura dell'album. Esso contiene le scene tagliate di un altro video, ossia \"Summertime Sadness\". Agli MTV Europe Music Awards 2012 ha ricevuto la candidatura per le categorie miglior artista alternative, miglior artista Push e miglior artista rivelazione, vincendo il primo premio citato e premiando a sua volta la cantante country Taylor Swift come miglior artista femminile.\nIl 14 febbraio 2013 \u00e8 stato pubblicato su YouTube il video di \"Burning Desire\", traccia bonus estratta da \"Paradise\", il cui video, realizzato a scopo promozionale con la sponsorizzazione della Jaguar, mostra pi\u00f9 volte i prodotti della casa automobilistica britannica. Ha inoltre fissato la pubblicazione del settimo singolo, \"Dark Paradise\", per il 1\u00ba marzo. Ai BRIT Awards 2013 ha vinto il premio come \"artista solista femminile internazionale\", collezionando il suo secondo BRIT. Sempre nel 2013 ha partecipato alla colonna sonora del film \"Il grande Gatsby\" con la canzone \"Young and Beautiful\". Nel 2013 \u00e8 stato rilasciato il remix del suo successo \"Summertime Sadness\", curato dal DJ francese Cedric Gervais e protagonista di un ottimo successo nelle classifiche mondiali, risollevando le vendite dell'album da cui era estratto.\n2014\u20132016: \"Ultraviolence\" e \"Honeymoon\".\nDurante la prima di \"Tropico\" nel dicembre 2013, la cantante aveva annunciato il titolo del suo nuovo progetto musicale: \"Ultraviolence\". Nel 2014 ha firmato il brano \"Once Upon a Dream\" per la colonna sonora del film \"Maleficent\", mentre il 20 febbraio dello stesso anno ha annunciato su Twitter tramite la pubblicazione di una sua foto insieme a Dan Auerbach dei Black Keys che egli sarebbe stato il produttore di \"Ultraviolence\". Nel mese di aprile \u00e8 partita per una mini \"tourn\u00e9e\" negli Stati Uniti partecipando a diversi eventi tra cui il Coachella Valley Music and Arts Festival, dove ha presentato \"West Coast\", primo singolo di \"Ultraviolence\". La stessa Del Rey aveva annunciato su Twitter il titolo del singolo il 4 aprile. Il singolo venne pubblicato il 14 aprile, dopo che essere stato trasmesso su BBC Radio.\nL'uscita del disco era prevista inizialmente per il 1\u00ba maggio, come annunciato da lei stessa ad alcuni fan; tuttavia \u00e8 stata rimandata al 17 giugno. L'album si \u00e8 rivelato un successo planetario, riuscendo a raggiungere la prima posizione della Billboard 200 statunitense e raggiungendo inoltre la vetta delle classifiche di alcuni dei mercati musicali pi\u00f9 importanti come il Regno Unito. Nel mese di giugno sono stati pubblicati i singoli\" Shades of Cool\", \"Ultraviolence\", \"Brooklyn Baby\" e qualche mese dopo anche \"Black Beauty\". Nel dicembre 2014 \u00e8 stata diffusa la notizia che Del Rey aveva composto due brani per l'acclamato film \"Big Eyes\", intitolati \"Big Eyes\" e \"I Can Fly\". \" Big Eyes\", in particolare, ha ricevuto una candidatura ai Golden Globes 2015.\nIl 1\u00ba dicembre \u00e8 stata annunciata la terza \"tourn\u00e9e\" di Lana Del Rey volta alla promozione di \"Ultraviolence\". Con la vendita dei biglietti a partire dal 6 dicembre \u00e8 stato annunciato che la \"tourn\u00e9e\" avrebbe avuto diciassette date in tutto il Nord America e che sarebbe stata accompagnata da Courtney Love e altri musicisti. Il 1\u00ba aprile 2015, la cantante ha rivelato che Grimes sarebbe stata in \"tourn\u00e9e\" con lei per la seconda met\u00e0 delle date annunciate, insieme a due date supplementari ad Atlantic City e a Boston il 6 e 9 giugno.\nNel gennaio 2015 durante un'intervista con \"Billboard\" ha annunciato che il suo quarto album di inediti, previsto per la seconda met\u00e0 dell'anno, si sarebbe chiamato \"Honeymoon\". Nei primi mesi del 2015 Del Rey ha proseguito in ambito cinematografico componendo, assieme al suo produttore nonch\u00e9 amico Dan Heath, la colonna sonora del video promozionale del film \"Adaline - L'eterna giovinezza\"; per questa pellicola ha scritto una ballata descritta come \u00abdolce armonia di violini poetica e sognante\u00bb e intitolata \"Life Is Beautiful\", ma mai pubblicata.\nIl 14 luglio \u00e8 stato pubblicato sul suo canale YouTube \"Honeymoon\", il brano omonimo tratto dal suo quarto album, mentre il 4 agosto \u00e8 stato annunciato il primo singolo ufficiale estratto da \"Honeymoon\", intitolato \"High by the Beach\", che \u00e8 stato pubblicato il 10 agosto, seguito dal video, pubblicato tre giorni dopo. \"High by the Beach\" \u00e8 entrata tra le prime dieci posizioni nella classifica delle vendite digitali in ventotto Paesi e al primo posto in diciannove di essi, tra cui gli Stati Uniti. Il video ha inoltre superato le sette milioni di visualizzazioni su YouTube dopo quattro giorni. All'interno del secondo album del cantante canadese The Weeknd, \"Beauty Behind the Madness\", pubblicato il 28 agosto, \u00e8 contenuta una traccia in collaborazione con Del Rey intitolata \"Prisoner\". Il 14 agosto, tramite il proprio profilo Instagram, Del Rey ha annunciato che \"Honeymoon\" sarebbe stato messo in commercio a partire dal 18 settembre seguente. Il 20 agosto ha pubblicato la lista dei brani dell'album, composto da quattordi tracce, e il singolo promozionale intitolato \"Terrence Loves You\" acquistabile tramite pre-ordine su iTunes. \"Honeymoon\" \u00e8 stato accolto positivamente dai critici, che hanno elogiato la musica, la raffinatezza l'interpretazione vocale di Del Rey. L'album ha inoltre scalato le classifiche piazzandosi nelle prime posizioni delle vendite digitali in quasi tutto il mondo.\nNel novembre 2015 Del Rey era il produttore esecutivo del cortometraggio \"Hi How Are You Daniel Johnston\", che documenta la vita di Daniel Johnston, per il quale ha anche reinterpretato una delle canzoni di Johnston, \"Some Things Last a Long Time\" (proveniente dall'album \"1990\"); per la copertina ha inoltre collaborato con il produttore Justin Parker. Sempre nel mese di novembre ha inoltre vinto agli MTV Europe Music Awards per la seconda volta il premio come miglior artista alternative.\nIl 9 febbraio 2016 ha ospitato la prima del videoclip musicale del nuovo singolo \"Freak\", che si \u00e8 tenuta al Wiltern di Los Angeles; il video ha esordito su YouTube quello stesso giorno.\n2017\u20132019: \"Lust For Life\" e \"Norman Fucking Rockwell!\".\nNell'ottobre 2015 Del Rey ha annunciato l'intenzione di scrivere materiale per il suo nuovo album, affermando di volerlo rendere pi\u00f9 pop e con uno stile newyorkese. Nel gennaio 2016 ai People's Choice Awards \u00e8 stata nominata come miglior artista femminile e ha inoltre ricevuto una candidatura ai BRIT Award come artista solista femminile internazionale, la sua terza candidatura nella categoria e la quarta assoluto.\nNei mesi di febbraio e marzo 2016 Del Rey e i suoi manager hanno annunciato di essere al lavoro sul suo quinto album ed \u00e8 stato riportato che uno dei produttori del disco \u00e8 Justin Parker. Nel 2016 Del Rey ha inoltre collaborato con The Weeknd nel suo terzo album in studio \"Starboy\": infatti, ha fatto parte del coro nel singolo \"Party Monster\" e dell'interludio di \"Stargirl Interlude\".\nIl 18 febbraio 2017 \u00e8 stato pubblicato il primo singolo estratto dal suo quinto album intitolato e intitolato \"Love\". Il video musicale, pubblicato il 20 febbraio seguente, \u00e8 stato diretto da Rich Lee. Il 29 marzo 2017 viene pubblicato il trailer del suo quinto album, \"Lust for Life\", di cui viene pubblicata la traccia omonima come singolo in collaborazione con The Weeknd il 19 aprile. L'album, che vanta collaborazioni con artisti del calibro di Stevie Nicks e Sean Ono Lennon, viene invece pubblicato il 21 luglio 2017. Lust for Life ha raggiunto il primo posto sia in Regno Unito che negli Stati Uniti ed \u00e8 stato promosso attraverso una tourn\u00e9e mondiale intitolata \"LA to the Moon Tour\", durante la quale la cantante \u00e8 stata accompagnata Jhen\u00e9 Aiko e Kali Uchis.\nA settembre 2018 vengono messi in commercio due nuovi singoli, \"Mariners Apartment Complex\" e \"Venice Bitch\", volti ad anticipare il sesto album della cantante, intitolato \"Norman Fucking Rockwell!\", la cui uscita \u00e8 avvenuta il 30 agosto 2019. Qualche mese prima, il 16 maggio 2019 viene pubblicata la cover di \"Doin' Time\", brano del 1996 dei Sublime; la canzone fa parte di \"Sublime\", documentario sulla carriera della band presentato al Tribeca Film Festival.\nIl 6 agosto 2019, Lana Del Rey ha introdotto il regista Guillermo Del Toro all'Hollywood Walk of Fame per poi pubblicare la propria versione del brano \"Season of the Witch\" di Donovan, impiegato per la promozione del \"Scary Stories to Tell in the Dark\" diretto dallo stesso Del Toro. Un mese pi\u00f9 tardi collabora con Ariana Grande e Miley Cyrus al singolo \"Don't Call Me Angel\", primo estratto dalla del remake di \"Charlie's Angels\". La canzone ha registrato un moderato successo mondiale a livello globale ed \u00e8 stata premiata con il disco d'oro in diversi Paesi.\nAl momento della sua pubblicazione, \"Norman Fucking Rockwell!\" ha ricevuto il plauso della critica che pi\u00f9 volte si \u00e8 spinta a definirlo come il miglior progetto realizzato in carriera da Del Rey. L'album, e la traccia omonima estratta come singolo ufficiale nel novembre 2019, vengono nominati ai Grammy Awards 2020 rispettivamente nelle categorie di album dell'anno e canzone dell'anno.\n2020\u2013presente: \"Chemtrails over the Country Club\", \"Blue Banisters\" e attivit\u00e0 letteraria.\nIl 21 maggio 2020, attraverso una lettera condivisa sul proprio profilo Instagram, Lana Del Rey annuncia il 5 settembre dello stesso anno come data di uscita del settimo album di inediti. Il progetto in questione, originariamente intitolato \"White Hot Forever\", \u00e8 stato poi ribattezzato come \"Chemtrails over the Country Club\" e la sua pubblicazione posticipata al 19 marzo 2021 a causa di alcuni ritardi nella produzione dovuti alla pandemia di COVID-19. Il primo singolo estratto, \"Let Me Love You like a Woman\", viene distribuito sulle piattaforme digitali e streaming il 16 ottobre 2020. Il 22 dicembre Del Rey annuncia tramite i suoi canali social il pre-ordine di \"Chemtrails over the Country Club\", disponibile dall'11 gennaio 2021 insieme alla pubblicazione dell'omonimo singolo scelto come secondo estratto e del relativo videoclip.\nIl 28 luglio 2020 viene pubblicata la prima raccolta di poesie della cantante, ovvero \"Violet Bent Backwards over the Grass\", sotto forma di audiolibro, mentre la poesia \"LA Who Am I to Love You\" \u00e8 stata distribuita a partire dal precedente 27 luglio. \u00c8 anche prevista la pubblicazione di una seconda raccolta, \"Behind the Iron Gates \u2013 Insights from the Institution\". Nel novembre 2020 la cantante ha contribuito alla realizzazione della colonna sonora del documentario sul Liverpool Football Club intitolato \"The End of the Storm\" interpretando l'inno della squadra, \"You'll Never Walk Alone\". Il brano \u00e8 stato pubblicato in formato vinile in edizione limitata e i proventi delle vendite sono stati devoluti alla fondazione della squadra stessa.\nAppena due mesi dopo la pubblicazione di \"Chemtrails over the Country Club\", la cantante conferma la realizzazione del successore \"Blue Banisters\", inizialmente presentato come \"Rock Candy Sweet,\" fissandone la data di pubblicazione inizialmente al giugno 2021, poi al 4 luglio dello stesso anno, per poi posticiparlo definitivamente al 22 ottobre 2021. Le tracce \"Blue Banisters\", \"Text Book\" e \"Wildflower Wildfire\" sono state pubblicate a sorpresa il 20 maggio 2021, mentre il singolo ufficiale \"Arcadia\" viene messo in commercio il successivo 8 settembre.\nIl 12 settembre 2021 la cantante annuncia la disattivazione definitiva di tutti i suoi profili social, dichiarando: \u00abHo moltissimi interessi e altri lavori che sto facendo richiedono privacy e trasparenza\u00bb.\nLa prima pubblicazione dopo \"Blue Banisters\" \u00e8 datata 21 gennaio 2022; si tratta del brano \"Watercolor Eyes\", utilizzato come colonna sonora del terzo episodio della seconda stagione di \"Euphoria\" trasmesso in prima visione due giorni pi\u00f9 tardi.\nStile musicale e influenze.\nLa musica di Lana Del Rey \u00e8 stata notata per il suo suono cinematografico e per i suoi riferimenti a vari aspetti della cultura popolare, in particolare quella statunitense degli anni cinquanta e sessanta. \"Rolling Stone\" osserva che Del Rey si diverte a giocare il ruolo di cantante lounge. Nata come Elizabeth Grant, Del Rey ha fatto uso di pi\u00f9 pseudonimi come Lana Rey Del Mar, Sparkle Jump Rope Queen, May Jailer, e Lizzy Grant. Seguendo l'ombra di artisti come Prince e David Bowie, Del Rey ha scelto la sua identit\u00e0 musicale in quanto \u00able ricordava il fascino del mare\u00bb e \u00absuonava bene venendo fuori dalla punta della lingua\u00bb. Il suo nome d'arte si ritiene essere una combinazione tra il nome dell'attrice hollywoodiana Lana Turner e quello dell'automobile Ford Del Rey, sebbene tale derivazione sia stata smentita dalla cantante stessa.\nHa definito il suo stile musicale come \u00abHollywood sadcore\u00bb, un genere di alternative rock caratterizzato da testi cupi, melodie malinconiche e tempi pi\u00f9 lenti; questo, oltre all'enorme successo ottenuto, ha portato molti a ritenerla \"The Queen of Alternative Music\" ovverosia la \"regina della musica alternativa\". Secondo il \"Time\" il nocciolo della musica di Lana Del Rey consiste nell'essere \u00abmusica da film\u00bb, con una fiabesca spolverata di arpa e dei timpani sinistri, distesa su cadenze vocali hip hop. Sotto il nome d'arte di Lizzy Grant ha chiamato la sua musica \u00abglam metal hawaiano\u00bb, mentre da May Jailer si \u00e8 concentrata sul genere acustico.\nIl caporedattore della rivista \"In Touch Weekly\", Noah Levy, ha osservato che la sua dedizione e il suo talento sono innegabili, affermando: \u00abCredo che lei si preoccupi per l'arte che sta creando. Non credo affatto che sia falsa\u00bb. Del Rey annovera tra le sue influenze musicali artisti contemporanei come Amy Winehouse, Antony and the Johnsons, Billie Holiday, Madonna, Britney Spears, Bruce Springsteen, Elvis Presley, Eminem, Frank Sinatra, Janis Joplin, Nina Simone, Joan Baez, Julie London e i Nirvana. \u00abMi piacciono solo i maestri di ogni genere\u00bb, ha affermato in un programma radio della BBC. Intervistata dal quotidiano italiano La Repubblica, ha inoltre dichiarato di ispirarsi alla gestualit\u00e0 anni Sessanta di Patty Pravo. Dichiarate nella sua musica sono poi le influenze della cantautrice country Nikki Lane, di Joni Mitchell, Stevie Nicks, Courtney Love e della poetessa statunitense Sylvia Plath.\nNel corso degli anni la musica di Lana Del Rey non \u00e8 andata incontro a particolari rivoluzioni stilistiche, in quanto la cantautrice ha portato avanti un lavoro di rifinitura di quello che \u00e8 il suo stile caratteristico. Rispetto ai primi lavori, in ogni caso, \u00e8 percepibile negli ultimi dischi una pi\u00f9 presente vena cantautorale, con un'attenzione sempre maggiore ai testi delle canzoni, come dimostra anche l'interesse nei confronti delle pubblicazioni letterarie."}
{"id": "3764654", "revid": "616515", "url": "https://it.wikipedia.org/wiki?curid=3764654", "title": "Diaspora cinese", "text": ""}
{"id": "3764658", "revid": "120311342", "url": "https://it.wikipedia.org/wiki?curid=3764658", "title": "Mazahua", "text": "I Mazahua sono un popolo nativo del Messico che abita la parte nord-occidentale dello Stato del Messico e quella nord-orientale del Michoac\u00e1n, con una presenza anche a Citt\u00e0 del Messico dovuta ad una recente migrazione. La maggiore concentrazione di Mazahua si trova nelle municipalit\u00e0 di San Felipe del Progreso e San Jos\u00e9 del Rinc\u00f3n, entrambe nello Stato del Messico (\"Estado de M\u00e9xico\"), nei pressi di Toluca. Secondo il censimento messicano del 1990, coloro che parlavano la lingua mazahua erano 127\u00a0826. Ethnologue conta oltre 350\u00a0000 Mazahua.\nIl termine \"Mazahua\" \u00e8 di origine nahuatl, e significa \"i padroni del cervo\", e fa probabilmente riferimento alla ricca fauna della regione montuosa abitata dai Mazahua. Il nome che loro stessi si danno, per\u00f2, \u00e8 H\u00f1atho.\nI Mazahua vivono soprattutto grazie alla coltivazione estensiva di mais, zucca e fagioli, ed alla produzione di oggetti artigianali in lana e legno.\nRecentemente i Mazahua sono stati colpiti dalla costruzione della diga Cutzamala, che ha costretto numerosi Mazahua, soprattutto donne, ad agire con movimenti per i diritti civili al fine di proteggere le proprie terre ed i diritti umani.\nLa lingua mazahua appartiene al ramo otomiano delle lingue oto-mangue."}
{"id": "3764673", "revid": "110157", "url": "https://it.wikipedia.org/wiki?curid=3764673", "title": "Museo delle memorie e del paesaggio nella terra di Anghiari", "text": "Il Museo delle memorie e del paesaggio della terra di Anghiari \u00e8 ubicato nel Palazzo della Battaglia di Anghiari. In esso sono esposte selezioni di alcune delle pi\u00f9 importanti collezioni del territorio. Dalla Preistoria al 1700, dagli strumenti litici dell'Homo neanderthalensis fino alle armi da fuoco prodotte da abili e sapienti mani nel XVIII secolo. \u00c8 quindi la capacit\u00e0 dell'uomo di sfruttare risorse il filo conduttore dell'esposizione, il cui perno centrale rimane la Battaglia di Anghiari, vicenda storica e capolavoro di Leonardo da Vinci. Fra gli oggetti esposti vi \u00e8 una scultura di Et\u00e0 romana in cristallo di rocca raffigurante la testa della divinit\u00e0 Pan, databile attorno al II secolo d.C."}
{"id": "3764674", "revid": "228587", "url": "https://it.wikipedia.org/wiki?curid=3764674", "title": "Serie A Apertura 2005 (Ecuador)", "text": "Il torneo di Apertura Serie A 2005 \u00e8 stata la 47\u00aa edizione della massima serie del campionato di calcio dell'Ecuador ed \u00e8 stata vinta dalla LDU Quito.\nFormula.\nLa stagione 2005 \u00e8 divisa in due fasi: Apertura e Clausura. A differenza delle edizioni precedenti, ciascuna fase nomina un campione.\nL'Apertura si svolge dapprima in girone unico; una volta concluse le 18 gare previste, le prime 8 classificate passano ai quarti di finale, che prevedono l'eliminazione diretta; l'ultima in classifica viene invece retrocessa.\nFase a eliminazione diretta.\nQuarti di finale.\nRitorno.\nBarcelona e Deportivo Cuenca qualificati per miglior piazzamento nella fase a girone."}
{"id": "3764677", "revid": "1982", "url": "https://it.wikipedia.org/wiki?curid=3764677", "title": "Notranjska", "text": ""}
{"id": "3764678", "revid": "1982", "url": "https://it.wikipedia.org/wiki?curid=3764678", "title": "\u0160tajerska", "text": ""}
{"id": "3764679", "revid": "247222", "url": "https://it.wikipedia.org/wiki?curid=3764679", "title": "Back Off Boogaloo", "text": "Back Off Boogaloo \u00e8 un brano musicale pubblicato su singolo da Ringo Starr nel 1972. La canzone divenne un successo negli Stati Uniti raggiungendo la posizione numero 9 nella classifica Billboard Hot 100, ed ottenne il miglior piazzamento in classifica di Starr nella classifica britannica, dove fece ancora meglio e raggiunse la posizione numero 2.\nSi tratta di uno dei pochi brani composti dal solo Starr senza l'apporto di aiuti esterni. George Harrison si occup\u00f2 della produzione del brano e vi suon\u00f2 la chitarra solista.\nIl singolo originale \u00e8 stato incluso come traccia bonus nella ristampa anni novanta dell'album \"Goodnight Vienna\". Nel 1981, la canzone \u00e8 stata poi rielaborata dallo stesso Starr, in un nuovo arrangiamento, ed inserita nel suo album \"Stop and Smell the Roses\".\nIl brano.\nOrigine e storia.\nDurante una intervista del 1977, Starr spieg\u00f2 che l'espressione \"Back Off Boogaloo\" era nata quando lui e il collega e amico di vecchia data Marc Bolan erano a cena insieme una sera, e Bolan us\u00f2 la parola \"boogaloo\" pi\u00f9 volte nel discorso. Starr raccont\u00f2 che a cena finita, mentre era mezzo sveglio e mezzo assonnato, il ritmo e la melodia della canzone gli si formarono in testa come per magia. Il racconto contraddice una popolare leggenda che vorrebbe \"Boogaloo\" essere un soprannome per Paul McCartney, e l'intero brano un velato messaggio da parte di Starr a McCartney di \"back off\" (\"lasciar perdere\") le cause legali (recentemente McCartney aveva citato in tribunale gli altri tre ex compagni dei Beatles per motivi legati al loro management) e di tornare a produrre buona musica.\nVideo.\nIl video promozionale della canzone mostra un barbuto Ringo Starr camminare tranquillamente seguito a pochi passi dal mostro di Frankenstein. Quando Starr si accorge del mostro che lo insegue, per nulla intimorito lo abbraccia e i due passano il resto della giornata insieme da buoni amici. Il mostro di Frankenstein appare anche sulla copertina del singolo."}
{"id": "3764681", "revid": "92723", "url": "https://it.wikipedia.org/wiki?curid=3764681", "title": "Diocesi di Eudossiade", "text": "La diocesi di Eudossiade (in latino: \"Dioecesis Eudoxiadensis\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nEudossiade, forse nei pressi di \"Jurme\" nell'odierna Turchia, \u00e8 un'antica sede episcopale della provincia romana della Galazia Seconda nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Pessinonte.\nDue sono i vescovi conosciuti di questa diocesi: Aquila, che partecip\u00f2 al concilio di Calcedonia nel 451; e Menna, che prese parte al sinodo riunito a Costantinopoli nel 536 dal patriarca Mena per condannare Antimo, Severo di Antiochia e il movimento monofisita. Nella vita di san Teodoro di Sicea si fa menzione di un anonimo vescovo, vissuto verso la fine del VI secolo.\nDal XIX secolo Eudossiade \u00e8 annoverata tra le sedi vescovili titolari della Chiesa cattolica; la sede \u00e8 vacante dal 16 novembre 1994."}
{"id": "3764685", "revid": "1543377", "url": "https://it.wikipedia.org/wiki?curid=3764685", "title": "Campionato Internazionale FIA di Formula 3 2011", "text": "Il Campionato Internazionale FIA di Formula 3 2011 (\"2011 FIA Formula 3 International Trophy\") fu la prima, e unica, stagione del Campionato Internazionale FIA di Formula 3. Inizi\u00f2 il 30 aprile con delle gare a Hockenheim e termin\u00f2 il 20 novembre col Gran Premio di Macao 2011. La serie venne vinta dal pilota spagnolo Roberto Merhi. Dalla stagione successiva la FIA decise di ricreare il Campionato europeo di F3.\nLa pre-stagione.\nCalendario.\nUn calendario provvisorio venne reso noto il 10 dicembre 2010. Successivamente il Korea Super Prix fu cancellato.\nPiloti e team.\nQuattro furono i team registrati per partecipare all'intero campionato, potendo cos\u00ec far partecipare i loro piloti alla classifica finale: Prema Powerteam, Signature e Motopark Academy (scuderie della F3 Euro Series) e la Carlin della F3 inglese.\nTabella riassuntiva.\nI piloti con numero superiore a 30 sono ospiti e non sono perci\u00f2 elegibili per i punti."}
{"id": "3764689", "revid": "322321", "url": "https://it.wikipedia.org/wiki?curid=3764689", "title": "Diocesi di Germa di Galazia", "text": "La diocesi di Germa di Galazia (in latino: \"Dioecesis Germensis in Galatia\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nGerma di Galazia (nota anche come Germocolonia o Germacolonia), nell'odierna Turchia, \u00e8 un'antica sede episcopale della provincia romana della Galazia Seconda nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Pessinonte.\nDi questa sede sono noti solo due vescovi: Giovanni, che prese parte al concilio in Trullo nel 692; e Eustazio, che partecip\u00f2 al concilio di Costantinopoli dell'879-880 che riabilit\u00f2 il patriarca Fozio.\nDal XX secolo Germa di Galazia \u00e8 annoverata tra le sedi vescovili titolari della Chiesa cattolica; dal 7 dicembre 1993 il vescovo titolare \u00e8 Paolo Gillet, gi\u00e0 vescovo ausiliare di Albano."}
{"id": "3764690", "revid": "92723", "url": "https://it.wikipedia.org/wiki?curid=3764690", "title": "Arcidiocesi di Germia", "text": "L'arcidiocesi di Germia () \u00e8 una sede soppressa e sede titolare della Chiesa cattolica.\nStoria.\nGermia, identificabile con G\u00fcm\u00fc\u015fkonak (gi\u00e0 Yurme) nella provincia di Eski\u015fehir in Turchia, \u00e8 un'antica sede arcivescovile autocefala della provincia romana della Galazia Seconda nella diocesi civile del Ponto e nel patriarcato di Costantinopoli.\nDi questa antica arcidiocesi, che ebbe nel tempo anche il nome di Myriangeloi per la presenza di una chiesa dedicata ai Santi Angeli Custodi, sono noti diversi arcivescovi. Menas partecip\u00f2 al secondo concilio di Costantinopoli nel 553. Emiliano \u00e8 menzionato nella vita di san Teodoro Siceota nel VII secolo. Mos\u00e8 sottoscrisse gli atti del concilio in Trullo del 691/692. Pietro intervenne al secondo concilio di Nicea nel 787. Niceta partecip\u00f2 al Concilio di Costantinopoli dell'879-880 che riabilit\u00f2 il patriarca Fozio di Costantinopoli. La sigillografia ha restituito il nome del vescovo Costantino, il cui sigillo \u00e8 datato al X secolo, e di un anonimo, vissuto nell'XI secolo.\nDal XX secolo Germia \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 26 giugno 1967."}
{"id": "3764695", "revid": "267975", "url": "https://it.wikipedia.org/wiki?curid=3764695", "title": "Diocesi di Giuliopoli", "text": "La diocesi di Giuliopoli () \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nGiuliopoli, identificabile con le rovine nei pressi di Nall\u0131han nel distretto omonimo in Turchia, \u00e8 un'antica sede episcopale della provincia romana della Galazia Prima nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Ancira.\nNella seconda met\u00e0 del IX secolo la citt\u00e0 assunse il nome di \"Basileion\" (\u0392\u03b1\u03c3\u03b9\u03bb\u03b1\u03af\u03bf\u03bd, Basiliopoli), in onore dell'imperatore Basilio I il Macedone (867-886). Questa variazione \u00e8 documentata dalle \"Notitiae Episcopatuum\" del patriarcato di Costantinopoli, che attestano il nuovo nome a partire dalla \"Notitia\" datata agli inizi del X secolo; con questo nome la diocesi \u00e8 documentata fino agli inizi del XV secolo. Nel corso dell'XI secolo Basiliopoli fu elevata al rango di metropolia.\nDiversi sono i vescovi noti per questa antica sede episcopale. Filadelfio prese parte al concilio di Ancira nel 314 e al primo concilio ecumenico celebrato a Nicea nel 325. Fileto sottoscrisse la lettera dei vescovi dissidenti presenti al concilio di Sardica (343/344). Meliftongo intervenne a due concili, quello celebrato a Costantinopoli nel 448, dove Eutiche fu condannato come eretico, e quello di Calcedonia nel 451. Procliano sottoscrisse nel 458 la lettera dei vescovi della Galazia Prima all'imperatore Leone dopo la morte di Proterio di Alessandria. Pantaleone prese parte al sinodo riunito a Costantinopoli dal patriarca Menna per condannare Antimo. Martirio intervenne al terzo concilio di Costantinopoli nel 680. Giovanni era presente al concilio detto \"in Trullo\" nel 692. Costantino assistette al secondo concilio di Nicea nel 787.\nIl cambiamento del nome della citt\u00e0 vescovile \u00e8 attestato durante i concili di Costantinopoli dell'869-870 e dell'879-880, che trattarono la questione del patriarca Fozio e che videro la presenza dei vescovi Ignazio e Leone. La sigillografia ha restituito i nomi di tre prelati di Basilinopoli, Cosma, Giovanni e Teofilo; e di un anonimo, l'unico noto con il titolo di metropolita.\nDal XVIII secolo Giuliopoli \u00e8 annoverata tra le sedi vescovili titolari della Chiesa cattolica; la sede \u00e8 vacante dal 16 luglio 1981."}
{"id": "3764696", "revid": "1573940", "url": "https://it.wikipedia.org/wiki?curid=3764696", "title": "Villa Righi", "text": "Villa Righi \u00e8 una delle ville vesuviane edificate nel Settecento lungo il Miglio d'oro di Napoli.\nSi trova a San Giorgio a Cremano in via Enrico Pessina.\nStoria e descrizione.\nLa villa apparteneva originariamente alla famiglia nobiliare dei De Martinis.\nPoi, dopo diversi passaggi, la propriet\u00e0 pass\u00f2 a Maria Durante che nel 1931 spos\u00f2 Evaristo Righi e dal cognome di questi la villa ha preso il nome che tuttora conserva nonostante il succedersi, anche dopo Righi, di numerosi proprietari.\nL'edificio versa attualmente in condizioni molto precarie ma conserva quasi intatto l'elemento che lo rende quasi un unicum nel panorama delle ville settecentesche del Miglio d'oro.\nVilla Righi, infatti, \u00e8 l'unica dimora della zona a possedere un atrio decorato con affreschi di stile pompeiano.\nNessuna delle altre ville della zona possiede decorazioni simili.\nGli affreschi per\u00f2 non sono l'unico elemento di stile \u201cpompeiano\u201d caratteristico della villa in quanto tutto l'atrio originariamente era arredato in stile romano, con statue di cartapesta poste in nicchie e sedili di stucco che, come afferma il Pane, imitavano le \u201csellae\u201d romane ed erano perci\u00f2 collocate in due file lungo le pareti laterali.\nDi questi sedili si stucco oggi se ne conserva soltanto uno.\nAltro elemento caratteristico della villa \u00e8 la presenza di due aquile imperiali ai lati del cancello del cortile attraverso il quale si accedeva al giardino."}
{"id": "3764698", "revid": "267975", "url": "https://it.wikipedia.org/wiki?curid=3764698", "title": "Diocesi di Giustinianopoli di Galazia", "text": "La diocesi di Giustinianopoli di Galazia (in latino: \"Dioecesis Iustinianopolitana in Galatia\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nGiustinianopoli di Galazia, identificabile con \"Sivrihisar\" nell'odierna Turchia, \u00e8 un'antica sede episcopale della provincia romana della Galazia Seconda nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Pessinonte.\nLa sede non \u00e8 menzionata da Michel Le Quien nell'opera \"Oriens Christianus\". Sembra che il nome di questa diocesi abbia molto sofferto nelle fonti antiche. Nella \"Notitia Episcopatuum\" dello pseudo-Epifanio, composta durante il regno dell'imperatore Eraclio I (circa 640), si trova la diocesi \"Pal\u00edas\" (\u03a0\u03b1\u03bb\u03af\u03b1\u03c2), mentre nella successiva \"Notitia\", attribuita all'imperatore Leone VI (inizio X secolo), \u00e8 menzionata la sede di \"Spale\u00edas\" (\u03a3\u03c0\u03b1\u03bb\u03b5\u03af\u03b1\u03c2). Nel Synecdemus \u00e8 invece riportata la dizione \"Span\u00edas \u00e9toi Ioustiniavoup\u00f3leos\" (\u03a3\u03c0\u03b1\u03bd\u03af\u03b1\u03c2 \u03ae\u03c4\u03bf\u03b9 \u0399\u03bf\u03c5\u03c3\u03c4\u03b9\u03bd\u03b9\u03b1\u03bd\u03bf\u03c5\u03c0\u03cc\u03bb\u03b5\u03c9\u03c2, Spania o Giustinianopoli). Non \u00e8 noto nessun vescovo di questa antica diocesi.\nDal 1933 Giustinianopoli di Galazia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 12 maggio 1982."}
{"id": "3764699", "revid": "267975", "url": "https://it.wikipedia.org/wiki?curid=3764699", "title": "Diocesi di Lagania", "text": "La diocesi di Lagania (in latino: \"Dioecesis Laganitana\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nLagania, identificabile con Beypazar, nel distretto omonimo in Turchia, \u00e8 un'antica sede episcopale della provincia romana della Galazia Prima nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Ancira.\nAll'epoca dell'imperatore Anastasio I (491-518) la citt\u00e0 prese il nome di Anastasiopoli, ed \u00e8 con questo nome che la diocesi compare in tutte le \"Notitiae Episcopatuum\" fin dalla met\u00e0 del VII secolo.\nCon il titolo di \"episcopus Laganiensis\", Eufrasio prese parte al concilio di Calcedonia del 451 e sottoscrisse la lettera dei vescovi della Galazia Prima all'imperatore Leone (458) in seguito all'uccisione del patriarca alessandrino Proterio.\nCon il titolo di vescovi di Anastasiopoli sono noti i seguenti prelati: Teodosio, verso la fine del VI secolo e Timoteo, suo diretto successore; san Teodoro il Siceota, morto il 22 aprile 613; Genesio, che partecip\u00f2 al terzo concilio di Costantinopoli (680) e al concilio in Trullo (692); Teofilo, che fu tra i padri del concilio di Nicea del 787; e Mariano, che prese parte al Concilio di Costantinopoli dell'879-880 che riabilit\u00f2 il patriarca Fozio di Costantinopoli.\nDal XVIII secolo Lagania \u00e8 annoverata tra le sedi vescovili titolari della Chiesa cattolica; la sede \u00e8 vacante dal 23 febbraio 1971."}
{"id": "3764700", "revid": "92723", "url": "https://it.wikipedia.org/wiki?curid=3764700", "title": "Diocesi di Mirica", "text": "La diocesi di Mirica (in latino: \"Dioecesis Myricena\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nMirica, identificabile con \"Merkez\" nell'odierna Turchia, \u00e8 un'antica sede episcopale della provincia romana della Galazia Seconda nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Pessinonte.\nSecondo Le Quien, nelle fonti antiche questa diocesi aveva nomi diversi: \"Regemauricium\", \"Myricion\", \"Thermas\", \"Sanctus Agapetus\". Quest'ultimo toponimo appare nella \"Notitia Episcopatuum\" attribuita all'imperatore Leone VI (inizio X secolo).\nSono tre i vescovi attribuiti da Le Quien a questa antica diocesi: Elpidio I, che partecip\u00f2 al concilio di Calcedonia nel 451; Elpidio II, che era presente al concilio detto \"in Trullo\" nel 692; e Michele, che prese parte al Concilio di Costantinopoli dell'879-880 che riabilit\u00f2 il patriarca Fozio di Costantinopoli.\nDal 1933 Mirica \u00e8 annoverata tra le sedi vescovili titolari della Chiesa cattolica; la sede \u00e8 vacante dal 27 luglio 1991."}
{"id": "3764701", "revid": "322321", "url": "https://it.wikipedia.org/wiki?curid=3764701", "title": "Diocesi di Mnizo", "text": "La diocesi di Mnizo (in latino: \"Dioecesis Mnizena\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nMnizo, identificabile con \"Ayas\" nell'odierna Turchia, \u00e8 un'antica sede episcopale della provincia romana della Galazia Prima nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Ancira.\nSono cinque i vescovi documentati di questa diocesi nel primo millennio cristiano. Leucadio partecip\u00f2 al concilio di Calcedonia nel 451. Armazio sottoscrisse nel 458 la lettera dei vescovi della Galazia Prima all'imperatore Leone dopo la morte di Proterio di Alessandria. Andrea intervenne al terzo concilio di Costantinopoli nel 680 e al concilio detto \"in Trullo\" nel 692. Leone assistette al secondo concilio di Nicea nel 787. Giuliano infine partecip\u00f2 al concilio dell'869 che condann\u00f2 il patriarca Fozio di Costantinopoli.\nDal 1933 Mnizo \u00e8 annoverata tra le sedi vescovili titolari della Chiesa cattolica; la sede finora non \u00e8 mai stata assegnata."}
{"id": "3764702", "revid": "1543377", "url": "https://it.wikipedia.org/wiki?curid=3764702", "title": "Diocesi di Orcisto", "text": "La diocesi di Orcisto (in latino: \"Dioecesis Orcistena\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nOrcisto, identificabile con Ortak\u00f6y (l'antica Alikel Yayla) nella provincia di Aksaray in Turchia, \u00e8 un'antica sede episcopale della provincia romana della Galazia Seconda nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Pessinonte.\nSono tre i vescovi attribuiti da Le Quien a questa antica diocesi: Domno, che intervenne al concilio di Efeso del 431; Longino, che partecip\u00f2 al concilio di Calcedonia nel 451; e Segerma, che era presente al concilio in Trullo nel 692. La diocesi \u00e8 menzionata nelle \"Notitiae Episcopatuum\" del patriarcato fino al XIII secolo.\nDal XX secolo Orcisto \u00e8 annoverata tra le sedi vescovili titolari della Chiesa cattolica; la sede \u00e8 vacante dal 13 luglio 1967."}
{"id": "3764708", "revid": "250563", "url": "https://it.wikipedia.org/wiki?curid=3764708", "title": "Bruno Conca", "text": "Caratteristiche tecniche.\nGiocava come mediano davanti alla difesa, o come regista arretrato.\nCarriera.\nGiocatore.\n\u00c8 cresciuto nel , con cui ha debuttato in Serie A nella stagione 1982-1983, nella sconfitta interna contro il del 27 marzo 1983. In seguito ha militato in Serie C2 con il Carbonia per cinque stagioni, culminate con la retrocessione del 1988 dopo lo spareggio di Terni contro il ; in quella occasione Conca realizz\u00f2 tutte le reti dei sardi, battuti 4-3 dopo i tempi supplementari. Ha giocato poi una stagione nella Pro Vercelli e, dopo un campionato positivo, \u00e8 stato ceduto al per 200 milioni di lire e il cartellino di Daniele Barbui, a causa delle difficolt\u00e0 economiche del club piemontese.\nNella stagione 1990-1991 ha disputato 34 partite in Serie B con la , poi retrocessa. Rimase coi giuliani altre tre stagioni in Serie C1, prima di tornare a calcare i campi della Serie B con la maglia della , dove disput\u00f2 la stagione 1994-1995 da rincalzo. In seguito milit\u00f2 nell'Atletico Catania e l'anno dopo nella , sempre in Serie C1, dove conquist\u00f2 la salvezza ai play-out contro il Trapani, realizzando la rete decisiva su calcio di rigore nella partita di ritorno. All'inizio della stagione successiva la Fermana lo cedette al , con cui ha giocato un ultimo anno nel campionato cadetto.\nNel 1998 scese in Serie C2 con il Fiorenzuola, dove ritrov\u00f2 diversi ex compagni della Fermana. Titolare nella prima stagione, venne impiegato con minore continuit\u00e0 nel campionato 1999-2000, anche a causa di diversi infortuni; dal marzo del 2000 subentr\u00f2 a Bruno Nobili come allenatore-giocatore e al termine della stagione concluse la carriera da calciatore.\nAllenatore.\nA partire dal 2003 si \u00e8 legato a Massimo Ficcadenti, ricoprendo la carica di vice allenatore alla , all'Hellas Verona, alla e al .\nCon l'approdo di Ficcadenti al , ne divenne l'allenatore in seconda nella stagione 2010-2011. La stagione seguente venne ingaggiato sempre come vice tecnico dal Cagliari, ancora in massima serie.\nAll'inizio del 2014 ha seguito Ficcadenti nell'esperienza in Giappone, prima con il Tokyo e poi col ."}
{"id": "3764710", "revid": "267975", "url": "https://it.wikipedia.org/wiki?curid=3764710", "title": "Arcidiocesi di Pessinonte", "text": "L'arcidiocesi di Pessinonte (in latino: \"Archidioecesis Pessinuntina\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nPessinonte, corrispondente al villaggio di \"Balahisar\" nell'odierna Turchia, \u00e8 l'antica sede metropolitana della provincia romana della Galazia Seconda nella diocesi civile del Ponto e nel patriarcato di Costantinopoli.\nNella \"Notitia Episcopatuum\" dello pseudo-Epifanio, composta durante il regno dell'imperatore Eraclio I (circa 640), la sede di Pessinonte \u00e8 elencata al 18\u00ba posto nell'ordine gerarchico delle metropolie del patriarcato di Costantinopoli e le sono attribuite 7 diocesi suffraganee: Amorio, Claneo, Eudossiade, Petinesso, Trocmade, Germocolonia e Palia.. Nella \"Notitia\" attribuita all'imperatore Leone VI (inizio X secolo) Pessinonte \u00e8 scesa al 19\u00ba posto fra le metropolie del patriarcato; le diocesi suffraganee sono ancora 7, ma la loro composizione \u00e8 diversa rispetto a tre secoli prima: Germocolonia, Petinesso, Sinodio, Sant'Agapeto, Lotino, Orcisto e Spalea.\nDal XX secolo Pessinonte \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 15 gennaio 1971."}
{"id": "3764712", "revid": "322321", "url": "https://it.wikipedia.org/wiki?curid=3764712", "title": "Diocesi di Petinesso", "text": "La diocesi di Petinesso (in latino: \"Dioecesis Petinessensis\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nPetinesso, nel distretto di Cihanbeyli nell'odierna Turchia, \u00e8 un'antica sede episcopale della provincia romana della Galazia Seconda nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Pessinonte.\nBench\u00e9 la diocesi sia menzionata nelle \"Notitiae Episcopatuum\" del patriarcato fino al XIII secolo, \u00e8 noto un solo vescovo, Pio, che partecip\u00f2 al concilio di Calcedonia nel 451.\nDal XX secolo Petinesso \u00e8 annoverata tra le sedi vescovili titolari della Chiesa cattolica; la sede \u00e8 vacante dal 21 giugno 1966."}
{"id": "3764714", "revid": "267975", "url": "https://it.wikipedia.org/wiki?curid=3764714", "title": "Diocesi di Tavio", "text": "La diocesi di Tavio () \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nTavio, identificabile con B\u00fcy\u00fcknefesk\u00f6y nella provincia di Yozgat in Turchia, \u00e8 un'antica sede episcopale della provincia romana della Galazia Prima nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Ancira.\nNella leggendaria \"Vita\" di san Melezio e compagni, ricordati nel martirologio romano alla data del 24 maggio, si fa menzione del vescovo san Dicasio. Storicamente accertato \u00e8 invece un altro Dicasio, che prese parte al concilio di Neocesarea nel 314 e al primo concilio ecumenico celebrato a Nicea nel 325. Il vescovo Giuliano \u00e8 documentato tre volte: nel 449 prese parte al \"brigantaggio\" di Efeso; nel 451 era tra i padri del concilio di Calcedonia; nel 458 sottoscrisse la lettera dei vescovi della Galazia Prima all'imperatore Leone dopo la morte di Proterio di Alessandria. Anastasio intervenne al secondo concilio di Costantinopoli nel 553. Gregorio era presente al concilio detto \"in Trullo\" nel 692. Fileto partecip\u00f2 al concilio dell'869 che condann\u00f2 il patriarca Fozio di Costantinopoli. La sigillografia ha infine restituito il nome del vescovo Teofilatto, il cui sigillo \u00e8 datato al X secolo.\nDal XX secolo Tavio \u00e8 annoverata tra le sedi vescovili titolari della Chiesa cattolica; la sede \u00e8 vacante dall'8 luglio 1965."}
{"id": "3764715", "revid": "267975", "url": "https://it.wikipedia.org/wiki?curid=3764715", "title": "Diocesi di Trocmade", "text": "La diocesi di Trocmade () \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nTrocmade, nei pressi di Kaymax nell'odierna Turchia, \u00e8 un'antica sede episcopale della provincia romana della Galazia Seconda nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Pessinonte.\nLa diocesi \u00e8 menzionata nelle \"Notitiae Episcopatuum\" del patriarcato fino al XIII secolo; in alcune di esse \u00e8 chiamata con il nome di Lotino, forse contrazione per Plotino, santo venerato nella citt\u00e0.\nDi questa antica sede sono noti quattro vescovi. Ciriaco prese parte al cosiddetto \"brigantaggio\" di Efeso del 449 e al concilio di Calcedonia nel 451. Teodoro partecip\u00f2 al terzo concilio di Costantinopoli nel 680 e sottoscrisse gli atti del concilio in Trullo nel 691/92. Leone assistette al secondo concilio di Nicea nel 787. Costantino partecip\u00f2 al Concilio di Costantinopoli dell'879-880 che riabilit\u00f2 il patriarca Fozio di Costantinopoli. Michel Le Quien aggiunge un altro Ciriaco, che avrebbe partecipato al primo concilio di Nicea nel 325; tuttavia gli atti autentici di quel concilio non riportano affatto il nome di questo vescovo.\nDal XIX secolo Trocmade \u00e8 annoverata tra le sedi vescovili titolari della Chiesa cattolica; la sede \u00e8 vacante dal 14 agosto 1968."}
{"id": "3764716", "revid": "322321", "url": "https://it.wikipedia.org/wiki?curid=3764716", "title": "Diocesi di Verinopoli", "text": "La diocesi di Verinopoli (in latino: \"Dioecesis Verinopolitana\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nVerinopoli, identificabile con le rovine nei pressi di \"K\u00f6hne\" nell'odierna Turchia, \u00e8 un'antica sede episcopale della provincia romana della Galazia Prima nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Ancira.\nA questa sede appartengono con certezza due vescovi: Stefano, presente al sesto concilio ecumenico del 680 e a quello detto \"del Trullo\" del 692; e Antimo, presente al secondo concilio di Nicea del 787. Circa il vescovo Sisinnio, \u00e8 incerta la sua appartenenza a questa sede o a quella omonima della Licaonia.\nDal XVIII secolo Verinopoli \u00e8 annoverata tra le sedi vescovili titolari della Chiesa cattolica; la sede \u00e8 vacante dal 22 novembre 1982. Nelle fonti la sede \u00e8 chiamata anche \"Uranopolitana\"."}
{"id": "3764719", "revid": "287204", "url": "https://it.wikipedia.org/wiki?curid=3764719", "title": "Spano", "text": ""}
{"id": "3764720", "revid": "125471431", "url": "https://it.wikipedia.org/wiki?curid=3764720", "title": "Maria Henriette de La Tour d'Auvergne", "text": "Biografia.\nNata in Francia, era la figlia di Fran\u00e7ois Egon de La Tour d'Auvergne e di sua moglie Maria Anne de Ligne, figlia di Philippe Charles de Ligne d'Arenberg, Duca di Arenberg. In qualit\u00e0 di membro del Casato di La Tour d'Auvergne, aveva diritto allo titolo di \"Sua Altezza\" poich\u00e9 era una discendente in linea maschile della famiglia.\nFu l'unico figlio dei suoi genitori.\nAttraverso suo padre, era cugina di Anne Marie Louise de La Tour d'Auvergne, \"princesse de Soubise\", moglie del Mar\u00e9chal de Soubise; del Duca di Bouillon. Sua cognata fu Anna Cristina Luisa di Baviera, Principessa di Piemonte e moglie di Carlo Emanuele, Principe di Piemonte.\nIl 15 febbraio 1722 spos\u00f2 il Conte Palatino Giovanni Cristiano di Sulzbach, figlio di Teodoro Eustachio, Conte Palatino di Sulzbach e di sua moglie Maria Eleonora d'Assia-Rotenburg. La coppia ebbe due figli un maschio nel 1724 ed una femmina nel 1728. Mor\u00ec ad Hilpoltstein all'et\u00e0 di 19 anni un mese dopo la morte di sua figlia. Il suo cuore \u00e8 conservato in una teca argentata presso la \"Gnadenkapelle\" di Alt\u00f6tting.\nNel 1731, quattro anni dopo la sua morte, suo marito spos\u00f2 Eleonora d'Assia-Rotenburg una figlia di Ernesto Leopoldo, Langravio d'Assia-Rotenburg ed Eleonora di L\u00f6wenstein-Wertheim-Rochefort. La coppia non ebbe figli.\nHa discendenza solo attraverso la prole illegittima di suo figlio incluso i Conti polacchi Raczynski."}
{"id": "3764732", "revid": "371529", "url": "https://it.wikipedia.org/wiki?curid=3764732", "title": "Mingus Plays Piano", "text": "Mingus Plays Piano \u00e8 un album discografico del musicista e compositore jazz Charles Mingus pubblicato dalla Impulse! Records nel 1964. Il disco \u00e8 atipico nella discografia di Mingus per l'abbandono del suo strumento abituale, il contrabbasso, in favore del pianoforte e per essere un album solista nel quale il musicista suona in completa solitudine, senza l'accompagnamento di alcuna band di supporto.\nTracce.\nTutti i brani sono opera di Charles Mingus, eccetto dove indicato."}
{"id": "3764733", "revid": "267975", "url": "https://it.wikipedia.org/wiki?curid=3764733", "title": "Diocesi di Acilisene", "text": "La diocesi di Acilisene (in latino: \"Dioecesis Acilisena\") \u00e8 una sede soppressa e sede titolare della Chiesa cattolica.\nStoria.\nAcilisene, identificabile con Erzincan nell'odierna Turchia, \u00e8 un'antica sede episcopale della provincia romana dell'Armenia Terza nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Camaco.\nIl nome di Acilisene \u00e8 quello con cui la citt\u00e0 \u00e8 menzionata nella \"Geographia\" di Strabone. Essa ebbe altri nomi, tra cui Celzene o Celezene; in onore dell'imperatore Giustiniano I ebbe per qualche tempo anche il nome di Giustinianopoli.\n\u00c8 difficile stabilire quando la citt\u00e0 ebbe un proprio vescovo, perch\u00e9 il primo noto risale solo alla met\u00e0 del V secolo. La sede non appare in nessuna delle \"Notitiae Episcopatuum\" precedenti il X secolo; le stesse \"Notitiae\" sul finire del secolo la indicano come arcidiocesi autocefala, e quelle dell'XI secolo come sede metropolitana con ventuno suffraganee. \u00c8 questo il periodo di maggior fulgore per la sede episcopale, che probabilmente entr\u00f2 in crisi in seguito alla sconfitta bizantina di Mantzikert del 1071, che segn\u00f2 il definitivo passaggio della regione ai Selgiuchidi. Dopo il XIII secolo non sono pi\u00f9 noti vescovi di Acilisene e la sede non appare pi\u00f9 in nessuna \"Notitia\".\nDiversi sono i vescovi noti di questa antica sede. Giovanni firm\u00f2 il decreto del patriarca di Costantinopoli Gennadio con i simoniaci nel 449. Giorgio prese parte al secondo concilio di Costantinopoli nel 553, Teodoro al terzo concilio del 681, ma solo dopo la sedicesima sessione. Giorgio II assistette al Concilio di Costantinopoli dell'879-880 che riabilit\u00f2 il patriarca Fozio di Costantinopoli. Un sigillo di piombo ci ha consegnato il nome di un vescovo, Michele, vissuto tra la fine del X e l'inizio dell'XI secolo. Infine sono noti tre vescovi nell'XI secolo, che presero parte ai sinodi patriarcali di Costantinopoli, un anonimo nel 1019, Sisinnio nel 1028 e nel 1030, Basilio nel 1071 e nel 1072.\nDal 1933 Acilisene \u00e8 annoverata tra le sedi vescovili titolari della Chiesa cattolica; la sede \u00e8 vacante dal 20 settembre 1972. In origine la sede titolare aveva il nome di \"Giustinianopoli\"."}
{"id": "3764735", "revid": "228587", "url": "https://it.wikipedia.org/wiki?curid=3764735", "title": "Quantock Hills", "text": "Le Quantock Hills sono delle colline di arenaria rossa dell'Inghilterra sud-occidentale, che si estendono per circa 19,2 km in lunghezza nella contea del Somerset e - pi\u00f9 precisamente - nel Somerset nord-orientale, tra i distretti di Taunton Deane, Sedgemoor e - in parte - del West Somerset. Raggiungono un'altezza massima di 385 metri.\nLa zona \u00e8 classificata dal 1956 come Area of Outstanding Natural Beauty (\"area di eccezionale bellezza naturale\") e alcune sue parti sono di propriet\u00e0 del National Trust.\nEtimologia.\nIl nome Quantock deriva dal termine celtico \"cantuc\", che significa \"orlo\" oppure \"cerchio\".\nGeografia.\nCollocazione.\nLe Quantock Hills si estendono a sud delle localit\u00e0 di Watchet, East Quantoxhead e Kilve sino a Kingston St Mary, ad est dell'autostrada A358, ad ovest di Bridgwater e a nord di Taunton.\nLocalit\u00e0.\nLe localit\u00e0 situate nell'area delle Quantock Hills o ai piedi delle stesse sono le seguenti:\nFlora &amp; Fauna.\nFauna.\nNell'area fu introdotto nel 1816 il cervo nobile, portato qui dall'Exmoor e del quale \u00e8 ammessa la caccia. Presenti anche il corvo e, tra gli anfibi, il tritone palmato."}
{"id": "3764736", "revid": "1124164", "url": "https://it.wikipedia.org/wiki?curid=3764736", "title": "Diocesi di Arabisso", "text": "La diocesi di Arabisso (in latino: \"Dioecesis Arabissena\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nArabisso, identificabile con \"Yarpuz\", distretto di Af\u015fin, nell'odierna Turchia, \u00e8 un'antica sede episcopale della provincia romana dell'Armenia Seconda nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Melitene.\nCinque sono i vescovi noti di questa diocesi. Otreio prese parte al primo concilio di Costantinopoli nel 381. Adolio intervenne al concilio di Calcedonia nel 451. Adelfio sottoscrisse nel 458 la lettera dei vescovi dell'Armenia Seconda all'imperatore Leone dopo la morte di Proterio di Alessandria. Seguono Leonzio, scrittore ecclesiastico, e Giorgio, che era presente al concilio detto \"in Trullo\" nel 692.\nDal XIX secolo Arabisso \u00e8 annoverata tra le sedi vescovili titolari della Chiesa cattolica; la sede \u00e8 vacante dal 27 aprile 1973."}
{"id": "3764737", "revid": "33689", "url": "https://it.wikipedia.org/wiki?curid=3764737", "title": "Asandro", "text": "Biografia.\nAlessandro Magno (336 a.C.\u2013323 a.C.) lo nomin\u00f2 nel 334 a.C. governatore di Lidia e di altre parti della satrapia di Spithridates, e pose al suo comando un esercito abbastanza forte da mantenere l'autorit\u00e0 macedone. All'inizio del 328 a.C., Asandro e Nearco consegnarono numerosi mercenari greci ad Alessandro, allora stanziati a Zariaspa. Nella divisione dell'impero che segu\u00ec alla morte di Alessandro, nel 323 a.C., Asandro ottenne la Caria per la propria satrapia, che gli fu confermata in seguito da Antipatro. Sotto il comando di Antipatro combatt\u00e9 contro Attalo e Alcetas, entrambi partigiani di Perdicca, ma fu da loro sconfitto e conquistato. Nel 317 a.C., mentre Antigono era occupato in Persia e Media, Asandro aument\u00f2 il proprio potere in Asia Minore, e fece sicuramente parte della confederazione formata da Tolomeo, regnante dell'Egitto, e Cassandro, re di Macedonia, contro Antigono. Nel 315 a.C., quando Antigono inizi\u00f2 le proprie operazioni contro i confederati, invi\u00f2 un Tolomeo (suo nipote) con un esercito per conquistare Amisus, e cacciare dalla Cappadocia l'esercito con cui Asandro l'aveva invasa. Ma Asandro fu supportato da Tolomeo e Cassandro, e rimase al potere fino al 313 a.C., quando lo stesso Antigono marci\u00f2 contro di lui, e lo obblig\u00f2 a stipulare un trattato con il quale accettava di arrendersi, liberare le citt\u00e0 greche sulla costa, considerare la sua satrapia Caria come regale per Antigono, e consegnare il fratello Agatone come ostaggio. Dopo pochi giorni Asandro ruppe questo umiliante trattato, tentando di liberare il fratello dalle mani di Antigono, ed inviando messaggeri da Tolomeo e Seleuco per chiedere aiuto. Antigono si indign\u00f2, inviando subito un esercito a liberare con la forza le citt\u00e0 greche. Sembra che anche la Caria venne conquistata, e Asandro a questo punto spar\u00ec dalla storia."}
{"id": "3764742", "revid": "322321", "url": "https://it.wikipedia.org/wiki?curid=3764742", "title": "Diocesi di Arca di Armenia", "text": "La diocesi di Arca di Armenia (in latino: \"Dioecesis Arcensis in Armenia\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nArca di Armenia, identificabile con \"Arga\" nell'odierna Turchia, \u00e8 un'antica sede episcopale della provincia romana dell'Armenia Seconda nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Melitene.\nSono quattro i vescovi conosciuti di questa antica diocesi: Acacio partecip\u00f2 al concilio di Efeso del 431; Giovanni fu presente al concilio di Calcedonia nel 451 e sottoscrisse la lettera dei vescovi dell'Armenia Seconda all'imperatore Leone (458) in seguito all'uccisione del patriarca alessandrino Proterio; Leonzio e Gregorio parteciparono rispettivamente al secondo e al terzo concilio di Costantinopoli.\nDal XVIII secolo Arca di Armenia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 3 dicembre 1987.\nCronotassi.\nVescovi titolari.\nI vescovi di Arca di Armenia appaiono confusi con i vescovi di Arca di Fenicia, perch\u00e9 nelle fonti citate le cronotassi delle due sedi non sono distinte."}
{"id": "3764746", "revid": "1124164", "url": "https://it.wikipedia.org/wiki?curid=3764746", "title": "Diocesi di Ariaratia", "text": "La diocesi di Ariaratia (in latino: \"Dioecesis Ariarathiensis\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nAriaratia, identificabile con \"Aziziye\" nell'odierna Turchia, \u00e8 un'antica sede episcopale della provincia romana dell'Armenia Seconda nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Melitene.\nA questa sede Le Quien assegna il vescovo Aurelio di Riditio, morto a Milano attorno al 475 e a cui fu dedicato un epitaffio, secondo il quale \u00abAurelio fu deposto lo stesso giorno del santo pontefice confessore Dionigi di Milano\u00bb. L'epitaffio non riporta alcuna indicazione cronologica, ma lascia intendere che Aurelio fu sepolto nello stesso luogo dove si trovavano i resti del vescovo milanese. A partire da questo testo sorse poi una leggenda, attestata dalla \"Vita S. Aurelii\" posteriore alla prima met\u00e0 del IX secolo, che leg\u00f2 i due personaggi, Dionigi e Aurelio, rendendoli contemporanei (IV secolo).\nApparteneva di certo alla sede di Ariaratia il vescovo Acacio, documentato in quattro occasioni: prese parte al sinodo del 448 convocato a Costantinopoli dal patriarca Flaviano per condannare il monaco Eutiche; partecip\u00f2 poi ai concili di Efeso nel 449 e di Calcedonia nel 451; infine sottoscrisse la lettera dei vescovi dell'Armenia Seconda all'imperatore Leone (458) in seguito all'uccisione del patriarca alessandrino Proterio.\nAriaratia \u00e8 annoverata tra le sedi vescovili titolari della Chiesa cattolica; la sede finora non \u00e8 mai stata assegnata."}
{"id": "3764751", "revid": "125406932", "url": "https://it.wikipedia.org/wiki?curid=3764751", "title": "Portachiavi", "text": "Un portachiavi \u00e8 solitamente un anello di metallo rigido a forma di molla con cui raggruppare pi\u00f9 chiavi.\nIn genere ai portachiavi semplici viene aggiunto un pendaglio ornamentale che, oltre a servire come oggetto decorativo, sotto un punto di vista pratico serve a distinguere pi\u00f9 facilmente il proprio portachiavi, oltre all'avere un punto di riferimento nel trovare la chiave che si sta cercando. Offre la possibilit\u00e0 di conservare e poter avere molte chiavi in un unico posto."}
{"id": "3764752", "revid": "1573940", "url": "https://it.wikipedia.org/wiki?curid=3764752", "title": "Alcides metaurus", "text": "Alcides metaurus () \u00e8 un lepidottero appartenente alla famiglia Uraniidae, endemico dell'Australia.\nDescrizione.\nDi abitudini diurne, ha un'apertura alare di 8 \u2013 10\u00a0cm.\nAli nere con riflessi ramati e fasce di colore rosa. Ali posteriori munite di piccola coda.\nIl bruco \u00e8 di colore nero con fasce bianche e rosso acceso sul dorso. \nBiologia.\nSi nutre di foglie di \"Omphalea queenslandiae\" e \"Endospermum\"."}
{"id": "3764755", "revid": "36426", "url": "https://it.wikipedia.org/wiki?curid=3764755", "title": "Antelami", "text": ""}
{"id": "3764759", "revid": "599013", "url": "https://it.wikipedia.org/wiki?curid=3764759", "title": "Ji\u0159\u00ed \u010cadek", "text": ""}
{"id": "3764760", "revid": "963244", "url": "https://it.wikipedia.org/wiki?curid=3764760", "title": "Diocesi di Berissa", "text": "La diocesi di Berissa (in latino: \"Dioecesis Berissena\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nBerissa, identificabile con il villaggio di Baulus (o Bolus) nell'odierna Turchia, a 25 kilometri a sud-ovest di Tokat, \u00e8 un'antica sede episcopale della provincia romana dell'Armenia Prima nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Sebastea.\nSono quattro i vescovi noti di questa sede: Massenzio, che firm\u00f2 la lettera dei vescovi della provincia all'imperatore Leone nel 458; Tommaso, che assistette al quinto concilio ecumenico del 553; Teodoro, che prese parte al concilio del 680. Gli scavi archeologici hanno restituito il nome del vescovo Elia, noto grazie alla scoperta del suo sigillo vescovile, datato all'XI secolo.\nDal XIX secolo Berissa \u00e8 annoverata tra le sedi vescovili titolari della Chiesa cattolica; la sede \u00e8 vacante dal 15 novembre 1966."}
{"id": "3764762", "revid": "287204", "url": "https://it.wikipedia.org/wiki?curid=3764762", "title": "Jiri Cadek", "text": ""}
{"id": "3764765", "revid": "92723", "url": "https://it.wikipedia.org/wiki?curid=3764765", "title": "Diocesi di Citarizo", "text": "La diocesi di Citarizo (in latino: \"Dioecesis Citharizena\") \u00e8 una sede soppressa e sede titolare della Chiesa cattolica.\nStoria.\nCitarizo, identificabile con \"Keteriz\" (\"Ktric\") nell'odierna Turchia, \u00e8 un'antica sede episcopale della provincia romana dell'Armenia Terza nella diocesi civile del Ponto. Essa faceva parte del patriarcato di Costantinopoli ed era suffraganea dell'arcidiocesi di Camaco.\nUn solo vescovo \u00e8 noto di questa antica sede episcopale, Mariano (o Marciano), che prese parte al concilio in Trullo del 692.\nDal XX secolo Citarizo \u00e8 annoverata tra le sedi vescovili titolari della Chiesa cattolica; la sede \u00e8 vacante dal 30 aprile 1971."}
{"id": "3764773", "revid": "1342360", "url": "https://it.wikipedia.org/wiki?curid=3764773", "title": "Zden\u011bk Zik\u00e1n", "text": ""}
{"id": "3764774", "revid": "287204", "url": "https://it.wikipedia.org/wiki?curid=3764774", "title": "Zdenek Zikan", "text": ""}
{"id": "3764775", "revid": "267975", "url": "https://it.wikipedia.org/wiki?curid=3764775", "title": "Arcidiocesi di Colonia di Armenia", "text": "L'arcidiocesi di Colonia di Armenia () \u00e8 una sede soppressa e sede titolare della Chiesa cattolica.\nStoria.\nColonia di Armenia, identificabile con Koyulhisar nell'odierna Turchia, \u00e8 un'antica sede arcivescovile autocefala della provincia romana dell'Armenia Prima nella diocesi civile del Ponto e nel patriarcato di Costantinopoli.\nAppare per la prima volta come sede arcivescovile autocefala nella \"Notitia Episcopatuum\" attribuita all'imperatore bizantino Leone VI (886-912). Nel XIII secolo le \"Notitiae\" la indicano come sede metropolitana.\nSono diversi i vescovi noti di questa antica sede. Nel 375 san Basilio scrisse al vescovo Eufronio, che nello stesso anno fu trasferito a Nicopoli, sua patria: questo caus\u00f2 una certa agitazione a Colonia e Basilio dovette scrivere ai capi della citt\u00e0 per calmare la situazione. Eustazio sottoscrisse la lettera dei vescovi della provincia dell'Armenia Prima all'imperatore Leone. Giovanni I fu vescovo all'incirca dal 482 al 492, secondo quanto riporta il sinassario greco; in seguito si dimise e si ritir\u00f2 nella laura di San Saba in Palestina. Secondo Le Quien nel 518 Proclo, vescovo giacobita menzionato in un \"Chronicon\" del patriarca giacobita di Antiochia, fu deposto e allontanato dalla citt\u00e0 dall'imperatore Giustino I. Un Giovanni II assistette al concilio di Costantinopoli del 553. Callinico prese parte al concilio del 680 e a quello detto \"del Trullo\" del 692. Niceta fu tra i padri del secondo concilio di Nicea, mentre Costantino prese parte al concilio dell'879 che riabilit\u00f2 il patriarca Fozio. Infine, la sigillografia ha restituito il nome del vescovo Tommaso, il cui sigillo \u00e8 datato agli inizi dell'XI secolo.\nDal XIX secolo Colonia di Armenia \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 27 giugno 1983."}
{"id": "3764776", "revid": "729019", "url": "https://it.wikipedia.org/wiki?curid=3764776", "title": "Arado Flugzeugwerke", "text": "Arado Flugzeugwerke GmbH era un'azienda aeronautica tedesca attiva nella produzione di velivoli destinati al mercato sia civile che militare.\nOriginariamente fondata come filiale di Warnem\u00fcnde della Flugzeugbau Friedrichshafen, societ\u00e0 che realizzava idrovolanti militari durante la prima guerra mondiale, divenne in seguito un'azienda indipendente che produsse un buon numero di velivoli che contribuirono all'evoluzione dell'aviazione tedesca del periodo interbellico fino alla seconda guerra mondiale. Tra i progetti pi\u00f9 significativi nella storia dell'aviazione si ricorda l'Arado Ar 234, il primo bombardiere spinto da motori a getto ad essere avviato alla produzione in serie ed a raggiungere capacit\u00e0 operativa.\nStoria.\nLa Flugzeugbau Friedrichshafen fu costretta a cessare l'attivit\u00e0 a seguito delle restrizioni in materia di aviazione imposte ai tedeschi dal Trattato di Versailles siglato dopo la fine della Prima guerra mondiale. Nel 1921 la fabbrica fu acquistata da Heinrich L\u00fcbbe e nel 1924 venne riavviata la costruzione di aerei solo per l'esportazione; in seguito al ritorno il attivit\u00e0 fu aperta una filiale, chiamata Ikarus, in Jugoslavia. Fu nominato progettista capo Walter Rethel, che in precedenza aveva lavorato presso la Kondor Flugzeugwerke ed in seguito, dopo il trasferimento nei Paesi Bassi, alla Fokker.\nNel 1925 la societ\u00e0 si fuse con la Arado Handelsgesellschaft (\"Societ\u00e0 commerciale Arado\") fondata dall'industriale Hugo Stinnes Junior per coprire il commercio illegale di materiale militare. Quando nel 1933 il governo nazista sal\u00ec al potere in Germania, Stinnes emigr\u00f2 e L\u00fcbbe prese il controllo della societ\u00e0. Poco prima Walter Blume, ex responsabile tecnico dell'ufficio di progettazione della Albatros Flugzeugwerke, aveva sostituito Rethel.\nL'Arado acquis\u00ec ben presto importanza come fornitore della Luftwaffe con l'Arado Ar 66, che divenne un aereo da addestramento durante la seconda guerra mondiale. L'azienda produsse anche alcuni dei primi caccia della Luftwaffe: l'Ar 65 e l'Ar 68. Nel 1936, il RLM (\"Reichsluftfahrtministerium\" - \"Ministero dell'Aviazione del Reich\") insistette perch\u00e9 L\u00fcbbe aderisse al Partito Nazista (NSDAP), come dimostrazione di lealt\u00e0. Quando egli rifiut\u00f2, venne arrestato e costretto a vendere la societ\u00e0 allo Stato. A seguito di ci\u00f2 la societ\u00e0 cambi\u00f2 ragione sociale in Arado Flugzeugwerke GmbH e posta sotto la direzione di Erich Serno e Felix Wagenf\u00fchr."}
{"id": "3764780", "revid": "92723", "url": "https://it.wikipedia.org/wiki?curid=3764780", "title": "Diocesi di Comana di Armenia", "text": "La diocesi di Comana di Armenia (in latino: \"Dioecesis Comanena in Armenia\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nComana di Armenia, identificabile con \"Sar\" o con \"Sarkale\" nell'odierna Turchia, \u00e8 un'antica sede episcopale della provincia romana dell'Armenia Seconda nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Melitene.\nIl \"Vetus Martyrologium Romanum\", alla data del 21 luglio, ricorda il martire san Zotico: \"A Comana, nell'Armenia, san Zotico, vescovo e martire, che fu coronato sotto Severo\". Nella sua \"Historia ecclesiastica\" Eusebio di Cesarea parla di lui come di un acerrimo nemico dei montanisti. Lo storico Socrate segnala la presenza del vescovo Leonzio, che sottoscrisse una lettera all'imperatore Gioviano. Eraclio prese parte al concilio di Calcedonia del 451. Efestio (o Elpidio) sottoscrisse la lettera dei vescovi dell'Armenia Seconda all'imperatore Leone (458) in seguito all'uccisione del patriarca alessandrino Proterio. Teodoro infine assistette al concilio ecumenico del 553.\nUna \"Notitia Episcopatuum\" del 1022/1025 segnala ancora la presenza di questa diocesi, anche se non \u00e8 certo che a quell'epoca esistesse realmente.\nDal XVII secolo Comana di Armenia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 13 aprile 2010.\nCronotassi.\nVescovi titolari.\nI vescovi di Comana di Armenia appaiono confusi con i vescovi di Comana Pontica, perch\u00e9 nelle fonti citate le cronotassi delle due sedi non sono distinte."}
{"id": "3764783", "revid": "322321", "url": "https://it.wikipedia.org/wiki?curid=3764783", "title": "Diocesi di Cucuso", "text": "La diocesi di Cucuso (in latino: \"Dioecesis Cucusena\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nCucuso, identificabile con \"G\u00f6ksun\" nell'odierna Turchia, \u00e8 un'antica sede episcopale della provincia romana dell'Armenia Seconda nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Melitene.\nCucuso \u00e8 stata utilizzata in pi\u00f9 occasioni come luogo d'esilio per gli indesiderati dell'Impero bizantino: tra questi il vescovo Paolo di Costantinopoli, esiliato dall'imperatore Costanzo II nel 351, e san Giovanni Crisostomo, esiliato nel 404. Proprio al Crisostomo si deve la conoscenza del primo vescovo di Cucuso, di cui per\u00f2 non riporta il nome. Altri quattro sono i vescovi noti di Cucuso: Domno prese parte al concilio di Calcedonia del 451; Longino sottoscrisse la lettera dei vescovi dell'Armenia Seconda all'imperatore Leone (458) in seguito all'uccisione del patriarca alessandrino Proterio; Giovanni I assistette al concilio del 553, mentre Giovanni II prese parte al concilio in Trullo del 692.\nDal XIX secolo Cucuso \u00e8 annoverata tra le sedi vescovili titolari della Chiesa cattolica; la sede \u00e8 vacante dal 22 marzo 1981."}
{"id": "3764784", "revid": "1543377", "url": "https://it.wikipedia.org/wiki?curid=3764784", "title": "Cantonesi", "text": "I Cantonesi (; Jyutping: \"Gwong2 Dung1 Jan4\") sono un popolo han le cui tradizionali patrie ancestrali si trovano nel Guangdong e Guangxi in Cina. Il termine \"Cantonesi\" sarebbe in senso stretto sinonimo del sottogruppo etnico Bun Dei (Jyutping: \"bun2 dei6\") ed \u00e8 noto talvolta come \"Gwong Fu Jan\" (). Il presente articolo tratta il termine inteso in questa accezione pi\u00f9 ristretta. La parola \"cantonese\" deriva da \"Canton\", traslitterazione francese del nome coloniale portoghese per \"Guangzhou\", nome cinese della capitale della provincia di \"Guangdong\".\nI Cantonesi sono chiamati \"Kongfu\" in Malaysia e \"Konghu\" in Indonesia. Sono invece definiti come \"Hoa\" in Vietnam. Essi costituiscono la grande maggioranza della popolazione di Hong Kong, che proviene generalmente da Canton e da Taishan; in conseguenza di questo, Hong Kong \u00e8 una societ\u00e0 con una fortissima influenza linguistica cantonese, che si aggiunge al fatto che la cultura, la musica e le forme d'intrattenimento locali sono tutte cantonesi.\nI Cantonesi hanno avuto successo in molti campi, come la politica, lo spettacolo e gli affari in molte parti del mondo, come testimoniano alcuni personaggi di fama mondiale che sono appunto di origine cantonese. Ad esempio Bruce Lee, uno dei pi\u00f9 famosi asiatici di tutti i tempi, era anche lui di origine cantonese ed \u00e8 considerato tra le 100 personalit\u00e0 pi\u00f9 influenti del XX secolo e della storia in generale.\nCultura.\nIl cinese yue, o \"cantonese\" in senso ampio, \u00e8 una delle principali suddivisioni delle variet\u00e0 del cinese, con 70 milioni di parlanti. Comprende molti dialetti strettamente imparentati nativi delle aree del Guangdong e del Guangxi.\nPi\u00f9 specificamente, il cantonese indica il dialetto di prestigio della lingua nativa di Canton. Si tratta di un idioma usato come lingua franca, nell'educazione, nei mezzi di comunicazione, e dai Cantonesi a Hong Kong, Macao e oltremare. Diversamente dalla maggior parte delle altre variet\u00e0 del cinese, il cantonese gode di uno status semiufficiale a Hong Kong e Macao, e ha una tradizione indipendente nella lingua scritta. A parte il mandarino, il cantonese standard \u00e8 l'unico altro dialetto/lingua cinese a essere conosciuto internazionalmente in tutto il mondo e ha le sue versioni di canzoni, drammi, film. Anche animazioni e videogiochi sono spesso doppiati in cantonese. Inoltre molti libri, articoli, riviste, giornali, specialmente i \"manhua\" (fumetti cinesi) si possono trovare scritti in cantonese. Il cantonese di Hong Kong \u00e8 pertanto un marcatore e un'identit\u00e0 culturale per gli abitanti di Hong Kong, che consente loro di distinguersi dai Cinesi continentali.\nL'opera cantonese \u00e8 una delle pi\u00f9 importanti espressioni artistiche in lingua cantonese. Si tratta di una forma teatrale che usa modelli cantati e in rima in cantonese nelle sue rappresentazioni. La tradizione dell'opera cantonese pu\u00f2 farsi risalire gi\u00e0 alla dinastia Song meridionale del XIII secolo.\nGrazie all'ampia autonomia politica ed economica di cui usufruisce al di fuori del controllo diretto della RPC, Hong Kong \u00e8 stata una produttrice attiva (e primaria) di intrattenimento in lingua cantonese. Il Cantopop, la musica pop di lingua cantonese, gode di una base multinazionale di ammiratori a Taiwan, in Malesia, a Singapore, in Cina (Guangdong, Guangxi) e in piccola misura in Giappone. Il Canton-pop \u00e8 popolare anche nelle comunit\u00e0 cinesi negli Stati Uniti, in Canada, Malesia e Australia. Il principale centro dell'industria musicale cantonese \u00e8 naturalmente a Hong Kong. Famosi artisti Cantopop includono Andy Lau, Jacky Cheung, Leon Lai, Faye Wong, Sammi Cheng e Coco Lee. Molte di queste notissime star sono cantonesi o vengono dalle famiglie di immigranti cinesi dell'interno.\nIl cinema in lingua cantonese di Hong Kong \u00e8 un'industria fiorente che gode di fama internazionale. Una delle pi\u00f9 grandi industrie cinematografiche del mondo, ha prodotto film recenti come \"Kung Fusion\" e \"Infernal Affairs\" che sono stati acclamati a livello mondiale. Per alcuni decenni il cinema in lingua cantonese di Hong Kong \u00e8 stato la terza industria cinematografica del mondo (dopo quelle indiana e di Hollywood) e il secondo pi\u00f9 grande esportatore di film, grazie alla popolarit\u00e0 dei film di azione di Hong Kong. Le pellicole in lingua cantonese si possono trovare esportate in tutto il mondo, in particolare in Europa, America Latina, Sud-est asiatico, Corea del Sud e Giappone.\nLa cucina cantonese \u00e8 uno dei pi\u00f9 famosi tipi di cucina cinese, popolare sia dentro che fuori della Cina, ed \u00e8 caratterizzata dalla variet\u00e0 dei metodi di cottura, dalla freschezza e dall'uso dei frutti di mare. Il cibo cantonese \u00e8 pi\u00f9 conosciuto nel mondo occidentale, tanto che molti lo considerano il migliore della Cina e addirittura del mondo. Quando in Occidente la gente parla di cibo cinese, di solito intende il cibo cantonese. Il \"dim sum\" \u00e8 ugualmente famoso per la sua variet\u00e0 di piccole porzioni.\nStoria.\nFino al XIX secolo, la storia cantonese coincise in gran parte con la storia del Guangdong. L'attuale Guangdong fu portato per la prima volta sotto l'influenza Qin da un generale della dinastia Qin di nome Zhao Tuo, che in seguito fond\u00f2 il regno di Nanyue nel 204 a.C. \nNanyue e Zhao Tuo assimilarono sia la cultura han che quella yue oltre a incoraggiare i matrimoni misti. Nanyue divenne il pi\u00f9 forte stato yue della Cina meridionale: molti regni vicini si sottomisero al suo dominio, quando Zhao Tuo saccheggi\u00f2 il territorio han di Hunan nella sua capitale e sconfisse il primo attacco della dinastia Han contro Nanyue, annettendo i regni di Minyue a est e di Ouluo a ovest. Il Nanyue, nella grande espansione, includeva i territori degli odierni Guangdong, Guangxi e Vietnam meridionale con la sua capitale situata nella moderna Canton. Il popolo originale del Guangdong faceva parte degli Yue finch\u00e9 questo regno non fu portato completamente sotto il controllo han con l'avvento della dinastia Han nel 111 a.C., ma fu solo con le dinastie successive come la dinastia J\u00ecn, la dinastia Tang e la dinastia Song che avvennero le principali ondate della migrazione verso sud dei letterati cinesi han. Le migrazioni arrivarono in ondate, sostituendo e assimilando le popolazioni esistenti in diversi periodi temporali, ma alcuni gruppi nativi sono ancora residenti. Alcuni studi hanno dimostrato che la maggior parte dei Cantonesi hanno un miscuglio di DNA ancestrale degli Yue e dei Cinesi han del nord.\nDurante il XIX secolo le Guerre dell'oppio con l'Occidente ebbero come risultato la perdita da parte della Cina del controllo su Hong Kong, che fu ceduta all'Impero britannico. Macao, a insediamento portoghese soggetto alla sovranit\u00e0 cinese a partire dalla dinastia Ming (XVI secolo), fu successivamente trasformato in una colonia, anche se l'autogoverno non fu ottenuto fino agli anni 1840. Queste colonie costituiscono grosso modo meno del 2% dei territori del Guangdong. Il tumulto della seconda met\u00e0 del XIX secolo spinse molti residenti del Guangdong a cercare le loro fortune oltremare. Fino alla seconda met\u00e0 del XX secolo, la maggioranza dei Cinesi d'oltremare emigrarono da due province della Cina, il Fujian e il Guangdong. In conseguenza di queste migrazioni, molti Cinesi di provenienza cantonese si sono stabiliti in tutto il mondo, particolarmente in Nord America, America Latina, Asia Sud-Orientale, Africa Orientale e nelle Isole del Pacifico, dove hanno fondato comunit\u00e0 e contratto perlopi\u00f9 matrimoni misti con donne locali, a causa del fatto che tutte le migrazioni erano costituite quasi interamente da uomini.\nDiversamente dai migranti del Fujian, che si stabilirono per la maggior parte nel Sud-est asiatico, molti emigranti cantonesi migrarono anche nell'emisfero occidentale, particolarmente negli Stati Uniti e in Canada. Gli immigranti cinesi in Nord America furono portati come manodopera a buon mercato per costruire le ferrovie transcontinentali negli Stati Uniti e in Canada, mentre quelli in Sud America furono principalmente lavoratori forzati introdotti come \"coolie\". I Cinesi in California parteciparono alla corsa all'oro, mentre i Cinesi nelle Hawaii trovarono occupazione nelle piantagioni di zucchero come lavoratori a contratto. I Cinesi giocarono un ruolo significativo anche nella corsa all'oro australiana, dal 1854 in poi. Questi primi immigranti fondarono le comunit\u00e0 dei quartieri cinesi, le cosiddette Chinatown, ma affrontarono anche ostilit\u00e0 e una serie di leggi discriminatorie che li presero di mira. Tra queste ultime rientra ad esempio il diniego all'immigrazione delle donne per impedire alle famiglie cinesi di mettere radici, che culmin\u00f2 nelle leggi anti-immigrazione che limitavano la migrazione cinese. Una grande proporzione di questi primi immigranti venivano dalla regione di Sze Yup (Seiyap) nel Guangdong. Come conseguenza, queste prime comunit\u00e0 parlavano per la maggior parte il taishanese, uno dei dialetti dello yue distinto dal cantonese. Il dialetto di Taishan (\"Toisan, Hoisan\") \u00e8 ancora parlato nelle comunit\u00e0 cinesi delle Americhe, da persone pi\u00f9 anziane come pure da immigranti pi\u00f9 recenti da Taishan. Il taishanese e il cantonese non sono mutuamente intelligibili. L'allentamento delle leggi sull'immigrazione dopo la Seconda guerra mondiale consent\u00ec successive ondate di migrazione negli Stati Uniti sia dalla Cina continentale che da Hong Kong, mentre la maggioranza dei \"boat people\" cino-vietnamiti della Guerra del Vietnam parlavano cantonese o come prima o come seconda lingua. Come risultato, il cantonese continua ad essere ampiamente utilizzato dalle comunit\u00e0 cinesi originarie del Guangdong-Guangxi e di Hong Kong e Macao nel mondo occidentale e non \u00e8 stato soppiantato dal mandarino."}
{"id": "3764791", "revid": "287204", "url": "https://it.wikipedia.org/wiki?curid=3764791", "title": "Viktor Emil von Gebsattel", "text": "Professore all'Universit\u00e0 di W\u00fcrzburg, \u00e8 stato un pioniere dell'antropologia in campo medico, della psicoterapia e della psicologia."}
{"id": "3764795", "revid": "365417", "url": "https://it.wikipedia.org/wiki?curid=3764795", "title": "The Elder Scrolls V", "text": ""}
{"id": "3764797", "revid": "671029", "url": "https://it.wikipedia.org/wiki?curid=3764797", "title": "Fotballklubben Haugesund 2009", "text": "Questa voce raccoglie le informazioni riguardanti il Fotballklubben Haugesund nelle competizioni ufficiali della stagione 2009."}
{"id": "3764798", "revid": "298055", "url": "https://it.wikipedia.org/wiki?curid=3764798", "title": "Langston Graham", "text": ""}
{"id": "3764800", "revid": "106515775", "url": "https://it.wikipedia.org/wiki?curid=3764800", "title": "V\u00e1clav Hovorka", "text": ""}
{"id": "3764802", "revid": "287204", "url": "https://it.wikipedia.org/wiki?curid=3764802", "title": "Vaclav Hovorka", "text": ""}
{"id": "3764805", "revid": "6923", "url": "https://it.wikipedia.org/wiki?curid=3764805", "title": "Villa Salvetella", "text": "Villa Salvetella \u00e8 una delle ville vesuviane settecentesche del Miglio d\u2019oro.\n\u00c8 situata a San Giorgio a Cremano in via Sant'Anna.\nFu edificata nella prima met\u00e0 del Settecento dai baroni di Ripa e da questi fu poi venduta nel 1764 al barone della Salvetella, da cui poi la villa ha ereditato il nome.\nLa facciata, che spicca per la sua imponenza soprattutto rispetto all'esigua larghezza della strada nel punto in cui sorge la villa, \u00e8 suddivisa in due spartiti: piano terra e piano nobile.\nAl piano nobile i grandi balconi hanno cornici neoclassiche aggettanti che richiamano quelle della Reggia di Caserta. \nSotto lo spesso cornicione, le bucature dei sottotetti sono state certamente ampliate con gli anni.\nIl prospetto \u00e8 rifinito con stucchi a finto mattone rosso e presenta ancora oggi pregevoli capitelli ionici a cornice delle lesene che scandiscono la facciata in stile neoclassico.\nIl portone porta in chiave uno stemma nobiliare che raffigura una mano alata.\nLa struttura a terrazze dell'edificio \u00e8 in linea con le altre ville barocche del Settecento (atrio, esedra, giardino) mentre la pianta asimmetrica, che spicca per grandezza sulla Mappa del Duca di Noja, si differenzia nettamente dalle altre case rustiche presenti nella zona.\nDi notevole effetto, infatti, sono gli affreschi barocchi ancora visibili sotto la volta a botte dell'atrio e la scala a blocco, posta a sinistra dell'ingresso e a cui si accede direttamente dal cortile.\nDel manufatto iniziale della scala per\u00f2 sopravvive solo il primo rampante. \nSul fondale del cortile, in ricordo della primitiva sistemazione prospettica, rimane ben poco del portale che chiudeva l'esedra mediante la quale si accedeva al giardino.\nDue pilastri, una volta incorniciati da vasi in cotto, incorniciano adesso i gradini ed il cancello di ingresso al giardino. Particolarmente rovinata \u00e8 la cancellata artistica, pregevole manufatto artigianale ad arabeschi realizzato con l'antica tecnica della chiodatura. \nAccanto al cortile principale si trova il secondo ingresso che conduce alla corte rustica in cui si svolgevano le attivit\u00e0 agricole legate alla vita della masseria che, secondo la testimonianza del Palomba, era di un certo rilievo."}
{"id": "3764808", "revid": "71814", "url": "https://it.wikipedia.org/wiki?curid=3764808", "title": "Rappresentanza Permanente", "text": ""}
{"id": "3764811", "revid": "6923", "url": "https://it.wikipedia.org/wiki?curid=3764811", "title": "One Week (singolo)", "text": "One Week \u00e8 un brano musicale del gruppo alternative rock Barenaked Ladies, pubblicato nel 1998 come primo singolo estratto dall'album \"Stunt\". Il brano \u00e8 stato scritto da Ed Robertson, che si occupa anche di interpretare la parte rap del brano, mentre Steven Page canta il ritornello. Il brano raggiunse la prima posizione della classifica \"Billboard Hot 100\", dove rimase per una settimana."}
{"id": "3764812", "revid": "71814", "url": "https://it.wikipedia.org/wiki?curid=3764812", "title": "Missione permanente", "text": ""}
{"id": "3764814", "revid": "267975", "url": "https://it.wikipedia.org/wiki?curid=3764814", "title": "Sede titolare di Halia", "text": ""}
{"id": "3764815", "revid": "123570555", "url": "https://it.wikipedia.org/wiki?curid=3764815", "title": "Mettiamoci all'opera", "text": "Mettiamoci all'opera \u00e8 stato un talent show di musica lirica trasmesso in prima serata su RAI 1, al quale partecipavano otto giovani per vincere il premio finale della trasmissione. Ai due vincitori dello show veniva offerto come premio un contratto di lavoro, della durata di un anno, dalla Fondazione Pavarotti. Dopo tre anni di conduzione di Fabrizio Frizzi, nell'edizione 2011/12 il timone dello show \u00e8 passato nelle mani di Pupo e Nina Seni\u010dar. Il direttore d'orchestra era il maestro Nicola Colabianchi autore anche della sigla utilizzata nell'edizione 2011. Alle varie edizioni della trasmissione hanno partecipato come ospiti Gabriele Cirilli, Greg e Lillo, Francesco Salvi e Mario Biondi.\nLa giuria.\nCome ogni Talent show anche \"Mettiamoci all'opera\" aveva una sua giuria. Essa \u00e8 stata composta, nelle varie edizioni, da diverse personalit\u00e0 tra cui: Katia Ricciarelli, Fabio Armiliato, Enrico Stinchelli, Orietta Berti, Enzo Miccio, Chiara Taigi ed Enzo Decaro."}
{"id": "3764819", "revid": "767487", "url": "https://it.wikipedia.org/wiki?curid=3764819", "title": "Men In the City", "text": "Men In the City (\"M\u00e4nnerherzen\") \u00e8 un film del 2009 diretto da Simon Verhoeven.\nTrama.\nLe vite di cinque berlinesi ruotano attorno alla stessa palestra che frequentano e hanno in comune problemi con il genere femminile. Un playboy con moltissime ragazze ma infelice che lavora in una casa discografica, un precario che vuole aprire una catena bio fast food e scopre che la fidanzata aspetta un bambino, un pubblicitario che tradisce la fidanzata pochi giorni prima di sposarsi, un burocrate goffo con le donne e un macchinista della metropolitana che non accetta la separazione dalla moglie.\nDistribuzione.\nIn Italia \u00e8 stato distribuito in televisione nel 2011, sul canale Sky Cinema."}
{"id": "3764824", "revid": "599013", "url": "https://it.wikipedia.org/wiki?curid=3764824", "title": "Karel \u010cern\u00fd", "text": "Carriera.\nSi mise in luce con lo Slavia nella Coppa Mitropa del 1938, nella cui semifinale contro il Genoa un suo fallo su Sergio Bertoni, appena guarito da un grave infortunio, scaten\u00f2 una rissa che richiese l'intervento della polizia per essere sedata. Vinse il campionato cecoslovacco nel 1940, nel 1941 e nel 1942."}
{"id": "3764825", "revid": "110157", "url": "https://it.wikipedia.org/wiki?curid=3764825", "title": "Acqua di Natale", "text": "Acqua di Natale \u00e8 un album del conduttore televisivo Enzo Iacchetti, pubblicato l'8 novembre 2011 dall'etichetta discografica Immaginazione.\nIl disco, a tematica natalizia, \u00e8 stato anticipato dal singolo \"Buon Natale\", che vede la partecipazione di artisti come Mina, Lucio Dalla, Enrico Ruggeri, Claudio Baglioni e Roberto Vecchioni, mentre per la realizzazione delle otto tracce sono intervenute anche Maria De Filippi, che recita l'Articolo 1 della Dichiarazione universale dei diritti umani, Giobbe Covatta, Giorgio Gaber, L'Aura, Paolo Meneguzzi, i Madback, Gino e Dino, la Cesira e Silvia Olari.\nI ricavati dell'opera saranno destinati all'Amref per la realizzazione di una diga in Kenya, utile per il sostentamento di oltre 2600 persone."}
{"id": "3764826", "revid": "621682", "url": "https://it.wikipedia.org/wiki?curid=3764826", "title": "Pavel \u010cern\u00fd", "text": ""}
{"id": "3764827", "revid": "287204", "url": "https://it.wikipedia.org/wiki?curid=3764827", "title": "Karel Cerny", "text": ""}
{"id": "3764828", "revid": "110157", "url": "https://it.wikipedia.org/wiki?curid=3764828", "title": "F3 australiana 2011", "text": "La Formula 3 australiana 2011 e l'Australian Drivers' Championship 2011 sono il titolo nazionale assegnato dalla CAMS. Il campionato 2011 \u00e8 il 55\u00b0 Australian Drivers' Championship e la settimo ad essere disputato con vetture a ruote scoperte costruite secondo i regolamenti FIA di Formula 3. La stagione \u00e8 iniziata il 21 marzo 2011 al Winton Motor Raceway e si \u00e8 conclusa il 13 novembre al Symmons Plains Raceway dopo sette round in sei diversi stati, con tre gare per round.\nLa serie \u00e8 stata vinta dal pilota di Queensland Chris Gilmour. James Winslow ha vinto otto gare e Gilmour sei. Gilmour \u00e8 il primo pilota australiano a vincere il campionato dal 2007 dopo tre anni consecutivi di piloti inglesi campioni. Giovanni Magro, anche lui di Queensland, \u00e8 stato l'unico pilota del 2007 a parte Gilmour a correre l'intera serie ed \u00e8 stato premiato con il terzo posto in campionato, 32 punti dietro a Gilmour.\nQuattro piloti hanno corso la serie completa con vecchie auto di classe nazionale e hanno combattuto per il loro campionato. Analogamente alla classe superiore, il campionato non \u00e8 stato deciso fino all'ultima gara della stagione. Steel Guiliana ha vinto la classe nazionale con sette punti. Il pilota Tasmano Josh Burdon \u00e8 secondo, sessanta punti dietro Guiliana.\nStruttura delle classi.\nLe auto in competizione sono divise in due classi:\nUn'ulteriore classe, Invitation Class - per le automobili costruite in conformit\u00e0 con le normative appropriate a quella applicata per l'anno di produzione, era stata ripresa dai regolamenti, ma nessuna auto ammissibile iscritta durante il corso della stagione.\nSistema di punteggio.\nI piloti con vetture di tutte le classi hanno diritto a ottenere punti per il Campionato Piloti. La Classe nazionale e piloti di Invitation Class sono ammessi anche per ottenere punti nei confronti dei loro rispettivi premi di classe.\nTeam e Piloti.\nLe seguenti squadre e piloti sono in competizione nel 2011 Australian Drivers' Championship. Le voci provengono in parte da:\nCalendario.\nIl campionato \u00e8 composto da una serie di sette round.\nQuest'anno la serie comparir\u00e0 sui programmi di tre gare della V8 Supercars a Winton, Symmons Plains Raceway, e, in una prima assoluta per la categoria, Hidden Valley Raceway nel Territorio del Nord.\nRisultati.\nCampionato Piloti.\nNote: Gara 3 del round di apertura a Winton \u00e8 stata cancellata par pioggia forte.\nNote: Non ci sono stati concorrenti nella classe Invito in uno dei primi quattro appuntamenti."}
{"id": "3764830", "revid": "267975", "url": "https://it.wikipedia.org/wiki?curid=3764830", "title": "Arcidiocesi di Melitene", "text": "L'arcidiocesi di Melitene (in latino: \"Archidioecesis Melitenaea\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nMelitene, corrispondente alla citt\u00e0 di \"Malatya\" nell'odierna Turchia, \u00e8 l'antica sede metropolitana della provincia romana dell'Armenia Seconda nella diocesi civile del Ponto e nel patriarcato di Costantinopoli.\nIl Martirologio Romano attesta la presenza di diversi santi e martiri di Melitene: san Polieuto (7 gennaio), che sub\u00ec la persecuzione all'epoca dell'imperatore Decio; san Domiziano vescovo (10 gennaio), che si adoper\u00f2 per la conversione dei Persiani; i santi Pietro, diacono, e Ermogene (17 aprile); sant'Acacio vescovo (17 aprile), che fu deposto dalla sua sede per aver difeso la fede del concilio di Efeso contro Nestorio; i santi Ermogene e Elpidio (18 aprile) e i santi Gerone e compagni (7 novembre), che morirono tutti per le persecuzioni ordinate da Diocleziano.\nNella \"Notitia Episcopatuum\" dello pseudo-Epifanio, composta durante il regno dell'imperatore Eraclio I (circa 640), la sede di Melitene \u00e8 elencata al 13\u00ba posto nell'ordine gerarchico delle metropolie del patriarcato di Costantinopoli; e le sono attribuite cinque diocesi suffraganee: Arca, Cucuso, Arabisso, Ariaratia e Comana.\nNella \"Notitia Episcopatuum\" attribuita all'imperatore Leone VI (inizio X secolo) la metropolia di Melitene con le sue suffraganee sono assenti, a causa dell'occupazione araba della regione. Ci\u00f2 \u00e8 confermato dalle cronotassi, dove nessun vescovo dell'Armenia Seconda \u00e8 noto dopo il VII secolo. La sede di Melitene fu ricostituita quando la citt\u00e0 venne liberata dagli arabi nel 934; la metropolia ricompare nella \"Notitia\" attribuita a Giovanni Zimisce verso la fine del X secolo.\nMelitene divenne una importante sede della Chiesa ortodossa siriaca, i cui vescovi sono attestati dal VII al XII secolo nella \"Cronaca\" di Michele il Siro. Nel vicino monastero di Mar Barsauma ebbero la loro sede i patriarchi giacobiti dal 1034 al 1293.\nDal XVIII secolo Melitene \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 13 aprile 1967."}
{"id": "3764835", "revid": "767487", "url": "https://it.wikipedia.org/wiki?curid=3764835", "title": "V\u00e1clav Hor\u00e1k", "text": ""}
{"id": "3764836", "revid": "287204", "url": "https://it.wikipedia.org/wiki?curid=3764836", "title": "Vaclav Horak", "text": ""}
{"id": "3764838", "revid": "1652635", "url": "https://it.wikipedia.org/wiki?curid=3764838", "title": "Alfie (album)", "text": "Alfie \u00e8 un album discografico del sassofonista jazz Sonny Rollins contenente la colonna sonora dell'omonimo film del 1966. La colonna sonora originale comprendeva, oltre a Rollins, anche la partecipazione di altri musicisti locali, incluso il pianista Stan Tracey, che per\u00f2 non appaiono su questo album.\nIl disco contiene esibizioni di Rollins, con Kenny Burrell, Jimmy Cleveland, J.J. Johnson e Roger Kellaway, arrangiate e dirette da Oliver Nelson.\nIspirato dalla visione del film, Burt Bacharach scrisse la canzone \"Alfie\", che divenne un successo da top ten in Gran Bretagna per la cantante Cilla Black. Successivamente il brano fu inserito nei titoli di coda della versione del film distribuita negli Stati Uniti, in una versione cantata da Cher (prodotta da Sonny Bono). In seguito, Dionne Warwick registr\u00f2 la cover pi\u00f9 popolare della canzone. Bacharach e Hal David ricevettero una nomination all'Oscar per la canzone.\nL'album raggiunse la posizione numero 17 nella classifica R&amp;B di Billboard."}
{"id": "3764842", "revid": "767487", "url": "https://it.wikipedia.org/wiki?curid=3764842", "title": "Ho ritrovato mio figlio", "text": "Ho ritrovato mio figlio \u00e8 un film italiano del 1955 diretto da Elio Piccon.\nTrama.\nDamiano \u00e8 un ragazzo del quartiere romano di Gordiani; \u00e8 alla vigilia della sua prima comunione. Damiano un giorno scopre che un ragazzo di nome Marco ha rubato il proiettore della sala parrocchiale: il giovane cerca di seguire il ladruncolo per convincerlo a restituire il maltolto. Sfortunatamente si perde nelle strade della periferia di Roma: un simpatico prete piemontese e la madre corrono a cercarlo, anche perch\u00e9 era la notte prima della Comunione di Damiano. Marco viene ritrovato e finalmente \"il figliol prodigo\" riconsegna il proiettore al sacerdote."}
{"id": "3764843", "revid": "767487", "url": "https://it.wikipedia.org/wiki?curid=3764843", "title": "Otakar No\u017e\u00ed\u0159", "text": ""}
{"id": "3764844", "revid": "267975", "url": "https://it.wikipedia.org/wiki?curid=3764844", "title": "Diocesi di Nicopoli di Armenia", "text": "La diocesi di Nicopoli di Armenia () \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nNicopoli di Armenia, identificabile con Purkh (\"Pyurkh\") nell'odierna Turchia, \u00e8 un'antica sede episcopale della provincia romana dell'Armenia Prima nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Sebastea.\nDiversi sono i vescovi noti di questa antica diocesi. Teodoto, Frontone, Eufronio e Panestio sono menzionati in alcune lettere di san Basilio; Frontone fu un vescovo intruso, mentre Eufronio venne trasferito dalla diocesi di Colonia di Armenia. Giovanni \u00e8 documentato in tre occasioni: il cosiddetto \"brigantaggio\" di Efeso del 449, il concilio di Calcedonia nel 451, e la lettera dei vescovi dell'Armenia Prima all'imperatore Leone nel 458 dopo la morte di Proterio di Alessandria. Pietro \u00e8 noto grazie all'esistenza del suo sigillo vescovile, datato al VII secolo. Fozio era presente al concilio detto \"in Trullo\" nel 692 e Giorgio al secondo concilio di Nicea nel 787. Infine il vescovo san Gregorio \u00e8 menzionato nella prima met\u00e0 dell'XI secolo a Orl\u00e9ans, dove visse alcuni anni all'epoca del vescovo Odolric de Broyes (1021-1035).\nDal XV secolo Nicopoli di Armenia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 2 marzo 1944.\nCronotassi.\nVescovi titolari.\nI vescovi di Nicopoli di Armenia appaiono confusi con i vescovi di Nicopoli al Nesto, Nicopoli di Epiro, Nicopoli all'Jantra e Nicopoli di Palestina, perch\u00e9 nelle fonti citate le cronotassi delle cinque sedi non sono distinte."}
{"id": "3764848", "revid": "106366931", "url": "https://it.wikipedia.org/wiki?curid=3764848", "title": "Corrado Fossataro", "text": " \nFu per tre volte sindaco di Santa Maria Capua Vetere, negli anni 1910-1912, 1914 e 1918-1919.\nBiografia.\nNacque a Santa Maria Capua Vetere da Salvatore, medico, e Maria Grazia Tessitore, casalinga.\nStudi\u00f2 nella citt\u00e0 natia diplomandovisi presso il liceo classico \"Tommaso di Savoia\" nel 1883. Si iscrisse poi alla Facolt\u00e0 di Giurisprudenza della regia Universit\u00e0 di Napoli dove si laure\u00f2 nel maggio 1888.\nNell'arco della sua carriera copr\u00ec per tre volte la carica di sindaco del comune natio in tre frangenti storicamente rilevanti. Fu per la prima volta sindaco per tre anni dal 1910 al 1912, durante la guerra italo-turca. Successivamente fu di nuovo sindaco nel 1914, poco prima dello scoppio della prima guerra mondiale. Fu per la terza volta sindaco dal 1918 al 1919, gli anni della \"vittoria mutilata\".\nMor\u00ec nel comune nativo nel 1930.\nEbbe quattro figli, Mario, Salvatore, Elisa e Maria.\nMonumenti dedicatigli.\nNella citt\u00e0 di Santa Maria Capua Vetere gli \u00e8 stato dedicato l'emiciclo antistante la villa comunale."}
{"id": "3764851", "revid": "1442080", "url": "https://it.wikipedia.org/wiki?curid=3764851", "title": "Slovak Open 2011 - Singolare maschile", "text": "Il singolare maschile dello Slovak Open 2011 \u00e8 stato un torneo di tennis facente parte dell'ATP Challenger Tour 2011.\nMartin Kli\u017ean era il detentore del titolo, ma quest'anno non ha partecipato.\nLuk\u00e1\u0161 Lacko ha battuto in finale Ri\u010dardas Berankis 7\u20136(9\u20137), 6\u20132."}
{"id": "3764853", "revid": "824274", "url": "https://it.wikipedia.org/wiki?curid=3764853", "title": "Slovak Open 2011 - Singolare femminile", "text": "Kateryna Bondarenko era la detentrice del titolo, ma quest'anno non ha partecipato.\nLesja Curenko ha battuto in finale Karol\u00edna Pl\u00ed\u0161kov\u00e1 in the final, 7\u20135 6\u20133."}
{"id": "3764854", "revid": "47767", "url": "https://it.wikipedia.org/wiki?curid=3764854", "title": "Alen", "text": ""}
{"id": "3764856", "revid": "47767", "url": "https://it.wikipedia.org/wiki?curid=3764856", "title": "Alun", "text": ""}
{"id": "3764857", "revid": "47767", "url": "https://it.wikipedia.org/wiki?curid=3764857", "title": "Alana", "text": "Origine e diffusione.\nSi tratta della forma femminile di Alan, nome di origine bretone dall'etimologia incerta; in alcuni casi pu\u00f2 anche costituire una variante di Elena o di Alina.\nSul finire del XX secolo, la variante Alanis \u00e8 stata resa celebre dalla cantante canadese Alanis Morissette, che prende il nome da suo padre Alan; lo spelling particolare venne deciso dai genitori, che l'avevano letto in un quotidiano greco (Alanis \u00e8 infatti un cognome greco, derivato dal turco ottomano \u0622\u0644\u0627\u06ad\u200e \"ala\u00f1\", \"spazio aperto\", \"radura\"). \nDelle altre varianti, Alaina \u00e8 nata probabilmente sotto l'influsso di Elaine (una forma inglese di Elena), mentre Alannah \u00e8 ispirata all'omonimo termine irlandese, derivato dall'esclamazione affettuosa \"a leanbh\", che significa \"oh bambino\".\nOnomastico.\nL'onomastico si pu\u00f2 festeggiare lo stesso giorno di Alan, cio\u00e8 il 25 novembre in memoria di sant'Alano, abate di Lavaur, oppure il 26 ottobre in ricordo di sant'Alano, vescovo di Quimper."}
{"id": "3764858", "revid": "287204", "url": "https://it.wikipedia.org/wiki?curid=3764858", "title": "Slovak Open 2011 - Doppio maschile", "text": "Il doppio maschile dello Slovak Open 2011 \u00e8 stato un torneo di tennis facente parte dell'ATP Challenger Tour 2011.\nColin Fleming e Jamie Murray erano i detentori del titolo, ma quest'anno non hanno partecipato.\nJan H\u00e1jek e Luk\u00e1\u0161 Lacko hanno battuto in finale Luk\u00e1\u0161 Rosol e David \u0160koch 7\u20135, 7\u20135."}
{"id": "3764861", "revid": "106908", "url": "https://it.wikipedia.org/wiki?curid=3764861", "title": "La donna riccia", "text": ""}
{"id": "3764862", "revid": "92723", "url": "https://it.wikipedia.org/wiki?curid=3764862", "title": "Slovak Open 2011 - Doppio femminile", "text": "Emma Laine e Irena Pavlovi\u0107 erano i detentori del titolo, ma quest'anno non hanno partecipato.\nNaomi Broady e Kristina Mladenovic hanno battuto in finale Karol\u00edna Pl\u00ed\u0161kov\u00e1 e Krist\u00fdna Pl\u00ed\u0161kov\u00e1 5\u20137, 6\u20134, [10\u20132]."}
{"id": "3764865", "revid": "267975", "url": "https://it.wikipedia.org/wiki?curid=3764865", "title": "Arcidiocesi di Pedactoe", "text": "L'arcidiocesi di Pedactoe (in latino: \"Archidioecesis Pedachto\u00ebna\") \u00e8 una sede soppressa e sede titolare della Chiesa cattolica.\nStoria.\nPedactoe, identificabile con \"Bedochton\" (\"Pedachton\") nell'odierna Turchia, \u00e8 un'antica sede arcivescovile autocefala della provincia romana dell'Armenia Prima nella diocesi civile del Ponto e nel patriarcato di Costantinopoli.\nIl martirologio romano, alla data del 16 luglio, menziona il vescovo Atenogene, che sub\u00ec il martirio all'epoca dell'imperatore Diocleziano; i menologi greci gli attribuiscono la sede di Pedactoe. Sono solo due i vescovi documentati di questa sede, entrambi documentati dalle fonti conciliari come vescovo di Eracleopoli o Pedactoe: Giovanni, che partecip\u00f2 al terzo concilio di Costantinopoli nel 680; e Teodoro, che assistette al secondo concilio di Nicea nel 787. Pedactoe \u00e8 menzionata come arcidiocesi autocefala fin dalla \"Notitia Episcopatuum\" dello pseudo-Epifanio, composta durante il regno dell'imperatore Eraclio I (circa 640).\nDal 1933 Pedactoe \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 18 agosto 1967."}
{"id": "3764870", "revid": "92723", "url": "https://it.wikipedia.org/wiki?curid=3764870", "title": "Diocesi di Satala di Armenia", "text": "La diocesi di Satala di Armenia (in latino: \"Dioecesis Satalensis in Armenia\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nSatala di Armenia, identificabile con \"Sadak\" nell'odierna Turchia, \u00e8 un'antica sede episcopale della provincia romana dell'Armenia Prima nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Sebastea.\nDiversi sono i vescovi documentati di Satala. Esichio prese parte al primo concilio ecumenico celebrato a Nicea nel 325. Nel 360 Elpidio fu tra i partecipanti del sinodo celebratosi a Seleucia, dove venne deposto. Poemenio fu il destinatario di una lettera di san Basilio nel 378 circa. Anatolio intervenne al concilio di Calcedonia nel 451. Epifanio sottoscrisse nel 458 la lettera dei vescovi dell'Armenia Prima all'imperatore Leone I dopo la morte del patriarca Proterio di Alessandria. Gregorio fu tra i padri nel concilio in Trullo del 692. Filippo presenzi\u00f2 al concilio di Costantinopoli dell'879-880 che riabilit\u00f2 il patriarca Fozio. Infine un vescovo Cosma \u00e8 documentato nel 1256.\nDal XVIII secolo Satala di Armenia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 26 gennaio 1977."}
{"id": "3764871", "revid": "137590", "url": "https://it.wikipedia.org/wiki?curid=3764871", "title": "Strigolattoni", "text": "Gli strigolattoni sono una classe di composti chimici prodotti dalle radici delle piante. \nGrazie al loro meccanismo di azione, queste molecole sono state classificate come ormoni delle piante o fitormoni. \nFinora gli strigolattoni sono stati identificati come molecole responsabili di tre differenti processi fisiologici: sono molecole promotrici della germinazione di organismi parassitici che crescono all'interno delle radici di piante ospiti, come la \"Striga lutea\" o altre specie appartenenti al genere \"Striga\". In secondo luogo gli strigolattoni sono fondamentali per il riconoscimento della pianta da parte dei fungi simbiontici, in particolare per le micorrize arbuscolari, poich\u00e9 stabiliscono un'associazione mutualistica con queste piante fornendo loro fosfato ed altri nutrienti del suolo. Infine gli strigolattoni sono stati identificati come ormoni che inibiscono la ramificazione delle piante: quando presenti, questi ormoni impediscono la crescita delle gemme in eccesso nella parte terminale dello stelo, bloccando cos\u00ec l'eccessiva ramificazione. "}
{"id": "3764872", "revid": "599013", "url": "https://it.wikipedia.org/wiki?curid=3764872", "title": "Fabrice Estebanez", "text": "Biografia.\nQuindicista d'origine, ebbe tuttavia il suo inizio di carriera professionistica nel tredici, dapprima a Limoux e successivamente a Tolosa; nel periodo della militanza in tali squadre rappresent\u00f2 anche la 25 volte.\nNel 2006 ebbe l'occasione di tornare al rugby a 15 e pass\u00f2 a Gaillac, in seconda divisione; dopo solo una stagione esord\u00ec in Top 14 con la maglia del Brive, entrando in competizione nella posizione di mediano d'apertura con Andy Goode e divenendo alfine titolare in tale ruolo.\nDel 2010 fu, inoltre, l'esordio nella Nazionale, grazie al quale Estebanez rappresent\u00f2 il suo Paese sia nel XIII che nel XV.\nFece parte della selezione scelta per la , che la chiuse al secondo posto finale; tra il 2011-12 e il 2013-14 milit\u00f2 nei parigini del ; a seguire per il e, fino al 2017, anno di fine carriera, nel ."}
{"id": "3764873", "revid": "267975", "url": "https://it.wikipedia.org/wiki?curid=3764873", "title": "Arcidiocesi di Sebastea", "text": "L'arcidiocesi di Sebastea (in latino: \"Archidioecesis Sebastena in Armenia\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nSebastea, corrispondente alla citt\u00e0 di \"Sivas\" nell'odierna Turchia, \u00e8 l'antica sede metropolitana della provincia romana dell'Armenia Prima nella diocesi civile del Ponto e nel patriarcato di Costantinopoli.\nIl Martirologio Romano attesta la presenza di diversi santi e martiri di Sebastea: san Biagio il 3 febbraio; i santi Quaranta Martiri il 9 marzo; san Pietro, vescovo e fratello di Basilio Magno e Gregorio di Nissa, il 26 marzo; sant'Atenogene, corepiscopo, il 16 luglio; i santi Carterio, Stiriaco, Tobia, Eudossio, Agapio e compagni, soldati martiri, il 2 novembre; sant'Irenarco il 28 novembre.\nNelle Notitiae Episcopatuum del patriarcato di Costantinopoli la sede \u00e8 documentata pressoch\u00e9 ininterrottamente dal VII al XIV secolo ed occupa generalmente l'11\u00ba posto nell'ordine gerarchico delle metropolie del patriarcato. Alla provincia ecclesiastica sono inizialmente assegnate 5 diocesi suffraganee: Sebastiopoli, Nicopoli, Satala, Colonia e Berissa. Alla provincia ecclesiastica appartiene anche la sede arcivescovile autocefala di Pedactoe, chiamata \"Heracleopolis\" nella prima \"Notitia\". A partire dal X secolo anche la sede di Colonia \u00e8 annoverata tra le sedi arcivescovili del patriarcato.\nDal XVII secolo Sebastea \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 27 luglio 1989."}
{"id": "3764878", "revid": "92723", "url": "https://it.wikipedia.org/wiki?curid=3764878", "title": "Diocesi di Sebastopoli di Armenia", "text": "La diocesi di Sebastopoli di Armenia (in latino: \"Dioecesis Sebastopolitana in Armenia\") \u00e8 una sede soppressa del patriarcato di Costantinopoli e sede titolare della Chiesa cattolica.\nStoria.\nSebastopoli di Armenia, identificabile con Sulusaray nell'odierna Turchia, \u00e8 un'antica sede episcopale della provincia romana dell'Armenia Prima nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Sebastea.\nDiversi sono i vescovi attribuiti a questa diocesi. San Melezio vissuto nel IV secolo, ricordato nel martirologio romano al 4 dicembre: \u00abA Sanaklar nel Ponto, nell\u2019odierna Turchia, san Melezio, vescovo, che, gi\u00e0 insigne per le sue doti di cultura, ancora pi\u00f9 celebre fu per le sue virt\u00f9 d\u2019animo e per la sua integrit\u00e0 di vita\u00bb. Cecropio intervenne al concilio di Calcedonia nel 451. Gregorio sottoscrisse nel 458 la lettera dei vescovi dell'Armenia Prima all'imperatore Leone dopo la morte di Proterio di Alessandria. Fozio era presente al concilio detto \"in Trullo\" nel 692. Al secondo concilio di Nicea del 787 non era presente il vescovo; nelle prime sessioni la diocesi era rappresentata dal presbitero Costantino, che tuttavia firma la professione di fede finale come vescovo. Infine due vescovi, Epifanio e Manuele, sono noti grazie ai rispettivi sigilli vescovili, databili all'XI e XII secolo.\nDal XVIII secolo Sebastopoli di Armenia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 13 novembre 1990.\nCronotassi.\nVescovi titolari.\nI vescovi di Sebastopoli di Armenia appaiono confusi con i vescovi di Sebastopoli di Tracia, perch\u00e9 nelle fonti citate le cronotassi delle due sedi non sono distinte."}
{"id": "3764882", "revid": "267975", "url": "https://it.wikipedia.org/wiki?curid=3764882", "title": "Sede titolare di Sinide", "text": "Sinide (in latino: \"Sinidensis\") \u00e8 una sede titolare soppressa della Chiesa cattolica.\nStoria.\nGli Annuari Pontifici dell'Ottocento menzionano una sede \"Sinitensis\", italianizzata in Sinita o Sine, in Armenia. La revisione delle sedi titolari effettuata nel 1884 ha modificato le indicazioni relative a questa sede, chiamata \"Sinidensis\", dalla localit\u00e0 di Sinis (Sinide) nell'Armenia seconda, sede di una diocesi suffraganea di Melitene.\nTuttavia nessuna \"Notitia Episcopatuum\" del patriarcato di Costantinopoli menziona Sinide tra le suffraganee di Melitene, motivo per cui questa sede titolare non compare pi\u00f9 nell\"Index sedium titularium\" del 1933, sostituita dalla sede \"Sinitensis\" (Siniti in Numidia).\nSotto i titoli \"Sinitensis\" o \"Sinidensis\", gli Annuari Pontifici riportano 6 vescovi: Giacomo Luigi Fontana (1817-1838), Pierre-Antoine Papin (1838, vescovo eletto), Eug\u00e8ne-Jean-Claude-Joseph Desfl\u00e8ches (1840-1883), Bernardo Caetani d'Aragona (1883-1889), Philippe-Prosper Augouard (1890-1915) e Hermann Joseph Esser (1917-1926). Eccetto quest'ultimo, \"Catholic Hierarchy\" assegna gli altri vescovi alla sede titolare di Siniti in Numidia, istituita per\u00f2 solo nel 1933."}
{"id": "3764886", "revid": "267975", "url": "https://it.wikipedia.org/wiki?curid=3764886", "title": "Sede titolare di Siunia", "text": "Siunia (in latino: \"Siuniensis\") \u00e8 una sede titolare soppressa della Chiesa cattolica.\nStoria.\nLa Siunia, a cui corrisponde all'incirca l'odierna provincia armena di Syunik, \u00e8 una regione storica della Grande Armenia, che nell'Ottocento comprendeva gli antichi governatorati russi di Baku e di Elizavetpol'.\nSu questo territorio venne eretta all'incirca nel V secolo una diocesi, ben presto divenuta sede metropolitana della Chiesa apostolica armena dipendente dal Catholicos d'Armenia. Nell'XI secolo la provincia ecclesiastica di Siunia arriv\u00f2 a comprendere dodici diocesi suffraganee e il territorio metropolitano giunse a coprire un vasto territorio con 1.400 villaggi e 28 monasteri. Dal IX secolo sede del metropolita era il monastero di Tatev, situato tra Ouronta e Migri, circa 60 miglia a sud-est del lago Sev. Si conosce una serie abbastanza completa di metropoliti dal V al XIX secolo. La sede fu soppressa dal sinodo della Chiesa armena nel 1837.\nA partire dall'Ottocento, la Curia romana ha istituito la sede vescovile titolare \"Siuniensis\", suffraganea dell'arcidiocesi di Sebastea nella provincia romana dell'Armenia Prima. Resta inspiegabile l'istituzione di questa sede titolare, perch\u00e9 Siunia non compare in nessuna \"Notitia Episcopatuum\" dell'impero bizantino e non fu mai suffraganea di Sebastea. Probabilmente per questo motivo \u00e8 stata soppressa nel 1924."}
{"id": "3764894", "revid": "287204", "url": "https://it.wikipedia.org/wiki?curid=3764894", "title": "Karl Ludwig von Haller", "text": "Tesi.\nLa sua opera maggiore, \"La Restaurazione della Scienza politica\", rappresenta un originale contributo intellettuale all'elaborazione controrivoluzionaria, in cui l'autore legge le istituzioni tradizionali entro un quadro teorico che riconduce il diritto pubblico al diritto privato. L'argomento cruciale \u00e8 che i re sarebbero i legittimi proprietari dei beni pubblici: \"la sovranit\u00e0 dei monarchi medievali, concetto ben diverso dalla sovranit\u00e0 statuale, non deriva da alcun contratto sociale o delega dal basso, ma \u00e8 semplicemente lo sviluppo logico di facolt\u00e0 patriarcali e proprietarie\". L'opera contiene anche una giustificazione della schiavit\u00f9.\nIn un altro suo scritto, egli denuncia l'influsso della massoneria in Svizzera. All'epoca ebbe grande fama pure un lavoro del 1821 (\"Lettre \u00e0 sa famille, pour lui d\u00e9clarer son retour \u00e0 l'Eglise catholique, apostolique et romaine\", pubblicato a Ginevra) con cui rendeva pubblica la sua conversione al cattolicesimo e ne spiegava le ragioni.\nIn Italia le sue idee esercitarono una considerevole influenza sui circoli controrivoluzionari di Torino dell'et\u00e0 della Restaurazione e anche sulle idee del giovane Antonio Rosmini."}
{"id": "3764895", "revid": "2202328", "url": "https://it.wikipedia.org/wiki?curid=3764895", "title": "Armoriale dei comuni della provincia di Pavia", "text": "Questa pagina contiene le armi (stemmi e blasonature) dei comuni della provincia di Pavia."}
{"id": "3764903", "revid": "729019", "url": "https://it.wikipedia.org/wiki?curid=3764903", "title": "Moncloa (metropolitana di Madrid)", "text": "Moncloa \u00e8 una stazione delle linee 3 e 6 della metropolitana di Madrid. Della linea 3 \u00e8 uno dei capolinea.\nSi trova sotto alla Plaza de la Moncloa, tra i distretti di Chamber\u00ed e Moncloa-Aravaca.\nOltre alla stazione della metropolitana, esiste una stazione di autobus sotterranea da dove partono gli autobus extraurbani per la zona nord-ovest di Madrid. Tutto ci\u00f2 configura Moncloa come uno dei grandi snodi del trasporto pubblico di Madrid.\n\u00c8 anche un luogo di incontro di universitari e studenti per la vicinanza con l'Universit\u00e0 Complutense e altri centri di studio. All'uscita dalla stazione si possono vedere l'Arco de la Victoria e l'imponente edificio dell'Ej\u00e9rcito del Aire.\nStoria.\nLa stazione della linea 3 fu inaugurata il 17 luglio 1963, a differenza delle altre stazioni della linea aveva banchine di 90 m, invece di 60. Questa stazione aveva due accessi, uno nella Calle de Isaac Peral e l'altro nella Calle de Fern\u00e1ndez de los R\u00edos, oggi entrambi smantellati.\nIl 10 maggio 1995 fu aperta la stazione della linea 6. I binari si trovavano a maggiore profondit\u00e0 rispetto a quelli della linea 3 e sono uniti a questi tramite un corridoio. Venne, inoltre, aperto un nuovo accesso nella Calle de la Princesa, di fronte alla giunta municipale del distretto di Moncloa-Aravaca.\nTra l'estate del 2004 e quella del 2006 si decise di approfittare dei lavori che dovevano compiersi sulla linea 3 per spostare la stazione della linea 3 e costruire i nuovi binari paralleli a quelli della linea 6. L'antica stazione della linea 3 fu rimpiazzata dalla nuova il 30 settembre 2006. Uno dei motivi che portarono a questo spostamento fu la necessit\u00e0 di ampliare la stazione sotterranea degli autobus. I vecchi accessi delle vie Isaac Peral e Fern\u00e1ndez de los R\u00edos furono chiusi e ne furono costruiti di nuovi.\nAccessi.\nMetropolitana.\nIngresso Arcipreste de Hita\nIngresso Cuartel General del Aire\nStazione sotterranea degli autobus.\nAccessi all'isola 1\nAceesi alle isole 2 e 3\nAutobus.\nIl primo terminal sotterraneo per gli autobus fu inaugurato nel 1995 e furono trasferiti al suo interno i capolinea delle linee extraurbane che collegano Madrid con i municipi della Sierra de Guadarrama e altri situati lungo la A-6. Questa stazione aveva 14 banchine e circa 30 linee. Il numero di linee incominci\u00f2 a crescere e nel 2004 alcune furono trasferite in superficie lungo il Paseo de Moret. Dopo la modifica della linea 3 e nella parte lasciata libera sottoterra si inizi\u00f2 a costruire un nuovo ampliamento della stazione sotterranea degli autobus. Le nuove parti furono inaugurate il 18 febbraio 2008 e aperte al pubblico il giorno successivo. Fino al 6 marzo 2008 si trasferirono progressivamente le linee in questa nuova stazione ampliata. \nLa zona antica del terminal sotterraneo fu ristrutturata e i lavori si conclusero il 23 dicembre 2008. A partire dall'agosto del 2009 alcune linee di lunga distanza verso Valladolid e Le\u00f3n furono trasferite dalla Estaci\u00f3n Sur de Autobuses a Moncloa."}
{"id": "3764909", "revid": "92723", "url": "https://it.wikipedia.org/wiki?curid=3764909", "title": "Sede titolare di Tarona", "text": "Tarona (in latino: \"Tharonensis\") \u00e8 una sede titolare arcivescovile soppressa della Chiesa cattolica."}
{"id": "3764912", "revid": "729019", "url": "https://it.wikipedia.org/wiki?curid=3764912", "title": "Tranvie di Capodimonte", "text": "Le tranvie di Capodimonte costituivano una rete tranviaria extraurbana, in servizio dal 1899 al 1960, che collegava Napoli con diversi comuni dell'hinterland settentrionale, quali Giugliano in Campania, Marano di Napoli e Mugnano di Napoli, oltre a diversi quartieri del capoluogo come Miano, Piscinola e Secondigliano.\nIl nome derivava dal fatto che il tratto in comune a tutta le rete transitava nella zona di Capodimonte.\nStoria.\nIl 19 ottobre 1887, gli ingegneri Vincenzo Coscia, Francesco Petagna e Carlo Mele, a cui in seguito di aggiunger\u00e0 Augusto Daufresne, chiesero all'amministrazione provinciale di Napoli il permesso di costruire una rete tranviaria a vapore a scartamento ordinario in modo da collegare Napoli con la zona nord: tale permesso fu concesso il 24 ottobre 1888 e l'atto pubblico sottoscritto il 10 luglio 1889; oltre alla costruzione, i promotori avevano diritto sulla tranvia per trentacinque anni. Nello stesso anno gli ingegneri fondarono la Societ\u00e9 Anonyme de Tramways du Nord de Naples, anche conosciuta con il nome abbreviato di \"TN\". I lavori di costruzione partirono nel 1891, portando all'inaugurazione della tratta Napoli-Giugliano, ma in breve tempo la societ\u00e0 entr\u00f2 in crisi, nel 1893 venne liquidata ed il 4 ottobre dello stesso anno dichiarata decaduta.\nLa tratta di tranvia costruita fu ceduta alla Provincia di Napoli, ma poco tempo dopo gli ingegneri Mele e Daufresne tentarono di costituire una nuova societ\u00e0, chiamata Societ\u00e9 Anonyme de Tramways electriques et \u00e1 vapeur de Naples et Provincie, con l'intento di recuperare quello che avevano iniziato; tale l'operazione fall\u00ec poco dopo.\nIl 15 maggio 1896, i liquidatori della TN fondarono la Societ\u00e9 Anonyme Belge des Tramways (SABT), nota altres\u00ec con il nome italiano di Societ\u00e0 Anonima delle Tramvie di Capodimonte, che subentr\u00f2 a quest'ultima riprendendo subito la ricostruzione del tratto urbano Napoli-Miano e adottando la trazione elettrica.\nNel 1899 fu aperto il primo tratto da Napoli al cosiddetto Garittone, a cui si aggiunse il 2 dicembre 1900 la tratta per Giugliano il cui capolinea risultava separato, e in posizione pi\u00f9 centrale, rispetto a quello della preesistente tranvia Napoli-Aversa/Giugliano della Soci\u00e9t\u00e9 Anonyme des Tramways Provinciaux (SATP). Da questo momento sulla rete esercitarono tre linee, tutte con partenza dal capolinea napoletano nei pressi del museo Nazionale: la linea 1 per Porta Grande, la linea 3 per Giugliano, la linea 4 per il Garittone.\nNel 1902 furono inaugurate due diramazioni: una per Mugnano e l'altra per Marano, oltre ad un prolungamento dal Garittone a Miano; il 14 marzo 1907 dal capolinea di Miano apr\u00ec la diramazione per Secondigliano mentre Piscinola fu raggiunta il 21 aprile 1926.\nIl 31 marzo 1929, l'Azienda Trasporti Comunali di Napoli (ATCN) assorb\u00ec l'intera rete, unificandola alla rete urbana napoletana e spostandone il capolinea dal Museo a piazza Dante. Allo stesso tempo viene completamente riorganizzato il percorso delle linee, cos\u00ec articolato: linea 37 per Secondigliano, linea 38 per Piscinola, linea 60 per Giugliano, linea 61 per Marano, linea 62 per Mugnano. Nel 1931 la rete ATCN pass\u00f2 sotto la gestione dell'Ente Autonomo Volturno che a sua volta cedette il passo, nel 1947, all'Azienda Tranvie Autofilovie Napoli (ATAN).\nLa vita della rete scorse tranquilla per molti anni, senza troppe variazioni, fino al 1954 quando a seguito del restyling di Piazza Dante e via Santa Lucia, il comune decise di arretrare il capolinea al corso Amedeo di Savoia presso la vecchia birreria Peroni, eliminando qualsiasi collegamento con la rete urbana.\nCon l'introduzione sia di autobus che di filobus, il tram fu considerato vetusto ed il 15 marzo 1960 la rete fu definitivamente chiusa, dopo i primi tagli avvenuti gi\u00e0 nel 1957 sulla tratta per Secondigliano.\nRete esercita.\nLe tranvie adottavano lo scartamento standard di 1435\u00a0mm e la trazione elettrica per l'intera estensione della rete. Nel 1926 la stessa raggiunse il periodo di massima estensione; con partenza sempre dal Museo, la rete \u00e8 cos\u00ec organizzata:\nAd esse si aggiungeva un servizio navetta con partenza dal bivio Mugnano ed arrivo nel centro di tale localit\u00e0, per un totale di 1,146\u00a0km.\nIl capolinea era collocato in via Santa Teresa degli Scalzi, presso il Museo; da qui il doppio binario della tranvia raggiungeva il tondo di Capodimonte ov'era presente una lunga salita che raggiungeva l'80 per mille per raggiungere la Reggia in corrispondenza della cosiddetta \"Porta Grande\", ove terminavano la corsa le vetture in servizio urbano e invertivano il senso di marcia quelle extraurbane.\nQueste ultime incontravano una tratta comune fino al deposito del Garittone, ov'era presente la diramazione fra le linee per Marano e Miano, entrambe intersecanti la ferrovia Alifana. Il deposito stesso era caratterizzato da ampi piazzali, con capannoni, uffici e un'officina, strutturati su due diversi livelli, entrambi con accesso dalla via di Miano, separati dagli impianti che costituivano la sottostazione elettrica di alimentazione delle tranvie. Sopravvissuto alle tranvie fu trasformato, negli anni sessanta, in rimessa autoviaria e passato infine all'ANM, lo storico deposito \u00e8 in corso di alienazione a seguito del piano industriale 2013-2015 di quest'ultima.\nLa prima di tali linee seguiva la direttrice di via Nuova San Rocco, servendo Marianella (dove osservavano capolinea alcune corse) e Chiaiano; percorsa via Emilio Scaglione (allora denominata via Santa Maria a Cubito) si entrava in Marano da cui si diramava ulteriormente la tratta per Mugnano e, successivamente, quella verso il capolinea ivi presente. Seguita la via provinciale venivano servite Villaricca e Calvizzano si giungeva infine a Giugliano.\nL'altra linea percorreva una stretta curva per giungere a Miano; da qui veniva impegnata via Regina margherita fino a Secondigliano; sempre da Miano una breve diramazione consentiva di raggiungere Piscinola con un servizio inizialmente esercitato a navetta per poi diventare, con l'accorpamento delle tranvie di Capodimonte nella rete urbana, una relazione verso Napoli.\nNel 1929, a seguito di tale accorpamento, le relazioni ex SABT vennero cos\u00ec riorganizzate:\nNel 1954 i binari in via Santa Lucia e piazza Dante furono eliminati, limitando le corse a un capolinea posto presso la birreria Peroni, in corso Amedeo di Savoia, rimasto operativo fino alla fine del servizio.\nMateriale rotabile.\nLa prima dotazione di rotabili della TN comprendeva sei locomotive a vapore di un gruppo verosimilmente realizzato nel 1883 dalla Krauss per il servizio sulla ferrovia vicinale belga Bruxelles-Evere e col\u00e0 attive fino al 1889; una di tali unit\u00e0, con numero di fabbrica 1820, nel 1902 fu ceduta alla Societ\u00e0 Nazionale Ferrovie e Tramvie (SNFT). Completavano la dotazione originaria dodici vetture rimorchiate a carrelli, di cui sei miste di I e III classe, e sei carri merci.\nLe tranvie di Capodimonte avevano un parco rotabili composto da 36 motrici e 24 rimorchiate.\nLe prime dodici motrici (1\u00f712), in funzione dall'apertura della tranvia, erano di fabbricazione belga prodotte dalla Casa Germain \u00e0 Monceau su truck e motorizzazione Casa Dulait di Chaleroi; le stesse furono totalmente ricostruite nel 1906 in occasione del cambio di potenza della trazione elettrica.\nAltre sette vetture (13\u00f720), realizzate nel 1901, erano invece di fabbricazione belga (Dulait) nella loro parte meccanica, mentre la cassa fu realizzata dalla ditta Benvenuti di Napoli: queste motrici avevano 38 posti a sedere ed il loro valore si aggirava intorno alle 500.000 lire.\nAltre sei elettromotrici (gruppo 21\u00f726) furono costruite in Belgio dagli Ateli\u00e8rs de Nivelles, avevano 28 posti a sedere ed un valore totale di circa 150.000 lire.\nNel 1908 furono acquistate ulteriori 10 motrici (matricole 27\u00f736) costruite anch'esse in Belgio, presumibilmente ancora una volta a Nivelles. Presentavano due motori A.C.E.C. TVa della potenza complessiva di 100 HP. Erano dotate di due panche longitudinali per complessivi 20 posti a sedere.\nRimorchi: nove rimorchiate aperte entrarono in servizio nel 1902, avevano 30 posti a sedere ed un costo complessivo di 42.000 lire, mentre nove rimorchiate chiuse entrarono in servizio nel 1905, erano dotate di 40 posti a sedere ed avevano un costo complessivo di 58.000 lire. Nel 1908 fu acquistato un ultimo lotto di sei rimorchiate chiuse."}
{"id": "3764928", "revid": "1695956", "url": "https://it.wikipedia.org/wiki?curid=3764928", "title": "Kyle (nome)", "text": "Origine e diffusione.\nRiprende il cognome scozzese e inglese \"Kyle\", dall'origine incerta; potrebbe essere derivato dal termine gaelico \"caol\", che significa \"stretto\", \"canale\", oppure dal nome del distretto di Kyle, nell'Ayrshire, a sua volta derivato da \"caol\" oppure da \"coille\" (\"bosco\"); alla radice \"caol\" vanno ricondotti anche i nomi Kelvin e Caoilfhionn.\nRiguardo alle forme femminili, va detto che l'uso di \"Kyla\" \u00e8 dovuto soprattutto alla moda, sviluppatasi nel XX secolo, di dare alle neonate nomi brevi contenenti le consonanti \"K\" ed \"L\". La forma Kylie \u00e8 sorta in Australia, ed \u00e8 giunta negli Stati Uniti negli anni 1970; coincide con un termine aborigeno australiano che significa \"boomerang\", a cui viene popolarmente ricondotta, e viene in certi casi ricondotta anche al nome Kelly.\nOnomastico.\nIl nome \u00e8 adespota, cio\u00e8 non \u00e8 portato da alcun santo; l'onomastico si pu\u00f2 eventualmente festeggiare il giorno di Ognissanti, il 1\u00ba novembre."}
{"id": "3764931", "revid": "767487", "url": "https://it.wikipedia.org/wiki?curid=3764931", "title": "Emilio Valencia", "text": "Biografia.\nLaureato in giurisprudenza all'Universit\u00e0 di Guayaquil, in seguito al ritiro dal calcio giocato \u00e8 diventato presidente dell'associazione dei calciatori ecuadoriani.\nCarriera.\nClub.\nValencia debutt\u00f2 nel calcio professionistico con il Deportivo Quevedo, nel corso della stagione 1985. L'anno seguente fu acquistato dall'Emelec, formazione di Guayaquil: nella sua prima annata \u00e8 riserva di Israel Rodr\u00edguez. Durante il campionato vinto nel 1988 rimase generalmente in panchina, poich\u00e9 il titolare era Javier Baldriz; fino al 1990 fu secondo di Baldriz. Una volta trascorsa la stagione 1992 come riserva di Alex Cevallos e Jacinto Espinoza, Valencia fu titolare durante il campionato 1993, vinto dall'Emelec. Una volta conclusasi anche la Serie A 1994, Valencia fu acquistato dal Barcelona: fu una delle riserve di Jos\u00e9 Cevallos insieme a V\u00edctor Mendoza e Geovanny Salinas. Nel 1995 vinse un nuovo titolo nazionale, il terzo consecutivo a livello personale dopo i due ottenuti con l'Emelec. Nel 1997 raccolse due presenze, entrambe da subentrato, rimpiazzando Cevallos. Nel 2000 gioc\u00f2 per l'El Nacional di Quito, mentre nel 2002 pass\u00f2 al Deportivo Cuenca. Nel 2003 si ritir\u00f2 dopo aver militato nel T\u00e9cnico Universitario. Conta 100 presenze nella massima serie ecuadoriana."}
{"id": "3764932", "revid": "92723", "url": "https://it.wikipedia.org/wiki?curid=3764932", "title": "Challenge Cup 2011-2012 (pallamano maschile)", "text": "La EHF Challenge Cup 2011-2012 \u00e8 la 19\u00aa edizione del torneo, la 12a dopo aver cambiato nome e formula.\nLa formula del torneo prevedeva una prima fase a gruppi e poi, dai sedicesimi di finale, tutti i turni di qualificazione saranno disputati con incontri di andata e ritorno."}
{"id": "3764933", "revid": "322321", "url": "https://it.wikipedia.org/wiki?curid=3764933", "title": "Diocesi di Teodosiopoli di Armenia", "text": "La diocesi di Teodosiopoli di Armenia (in latino: \"Dioecesis Theodosiopolitana in Armenia\") \u00e8 una sede soppressa e sede titolare della Chiesa cattolica.\nStoria.\nTeodosiopoli di Armenia (chiamata anche Teodosiopoli di Cappadocia), corrispondente alla citt\u00e0 di \"Erzurum\" nell'odierna Turchia, \u00e8 un'antica sede episcopale della provincia romana dell'Armenia Terza nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Camaco.\nSono tre i vescovi documentati di Teodosiopoli. Pietro I intervenne al concilio del 448 convocato a Costantinopoli dal patriarca Flaviano per condannare Eutiche. Manasse intervenne al concilio di Calcedonia nel 451. Pietro II partecip\u00f2 nel 533 alla disputa tra ortodossi e monofisiti severiani a Costantinopoli.\nDal XVIII secolo Teodosiopoli di Armenia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 22 febbraio 1964.\nCronotassi.\nVescovi titolari.\nI vescovi di Teodosiopoli di Armenia appaiono confusi con i vescovi di Teodosiopoli di Arcadia e quelli di Teodosiopoli di Tracia, perch\u00e9 nelle fonti citate le cronotassi delle tre sedi non sono distinte."}
{"id": "3764935", "revid": "775372", "url": "https://it.wikipedia.org/wiki?curid=3764935", "title": "Erchitu", "text": "Su Boe Erchitu \u00e8 una creatura leggendaria della tradizione popolare sarda.\nQuesta non deve essere confusa con Su Boe Muliache, altra creatura leggendaria sarda. Infatti, anche se sono molto simili, presentano alcuni aspetti ben distinti: nel caso del Boe Erchitu si parla di una vera e propria maledizione, invece nel caso del Boe Muliache si parla solamente di una trasformazione o incarnazione.\nCaratteristiche.\nFigura ricorrente nelle antiche leggende barbaricine, secondo le quali un uomo che ha commesso una grave colpa, per sortilegio, si pu\u00f2 trasformare, durante le notti di Luna piena, in un bue bianco con due grosse corna rivestite d'acciaio, che vaga per le strade del paese, scortato da una masnada di diavoli.\nQuesta creatura si ferma di fronte a una casa e muggisce per tre volte: il suo muggito viene udito da tutti gli abitanti del paese, e sempre secondo la tradizione, il padrone di quella casa \u00e8 \"sentenziadu\", oss\u00eca condannato a morire entro l'anno.\nGeneralmente l'Erchitu riacquistava automaticamente la sua forma umana all'alba, ma secondo altre versioni perch\u00e9 questo accadesse doveva rotolarsi davanti a tre chiese o davanti ad un cimitero; pare che questo rito fosse una specie di tributo che bisognava pagare alla divinit\u00e0, perch\u00e9 consentisse al dannato di riprendere forma umana.\nPerch\u00e9 venga liberato dal sortilegio, invece, gli si devono tagliare le grosse corna d'acciaio (che secondo la tradizione popolare potevano anche guarire i disturbi alla milza).\nL'Erchitu \u00e8 conosciuto con nomi diversi, a seconda dei paesi. A Orgosolo \u00e8 chiamato \"Voe travianu\", a Ollolai \"Voe mulinu\", a Mamoiada e Lula, \"Boe muliache\", a Benetutti \"su voe corros de attalzu\" (il bue dalle corna d'acciaio), a Buddus\u00f2 \"su oe mudulu\".\nCimino, poeta bittese dell'Ottocento, lo descriveva cos\u00ec:\n\"Erchitu chi cumpassitu est a mie \"\n\"canno vit biu, in d'una notte vritta,\"\n\"muttat a boe postu 'e berritta,\"\n\"chi galu como nde tenzo paura.\"\n\"Annate, annate, accurrite a inie,\"\n\"ma bos ponite cosa veneitta...\"\n\"mi chi s'anima sua er maleitta\"\n\"e girat su munnu notte e die!\"\nMi apparve sotto forma di Erchitu,\nquando era vivo, in una notte fredda,\ndivent\u00f2 un bue con in testa il berretto,\nancora adesso ne ho paura.\nAndate, andate, accorrete l\u00ec,\nma copritevi di oggetti benedetti...\nla sua anima \u00e8 maledetta,\ne gira il mondo notte e giorno!\nVoci popolari affermano che alcune persone lo avevano catturato e, portato in una stalla, lo avevano assicurato ad un gancio di ferro.\nIl mattino dopo, per accertarsi che il bue non fosse scappato, andarono a controllare, e al posto del bue trovarono, legato al gancio di ferro, un uomo che piangeva.\nSignificato allegorico.\nLa leggenda dell'Erchitu \u00e8 legata alla questione dell'espiazione di una colpa, una colpa che per\u00f2 non era stata condannata dalla giustizia umana, per via dell'omert\u00e0 o per l'assenza di testimoni.\nPer cui la maledizione che colpiva i responsabili di gravi reati come l'omicidio, per\u00f2 rimasti impuniti, era vista come una sorta di punizione da parte della Giustizia Divina. \nL'Erchitu espiava il suo peccato mediante trasformazione in bue e soprattutto attraverso l'annuncio della morte, spesso violenta, di altre persone.\nEssendo le genti di Barbagia legate alle antiche ritualit\u00e0 pagane, pu\u00f2 darsi che questo mito risalga a tempi remoti.\nMa volendo trovare un significato cristiano a questa antica leggenda, il bue rappresentava colui che \u00e8 sottomesso al giogo del peccato\ne che poteva essere redento attraverso l'aiuto di qualcuno che gli avesse tagliato le corna d'acciaio e quindi l'avesse liberato.\nComunque sia, il significato che si potrebbe attribuire alla leggenda dell'Erchitu, \u00e8 l'eterna lotta tra istinto bestiale e razionalit\u00e0 umana.\nIl Carnevale Barbaricino.\nNel Carnevale Barbaricino, sono molti gli esempi dell'animale selvatico scortato e imprigionato da altri personaggi. \nSpecialmente ad Ottana, c'\u00e8 proprio la maschera del \"Boe\" scortato dai grotteschi \"Merd\u00f9les\", che in qualche modo, ripercorrendo un antico rito pagano si pu\u00f2 ricondurre in parte alla figura del boe muliache scortato dalla schiera di diavoli.\nSi pu\u00f2 dedurre (anche se non con certezza), che per espiare le colpe di un'antica comunit\u00e0, un uomo si travestiva da bue e, assumendosi il ruolo di vittima prescelta, liberava la comunit\u00e0 dai mali che l'affliggevano. \nQuesti riti passati attraverso i secoli ispirarono la leggenda del Boe muliache."}
{"id": "3764940", "revid": "92723", "url": "https://it.wikipedia.org/wiki?curid=3764940", "title": "Arcidiocesi di Verissa", "text": "L'arcidiocesi di Verissa (in latino: \"Archidioecesis Verissensis\") \u00e8 una sede soppressa e sede titolare della Chiesa cattolica.\nStoria.\nVerissa, nell'odierna Turchia, \u00e8 un'antica sede arcivescovile autocefala della provincia romana dell'Armenia Seconda nella diocesi civile del Ponto. Essa faceva parte del patriarcato di Costantinopoli.\nMichel Le Quien, nell'opera \"Oriens Christianus\", non menziona la sede di Verissa. Tuttavia conosce la \"ecclesia Berissae seu Verisae\".\nDal XVI secolo Verissa \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 25 marzo 1965."}
{"id": "3764941", "revid": "287204", "url": "https://it.wikipedia.org/wiki?curid=3764941", "title": "Tlacateotl", "text": "Famiglia.\nSuccesse al padre, Quaquapitzahuac, alla morte di quest'ultimo, nel 1407. Era fratello delle regine Matlalatzin e Huacaltzintli, e nipote del famoso re Tezoz\u00f3moc. Era anche cugino dell'imperatore Chimalpopoca e zio del principe Tezozomoc.\nFu padre dei re Tezozomoctli e Itzquauhtzin, e nonno di Cuauhtlatoa. Le sue mogli si chiamavano Xiuhtomiyauhtzin e Xiuhcanahualtzin (quest'ultima era zia di Tlacateotl)."}
{"id": "3764945", "revid": "19933", "url": "https://it.wikipedia.org/wiki?curid=3764945", "title": "Tlacateotzin", "text": ""}
{"id": "3764946", "revid": "76963", "url": "https://it.wikipedia.org/wiki?curid=3764946", "title": "Harry d'Abbadie d'Arrast", "text": "Biografia.\nNato a Buenos Aires, in Argentina, ma originario della regione basca francese, Harry d'Abbadie d'Arrast studi\u00f2 a Parigi al liceo Janson-de-Sailly. A Los Angeles, nel 1922, lavor\u00f2 con Charlie Chaplin per \"La donna di Parigi\" e \"La febbre dell'oro\". Messo sotto contratto dalla Paramount dove era arrivato al seguito di Adolphe Menjou, vi gir\u00f2 quattro commedie brillanti, da un ritmo cos\u00ec scintillante che, come dice lo storico del cinema Michel Ciment, vi \"\u00e8 possibile cogliere l'influenza di Lubitsch e del Chaplin di \"La donna di Parigi\"\". Dopo alcuni altri film, nonostante il successo di pubblico, il regista venne emarginato a causa di dissapori con i produttori hollywoodiani.\nNella seconda met\u00e0 degli anni quaranta, alla fine della guerra, si stabil\u00ec sulla Costa Azzurra dove visse lontano dagli ambienti cinematografici insieme alla moglie, l'attrice Eleanor Boardman con cui si era sposato nel 1940.\nMor\u00ec nel 1968, dimenticato da tutti."}
{"id": "3764948", "revid": "38120", "url": "https://it.wikipedia.org/wiki?curid=3764948", "title": "Kylee", "text": ""}
{"id": "3764949", "revid": "38120", "url": "https://it.wikipedia.org/wiki?curid=3764949", "title": "Kyla", "text": ""}
{"id": "3764950", "revid": "298229", "url": "https://it.wikipedia.org/wiki?curid=3764950", "title": "Josphat Bett", "text": "Biografia.\nDopo aver vinto la gara dei 10000 metri piani ai campionati nazionali juniores nel 2008, ha iniziato a partecipare a gare internazionali alternando la partecipazione a gare su pista a quelle su strada.\nIl suo miglior risultato \u00e8 la medaglia d'oro nei 10000 m piani ai Mondiali juniores 2008 a Bydgoszcz. Nelle gare su strada spicca la vittoria al Trofeo Sant'Agata nel 2011."}
{"id": "3764952", "revid": "118787665", "url": "https://it.wikipedia.org/wiki?curid=3764952", "title": "Analisi dei casi a pista fredda", "text": "L'analisi dei casi a pista fredda (in inglese \"cold case\") \u00e8 un metodo di scienza forense per effettuare indagini riguardo ad una scena del crimine o un caso penale che non \u00e8 stato risolto integralmente e che non \u00e8 al momento oggetto di alcuna procedura giudiziaria o investigativa, ma per il quale nuove informazioni potrebbero emergere da elementi quali, ad esempio, un testimone oculare, la riapertura degli archivi, la rielaborazione di prove, anche alla luce dei progressi tecno-scientifici intervenuti nel tempo, o nuove condotte messe in atto dal sospettato. I metodi sviluppati dopo l'analisi di caso possono essere utilizzati sulle prove per effettuare una nuova analisi, spesso con risultati definitivi.\nI casi in oggetto sono rianalizzati mediante diversi fattori: nuove prove forensi, nuovi indizi ed un riesame degli elementi gi\u00e0 in possesso. A questi si aggiungono altri fattori, tra i quali nuovi testimoni che al tempo della prima indagine non si erano fatti avanti, nuovi sospetti prima non considerati, la scoperta di falsi alibi o la ritrattazione delle deposizioni.\nDescrizione.\nTipo di reato.\nGeneralmente, casi a pista fredda riguardano crimini violenti quali, ad esempio, omicidio o stupro che non sono soggetti ad alcuna prescrizione. Spesso, possono essere considerati tali anche i casi di persona scomparsa se \u00e8 trascorso molto tempo, come nel caso di Ylenia Carrisi o di Natalee Holloway.\nUna pista diventa \"fredda\" quando si decide di riaprire un caso, apparentemente risolto, in conseguenza della scoperta di nuove prove che potrebbero condannare il principale sospettato o scagionare l'imputato. Ci\u00f2 succede in moltissimi casi ed \u00e8 il risultato di un sistema penale difettoso. Altre piste diventano \"fredde\" quando il reato, solitamente dopo il ritrovamento del corpo, emerge dopo il compimento del fatto. Altre piste sono considerate \"fredde\" quando si sostituisce il movente di omicidio ad un caso precedentemente interpretato come suicidio o incidente.\nNella vicenda di John Christie, quando Timothy Evans sub\u00ec ingiustamente la pena di morte per l'accusa di aver ucciso sua moglie ed il figlio, molti altri corpi furono rinvenuti tempo dopo nella casa dove viveva Christie che sub\u00ec a sua volta la pena di morte. La vicenda ispir\u00f2 gli attivisti per i diritti umani in una campagna contro la pena di morte in Inghilterra. In Italia casi riaperti a pista fredda sono stati quelli di Elisa Claps e il delitto dell'Olgiata.\nIdentificazione di un sospetto.\nUn caso \u00e8 considerato aperto fino a che il sospettato non sia stato identificato, accusato e processato. Un caso che \u00e8 condotto al processo ma che non risulta convincente pu\u00f2 essere registrato nel libro dei casi che abbisognano di nuove prove. Spesso capitano casi irrisolti anche se la scienza forense pi\u00f9 aiutare a determinarne la soluzione o, quantomeno, a tracciare un profilo del sospettato come, ad esempio, nel caso di Dennis Rader.\nPista cieca.\nQualche volta un sospettato \u00e8 stato sovrastimato o semplicemente ignorato a causa di prove circostanziali, della presenza di un altro sospettato (magari poi considerato estraneo alla vicenda), o della tendenza dell'investigatore di escludere altre possibilit\u00e0; in tutti questi casi si \u00e8 in presenza di una \"pista cieca\" ovvero di una prospettiva limitata sul corso delle indagini.\nCriminalistica.\nDisastri celebri.\nMolti disastri e incidenti rimangono ignoti, specialmente quelli che coinvolgono prove eventualmente distrutte dal disastro stesso. Si consideri, ad es., il caso dell'incendio di King's Cross nel 1987 e dell'incendio del Bradford City stadium nel 1985 in Inghilterra. Le origini di molti incidenti ferroviari sono spesso ignoti sebbene possono essere chiariti da indagini postume, come l'incidente di Versailles nel 1842 e il disastro di Tay Bridge nel 1879. Nel primo caso vi furono 55 morti in seguito allo scontro frontale tra due locomotrici. La struttura del treno and\u00f2 interamente in fiamme a causa dello scoppio del motore del treno e i passeggeri non riuscirono a mettersi in salvo sia per la calca sia per il guasto delle porte. Il primo ponte ferroviario croll\u00f2 durante una tempesta la sera del 28 dicembre 1879 e il treno che transitava al momento del crollo cadde in mare. Si scopr\u00ec in seguito che il cattivo assemblaggio dei materiali del ponte aveva contribuito al suo dissesto. \nAnalogamente era successo sugli assi delle ruote della locomotiva di Versailles e gli altri componenti meccanici. La stessa teoria fu applicata per spiegare il disastro di Boston Molasses disaster nel 1919 quando un grosso carico di taniche si inabiss\u00f2, riversando una quantit\u00e0 enorme di benzina nel porto di Boston uccidendo 21 persone, compresi i pompieri intervenuti ad estinguere l'incendio.\nProspettive sull'analisi dei casi a pista fredda.\nCon l'avvento e il miglioramento dell'esame del DNA e di altre tecnologie forensi, molti casi irrisolti sono stati riaperti e sottoposti a procedimento penale. Molti dipartimenti di polizia stanno aprendo delle \"unit\u00e0 casi irrisolti\" il cui compito \u00e8 quello di riesaminare gli elementi dei casi irrisolti. La prova del DNA aiuta in questi casi, ma, come nel caso delle impronte digitali, non \u00e8 di alcun valore a meno che non vi siano elementi per confrontarlo."}
{"id": "3764963", "revid": "287204", "url": "https://it.wikipedia.org/wiki?curid=3764963", "title": "Busch Stadium", "text": "Il Busch Stadium (informalmente chiamato New Busch Stadium o Busch Stadium III) \u00e8 uno stadio di baseball situato a St. Louis in Missouri. Ospita le partite casalinghe dei St. Louis Cardinals di Major League Baseball (MLB).\nStoria.\nLo stadio fu aperto nel 2006 per rimpiazzare il vecchio Busch Memorial Stadium che ospitava i Cardinals dal 1966. La prima partita di baseball fu giocata il 4 aprile 2006 tra due squadre di minor league, mentre la prima partita di MLB si tenne 6 giorni dopo e termin\u00f2 con la vittoria dei Cardinals sui Milwaukee Brewers per 6-4.\nLo stadio ospit\u00f2 l'MLB All-Star Game del 2009 e i concerti degli Eagles, U2 e Dave Matthews Band.\nIl 2 gennaio 2017 ospit\u00f2 l'NHL Winter Classic tra i St. Louis Blues e Chicago Blackhawks che si chiuse con il punteggio di 4 a 1 per i padroni di casa.\nIl record di spettatori venne raggiunto il 28 ottobre 2011, quando un pubblico di 47.399 persone assistette alla vittoria dei Cardinals in gara-7 delle World Series contro i Texas Rangers."}
{"id": "3764965", "revid": "729019", "url": "https://it.wikipedia.org/wiki?curid=3764965", "title": "Manuel Fern\u00e1ndez Castrill\u00f3n", "text": "Biografia.\nManuel Fern\u00e1ndez Castrill\u00f3n nacque a Cuba quando questa era ancora colonia dell'Impero Spagnolo. Durante la guerra d'indipendenza del Messico si un\u00ec ad una forza militare spagnola che stava tentando di sottomettere i ribelli messicani, ma presto cambi\u00f2 schieramento e and\u00f2 a servire le forze di indipendenza. Un anno dopo la vittoria messicana, nel 1822, incontr\u00f2 per la prima volta Antonio L\u00f3pez de Santa Anna nei pressi di Veracruz, quando questo era impegnato a combattere i tentativi spagnoli di riconquista del Messico. Serv\u00ec come aiutante di campo del \"Generalissimo\" Santa Anna prima contro gli spagnoli e poi nel conflitto di Indipendenza del Texas del 1836, nel quale il \"Generalissimo\" invase il Texas da poco ribellatosi al dominio messicano. Castrill\u00f3n partecip\u00f2 alla Battaglia di Alamo, dove spesso entr\u00f2 in contrasto con le decisioni di Santa Anna, ad esempio riguardo all'assalto diretto al vecchio forte (il quale avrebbe rischiato di essere causa della perdita di molti uomini) prima del quale Castrill\u00f3n sugger\u00ec a Santa Anna di attendere l'arrivo di cannoni pesanti dal Messico che avrebbero facilmente demolito le vecchie mura del forte senza subire un gran numero di perdite. Castrill\u00f3n mor\u00ec durante la Battaglia di San Jacinto, mentre cercava di resistere all'attacco texano. In questa battaglia lo stesso Santa Anna venne catturato e fatto prigioniero.\nNel cinema.\nNel film western americano, del 2004, Alamo - Gli ultimi eroi, che tratta in modo molto dettagliato tutta la campagna di Santa Anna, dall'inizio dell'invasione al Texas, fino alla sconfitta della sua armata, la figura del Generale Manuel Fernandez Castrillon si mette in mostra per il suo animo pi\u00f9 bonario e rispettoso nei confronti dei ribelli texani. \u00c8 messo anche in luce il suo contrasto col Generale Santa Anna, riguardo alle azioni militari da compiersi. \u00c8 interpretato dall'attore argentino C\u00e1stulo Guerra."}
{"id": "3764966", "revid": "47767", "url": "https://it.wikipedia.org/wiki?curid=3764966", "title": "Boe muliache", "text": ""}
{"id": "3764968", "revid": "10473", "url": "https://it.wikipedia.org/wiki?curid=3764968", "title": "Trattato che istituisce un Consiglio unico ed una Commissione unica delle Comunit\u00e0 Europee", "text": ""}
{"id": "3764974", "revid": "1305772", "url": "https://it.wikipedia.org/wiki?curid=3764974", "title": "Global Agenda", "text": "Global Agenda \u00e8 un videogioco mmorpg online di ambientazione fantascientifica prodotto dalla Hi-Rez Studios, usando Unreal Engine 3. Il gioco \u00e8 stato attivato il 1\u00ba febbraio 2010 e ad aprile 2011 \"Global Agenda\" \u00e8 stato rilanciato in versione gratuita."}
{"id": "3764988", "revid": "124826922", "url": "https://it.wikipedia.org/wiki?curid=3764988", "title": "Episodi di Victorious (terza stagione)", "text": "La terza stagione della serie televisiva Victorious \u00e8 stata trasmessa negli Stati Uniti dal 28 gennaio 2012 al 30 giugno 2012 su Nickelodeon. In Italia \u00e8 stata trasmessa in prima visione assoluta dal 20 settembre 2012 al 28 febbraio 2013 su Nickelodeon, in chiaro dal 2013 su Rai Gulp in prima visione e successivamente in replica su Super!. \nInoltre, il primo episodio \u00e8 \"Amici in punizione\" perch\u00e9 \"Il Natale di Tori\", vero primo episodio della terza stagione, \u00e8 stato trasmesso nella seconda stagione senza rispettare l'ordine di trama. Per motivi incomprensibili, infatti, la Nickelodeon non ha rispettato i codici di produzione che stabiliscono l'ordine di trama degli episodi, trasmettendo le puntate in disordine. In particolare, i ventisette episodi che per codice di produzione erano destinati alla terza stagione sono stati ripartiti, trasmettendo un episodio durante la seconda stagione e tredici durante la terza stagione effettiva. I restanti tredici episodi invece sono stati usati per costituire la quarta stagione della serie. \nAmici in punizione.\nTrama.\nQuesto episodio \u00e8 una parodia del film del 1985 \"The Breakfast Club\". Dopo aver fatto tardi a scuola, Tori e suoi amici devono trascorrere il sabato in punizione. Nell'episodio vi sono numerosi riferimenti al film, come frasi e scene di danza. I dialoghi inappropriati invece sono modificati.\nCanzoni presenti: Don't You (Forget About Me) (Victoria Justice)\nIl Gorilla Club.\nTrama.\nQuando Tori fa il provino per un film, Sikowitz e Cat rimangono divertiti della sua performance visto che lei non ha il giusto carattere per interpretare il ruolo di una ragazza difficile perch\u00e9 troppo tenera. Dopo averle detto di dover correre dei rischi, gli amici le suggeriscono \"Il Gorilla Club\", un club sotterraneo pericoloso. Avendo partecipato a diversi giochi difficili, Tori riesce a dare la giusta interpretazione al provino Jade le suggerisce di sfidare il gorilla, rubargli le banane e riportarle a terra. Riesce nell'intento, ma viene aggredita dal gorilla causandole alcune fratture. Durante il provino i giudici dicono che l'avrebbero presa se non fosse stato per l'infortunio. Intanto Jade fa una scommessa con Andr\u00e9 e Robbie in cui se avessero perso avrebbero dovuto fare la \"Hammer Dance\" ogni volta che lei lo dicesse. I due ragazzi sono costretti a fare questo ballo svariate volte.\nLa coppia peggiore.\nTrama.\nSinjin organizza un gioco a quiz per coppie, ma durante la serata di presentazione i concorrenti scelti vengono scartati perch\u00e9 ritenuti \"brutti\". Il ragazzo fa cos\u00ec giocare i suoi amici: l'unica coppia vera \u00e8 quella composta da Jade e Beck, mentre Cat gareggia insieme ad Andr\u00e9 e Robbie partecipa con Tori. Nel corso del gioco, Beck finisce per litigare con Jade e i due ricevono il premio per la peggior coppia: la loro discussione continua a scuola, facendo svenire Cat per le urla. Tori (che nel frattempo ha problemi con il suo cellulare, decidendo di comprarne un altro) invita i ragazzi, tranne Beck e Jade, a casa sua per giocare a carte: la coppia si presenta comunque, con gli altri che rivelano di non averli invitati per i loro continui litigi. Ne nasce una nuova discussione, con Jade che si allontana ricattando Beck: lui vorrebbe correrle dietro, ma Trina cerca di fermarlo. Il ragazzo decide cos\u00ec di rimanere a casa di Tori, lasciando quindi la fidanzata: la mattina successiva, i ragazzi scoprono dai loro profili che la coppia si \u00e8 ufficialmente sciolta.\nLa terribile ragazza di Andr\u00e9.\nTrama.\nTori informa che la nuova ragazza di Andr\u00e9, Hope Quincy, \u00e8 prepotente ed \u00e8 infastidita che lui debba cambiare per lei. Andr\u00e9 le dice che la frequenta solamente perch\u00e9 suo padre, Shawn Quincy, \u00e8 un famoso produttore discografico. Lui vorrebbe rompere con lei poich\u00e9 non le piace, ma vuole cantare al suo compleanno davanti a suo padre di modo che possa notarlo. Dopo la sua rottura con Beck, Jade decide di aiutare Cat a guardare il cane della madre del suo capo. Le cose vanno storte quando Jade accidentalmente rompe la chitarra del capo autografata da Elvis Presley, cos\u00ec chiamano Robbie e Beck perch\u00e9 le possano aiutare. Ma Jade e Beck sono scomodi insieme nella stessa casa, dato che da poco si sono lasciati. Quando arriva il capo della madre di Cat, i ragazzi cercano in tutti i modi di non farlo entrare, ma all'improvviso arriva un terremoto che danneggia la casa cos\u00ec si giustificano dicendo che \u00e8 stato il terremoto a distruggere la chitarra. Durante l'esibizione di Tori e Andr\u00e9, il terremoto interrompe lo spettacolo e un pezzo dell'insegna del locale cade sulla ragazza di Andr\u00e9; quando la ragazza di Andr\u00e9 viene portata via in ambulanza, suo padre dice ad Andr\u00e9 che ha del talento.\nCanzoni presenti: \"Countdown\" (Victoria Justice e Leon Thomas III)\nAcqua e fuoco.\nTrama.\nMentre Jade e Tori accompagnano Cat in auto per portarla a San Diego dove si trova la casa della sua attrice preferita, Mona Patterson, per porle omaggio, visto che pensa che sia morta dopo aver letto una notizia, intanto Beck, Andr\u00e9 e Robbie fanno uno scherzo a Trina fingendo di combattere tra di loro per il suo amore. Una volta arrivate a San Diego le tre amiche scoprono che la donna non \u00e8 morta e che quella notizia intitolata:\"Mona Patterson raggiunge i morti\" \u00e8 solo il nome di una nuova serie TV in cui la donna \u00e8 una dei protagonisti. Cos\u00ec, infastidita, l'attrice butta fuori Tori, Cat e Jade da casa sua colpendola con un fucile ad acqua. \nL'appuntamento di Jade e Tori.\nTrama.\nTori e Jade devono rappresentare una coppia sposata, un compito che sfida le loro doti di attrici e la loro mancata amicizia. Sikowitz fissa loro un appuntamento al ristorante di pesce Nozu e per far s\u00ec che esse non riescano a scappare chiede a Sinjin e ad un altro ragazzo di tenerle sotto controllo fino a quando non se ne dovranno andare (ovviamente sotto le istruzioni di Sikowitz). Durante il loro appuntamento incontrano due ragazzi che non le lasciano in pace. Tori e Jade, cos\u00ec, decidono di dare una tregua alle loro quotidiane litigate e insieme salgono sul piccolo palco scenico che \u00e8 presente nel ristorante, cantano \"Take a hint\" e riescono a intimorire i ragazzi che ad un certo punto se ne vanno e le due ne sono felici. Intanto, Cat e Robbie avviano un'impresa commerciale in cui cantano alle persone notizie negative vedendole in una maniera ottimista. Il giorno dopo Jade e Tori riescono ad avere un'ottima valutazione dagli insegnanti per la loro recitazione, ma i due ragazzi della sera prima ritornano e Jade e Tori non riuscendo a sopportare due rompiscatole del genere scappano.\nCanzoni presenti: \"Take A Hint\" (Victoria Justice e Elizabeth Gillies)\nNota: in questo episodio la sigla non \u00e8 quella della terza stagione, ma della seconda.\nPesce d'aprile.\nTrama.\nQuando arriva il Pesce d'aprile, Tori si rende conto che nessuno lo celebra alla Hollywood Arts, ma \u00e8 completamente ignara di alcuni eventi e avvenimenti folli intorno a lei .Alla fine Tori e i suoi amici cantano una canzone e Tori ringrazia tutti i produttori di Victorious e il cast.\nCanzoni presenti: Shut Up and Dance (Victorious Cast)\nPassaggi per Tori.\nTrama.\nNel quartiere di Tori stanno girando un film, quindi per andare a scuola Tori \u00e8 costretta a stare 40 minuti in macchina con Trina, invece di andare da sola in 5 minuti. Ma Trina si rivela molto fastidiosa chiedendo a Tori di depilarle le ascelle e le gambe e alzando la temperatura a pi\u00f9 di 40 gradi. Dopo il primo giorno con Trina, Tori si rifiuta di riandare con lei e prova ad andare in macchina con Beck che per\u00f2 accompagna anche un gruppo di ragazze odiose con le quali Tori finisce per litigare. Con Andre invece \u00e8 sua nonna a creare problemi. Con Robbie non va meglio visto che guida una lenta macchina a pedali. Allora Tori prova ad andare con Jade che cerca di attraversare il letto del torrente del bosco, ma Tori salta fuori dall'auto prima di entrare in acqua. Dopo di che viene inseguita da un castoro e corre per 11 miglia fino a scuola. Nel frattempo, Cat utilizza una nuova app chiamata \"Tap It!\", una societ\u00e0 di invio di coupon online. Trova un'offerta in cui un autobus per feste pu\u00f2 portare Tori a scuola con uno sconto del 90%. Quando i ragazzi salgono sull'autobus, scoprono che il loro autista \u00e8 \"Dr. Rhapsody\", un rapper degli anni '90. L'episodio si conclude con il Dr. Rhapsody che mette il suo unico singolo di successo \"Five Fingaz (To The Face)\" e il gruppo che canta la versione karaoke. \nCanzoni presenti: \"Five Fingers (To the Face)\" (Victorious Cast)\nL'ammissione di Trina.\nTrama.\nCat \u00e8 curiosa di sapere come abbia fatto Trina a superare il provino, dato che non ha nessun talento, e allora i ragazzi raccontano varie versioni della storia. Il primo a raccontare come, secondo lui o lei, Trina sia riuscita ad entrare nella \"Hollywood Arts\" \u00e8 Andr\u00e9 per il quale secondo delle voci, Trina inizialmente possedeva del talento e una voce fantastica, e riusc\u00ec a superare il test di ammissione alla \"Hollywood Arts\", ma Sinjin, un ragazzo imbranato a cui stranamente era stato affidato il compito di tecnico, la colp\u00ec involontariamente con un riflettore facendole perdere la voce e il talento.\nQuesto per\u00f2 non \u00e8 ci\u00f2 che \u00e8 successo tant'\u00e8 che Jade racconta a Cat e agli altri la sua storia ovvero che Trina non ha e non aveva nessun talento e durante la prova di ammissione aveva dimostrato ai giudici di non sapere n\u00e9 ballare e n\u00e9 cantare, venendo presa in giro per le sue scarse capacit\u00e0. In seguito lei aveva usato del gas soporifero per far addormentare gli insegnanti e nel frattempo si era messa dei voti positivi. Beck invece nega entrambe le versioni, raccontando che Trina aveva fatto un pessimo provino, perch\u00e9 ovviamente non aveva nessuna grande capacit\u00e0 per essere ammessa alla \"Hollywood Arts\", ma dopo che i giudici la presero in giro, li sfid\u00f2 a combattere contro di lei a mani nude e se avessero perso lei sarebbe stata ammessa comunque nella scuola; essi accettarono, ma pugno dopo pugno vennero battuti tutti e Trina fu ammessa.\nIntanto, Tori e Robbie sono bloccati al Nozu, poich\u00e9 dopo aver mangiato l\u00ec Robbie si accorge di aver dimenticato il portafogli a casa, e Tori non aveva i soldi con se perch\u00e9 Robbie le aveva promesso che avrebbe pagato lui. Rimangono tutto il giorno bloccati l\u00ec e dopo aver tagliato un sacco di chili di calamari vengono liberati, ma accidentalmente Robbie fa cadere i piatti e Tori, dato che non aveva fatto nulla, lo lascia da solo a massaggiare i piedi di Kwakoo.\nNel frattempo, alla \"Hollywood Arts\" i ragazzi che hanno lezione insieme a Sikowitz continuano a chiedersi come Trina possa essere stata ammessa alla scuola e si fanno raccontare dal loro insegnante tutta la storia: Sikowitz si trovava da solo all'audizione di Trina in preda ad allucinazioni a causa di un succo di cocco andato a male; scambiando le sue allucinazioni per degli effetti speciali di Trina, Sikowitz ammette la ragazza alla Hollywood Arts.\nTori al Platinum Music Awards - Prima e seconda parte.\nTrama.\nTori vince una gara per esibirsi ai Plantium Music Awards, ma Mason Thornesmith e il suo team vogliono stravolgere il suo look e il suo carattere, facendole indossare abiti orribili e assumere atteggiamenti acidi. Tori non dice niente all inizio, ma Beck finisce per scoprire il suo segreto e le suggerisce di smetterla, incoraggiandola a farsi conoscere al mondo come quella che \u00e8, senza vestire personalit\u00e0 false. Intanto, Jade continua a nutrire gelosia per Tori perch\u00e9 ha vinto la gara. Mason non accetta il fatto che Tori non vuole pi\u00f9 atteggiarsi come una scandalosa rockstar aggressiva, cos\u00ec d\u00e0 la parte a Jade, che invita tutti i ragazzi allo spettacolo, a parte Tori. Beck va a casa della ragazza per consolarla, e sta per baciarla, ma lei lo rifiuta per rispetto di Jade. Jade, vedendo ci\u00f2 che \u00e8 successo tramite videochat, restituisce la parte a Tori e le permette di cantare davanti a tutto il mondo.\nCanzoni presenti: \"Make It In America\" (Victoria Justice)\nPonnie la pazza.\nTrama.\nTori trova in bagno una ragazza di nome Ponnie che cerca di presentare a i suoi amici, ma ogni volta Ponnie sparisce fino al punto da far impazzire Tori. Cos\u00ec con l'aiuto di alcuni militari conoscenti, Tori riesce a catturare Ponnie e a scoprire che lei \u00e8 una ex studentessa della Hollywood Arts, il cui vero nome \u00e8 Fawn Lebawitz, che, come sostiene lei, ha dovuto lasciare per far entrare Tori, anche se in realt\u00e0 \u00e8 stata cacciata perch\u00e9 era pazza, cos\u00ec aveva deciso di vendicarsi. La puntata finisce con Tori e un'influenzata Trina che vengono accompagnate a casa da un poliziotto, in macchina, che in realt\u00e0 \u00e8 Ponnie.\nLa squadra delle bionde.\nTrama.\nTori, Jade e Cat decidono di andare da Nozu dopo un'intera giornata di riprese del nuovo film di Beck, \"La squadra delle bionde\", ma continuano a rimanere con le parrucche bionde e le lenti a contatto azzurre perch\u00e9 Tori vuole sapere cosa si prova a essere bionda. Cat incontra un ragazzo di nome Evan Smith e, dopo aver parlato con lui per cinque ore, dimentica di dirgli di avere i capelli rossi e gli occhi scuri. Quando Cat racconta a Robbie di Evan, il ragazzo si ingelosisce. Jade scopre che Evan ha un debole per le bionde e non ama chi finge di essere qualcun altro. Robbie improvvisamente dichiara che Cat \u00e8 fantastica e che chiunque sarebbe fortunato a uscire con lei. Dopo che Evan scopre che Cat \u00e8 in realt\u00e0 una rossa, le dice che \u00e8 bellissima, ma che lui preferisce le bionde. Cat ha il cuore spezzato, ma Robbie le canta una canzone per consolarla. Quando Robbie finisce di cantare, Cat gli dice che ha pensato di tingersi i capelli di biondo. \nCanzoni presenti: \"I Think You're Swell\" (Matt Bennett)"}
{"id": "3764995", "revid": "599013", "url": "https://it.wikipedia.org/wiki?curid=3764995", "title": "Josef Orth", "text": ""}
{"id": "3765004", "revid": "3791", "url": "https://it.wikipedia.org/wiki?curid=3765004", "title": "Nina di Georgia", "text": ""}
{"id": "3765019", "revid": "599013", "url": "https://it.wikipedia.org/wiki?curid=3765019", "title": "Ehrenfried Patzel", "text": " Con la nazionale cecoslovacca \u00e8 stato vicecampione del mondo nel 1934."}
{"id": "3765022", "revid": "621682", "url": "https://it.wikipedia.org/wiki?curid=3765022", "title": "\u010cestm\u00edr Patzel", "text": ""}
{"id": "3765032", "revid": "767487", "url": "https://it.wikipedia.org/wiki?curid=3765032", "title": "Adolf \u0160impersk\u00fd", "text": ""}
{"id": "3765034", "revid": "287204", "url": "https://it.wikipedia.org/wiki?curid=3765034", "title": "Adolf Simpersky", "text": ""}
{"id": "3765043", "revid": "767487", "url": "https://it.wikipedia.org/wiki?curid=3765043", "title": "Ibrahim Sissoko", "text": "Carriera.\nClub.\nNel 2010 viene acquistato dall', sottoscrivendo un contratto con scadenza nel 2013, e compie il suo esordio da calciatore professionista con la maglia dei \"Briosa\" lo stesso anno diventando tuttora un titolare inamovibile della prima squadra che milita in Primeira Liga.\nIl 5 gennaio 2012 si trasferisce in Germania, dopo aver firmato un contratto con scadenza nel 2015, per giocare con la maglia del .\nIl 5 luglio si trasferisce, in prestito, in Grecia, per giocare la stagione 2012-2013 nelle file del .\nA fine stagione passa al Saint-Etienne e nel gennaio 2014 viene ceduto nuovamente in prestito al Deportivo de La Coru\u00f1a.\nStatistiche.\nPresenze e reti nei club.\n\"Statistiche aggiornate al 31 maggio 2014\"."}
{"id": "3765044", "revid": "1272592", "url": "https://it.wikipedia.org/wiki?curid=3765044", "title": "Ricordati che devi morire (singolo)", "text": "Ricordati che devi morire (Dance Version) - Single (meglio noto come Ricordati che devi morire) \u00e8 un singolo di Luca Laurenti pubblicato il 14 novembre 2011.\nIl titolo e il testo del brano ripetono la famosa ed omonima frase che lo stesso Laurenti ripete sempre nei programmi \"Ciao Darwin\" e \"Avanti un altro!\" (\"Ricordati che devi morire\"), entrambi presentati da Paolo Bonolis. In particolare il singolo viene utilizzato in quest'ultima trasmissione dal 21 novembre 2011 a oggi."}
{"id": "3765050", "revid": "916580", "url": "https://it.wikipedia.org/wiki?curid=3765050", "title": "Fermate il colpevole", "text": "Fermate il colpevole \u00e8 una serie televisiva prodotta in Italia nel 1980 e diretta da Mario Caiano. Composta di 23 episodi fu trasmessa all'interno della trasmissione televisiva Scacco matto, trasmissione abbinata alla Lotteria Italia del sabato sera, condotta da Laura Troschel, Claudio Cecchetto e Pippo Franco.\nVerso la fine dell'episodio il telefilm veniva interrotto e i concorrenti in studio dovevano rispondere, in busta chiusa, a tre domande. La prima domanda, detta di sbarramento, consisteva nell'individuare il colpevole del crimine descritto nel telefilm: poteva trattarsi di omicidio, furto, aggressione... Le due successive domande entravano nello specifico e chiedevano ai concorrenti di descrivere qualche particolare sul modus operandi del colpevole: arma usata, ora del delitto, motivazioni del gesto...\nLa trasmissione vedeva in gara due coppie di concorrenti che, durante la puntata, si sfidavano in vari giochi di abilit\u00e0, cultura generale. I vari giochi avevano quasi sempre a che vedere con dinamiche poliziesche, ispirate a grandi romanzi o fatti di cronaca ma non mancavano mai anche prove di enigmistica e di velocit\u00e0. La prova finale prevedeva la visione del giallo \"Fermate il colpevole\" e la risposta, in busta chiusa, alle tre domande. All'inizio della proiezione del giallo, le due coppie concorrenti erano chiuse in una cabina, in attesa delle tre domande finali. Interrotto il giallo, venivano formulate le domande alle due coppie di concorrenti. In caso di risposta errata alla prima domanda (detta di sbarramento) che recitava sempre \"Chi \u00e8 il colpevole?\" non si seguitava con la lettura delle altre risposte, diversamente, si provvedeva a leggere le risposte successive. La coppia che indovinava pi\u00f9 domande, raddoppiava il montepremi e si aggiudicava la puntata, ripresentandosi la settimana successiva in qualit\u00e0 di coppia campione. In caso di parit\u00e0, vinceva la coppia che aveva risposto in minor tempo. Nel caso in cui entrambe le coppie non rispondevano correttamente a tutte e tre le domande, vinceva la coppia che si era aggiudicata il maggior numero di risposte o, in caso di ulteriore parit\u00e0, la coppia che aveva consegnato la busta in minor tempo. Nel caso, per\u00f2, di mancata risposta a tutte le domande, la coppia vincitrice, bench\u00e9 incoronata coppia campione, non raddoppiava. La coppia campione, come detto, si ripresentava la settimana successiva, sfidata da una nuova coppia di concorrenti. La coppia sfidante era selezionata all'interno di \"Domenica in\", condotta da Pippo Baudo, all'interno del contenitore \"Fuori due\". All'interno del contenitore, le due potenziali coppie sfidanti si contendevano la possibilit\u00e0 di accedere alla trasmissione del sabato sera, in qualit\u00e0 di coppia sfidante della coppia campione e, anche in tale occasione, era presentata una puntata della serie.\nGli episodi della fiction \"Fermate il colpevole\" furono 23, in numero, cio\u00e8 dispari. Ci\u00f2, perch\u00e9, nell'ultima puntata di \"Scacco matto\", furono presentate due puntate del telefilm. Infatti, l'ultima puntata di \"Scacco matto\", vide la riconvocazione di tutte le coppie campione del programma, per sfidarsi e aggiudicarsi il titolo di supercampione del programma.\nDurante l'ultima puntata di \"Scacco Matto\", and\u00f2 in onda anche una parodia di \"Fermate il colpevole\", dal titolo \"Fermate l'autobus\", scritta da Mario Castellacci e Pier Francesco Pingitore.\nDopo la prima trasmissione (all'interno di Scacco matto) la Rai ha riproposto, a tarda notte, nei primi anni del duemila, qualche episodio della serie.\nTrama.\nLa fiction \u00e8 sempre ambientata a Villa Drago, sul lago di Como. Le puntate, in tutto 14, si snodano su un vasto arco temporale. La prima puntata \u00e8 ambientata verso la met\u00e0 dell'Ottocento e il titolo \u00e8 \"Una spia tra noi\" (durante la prima fase della Guerra di Indipendenza, un ricercato politico si rifugia nella sua dimora, Villa Drago, ove ad attenderlo vi sono la moglie, la figlia e tre collaboratori dell'uomo ma, fra di loro, vi \u00e8 una spia), mentre l'ultima puntata \u00e8 ambientata alla fine degli anni settanta ove, Villa Drago \u00e8 diventata una clinica per la cura dei tossicodipendenti, il titolo dell'episodio \u00e8 \"Qualcuno dal giardino\" (un ospite della clinica strangola la segretaria del medico). Non mancano ambientazioni alla fine dell'Ottocento. Ne sono esempi gli episodi \"Festa d'addio\" (ove una contessina cieca viene avvelenata da uno degli ospiti di Villa Drago) e \"La ragazza del can can\" (ove una ex ballerina di can can, ora amante di un facoltoso conte, abita con lui Villa Drago; ci\u00f2 crea risentimento nella moglie e nei nipoti dell'uomo e il ricco conte viene assassinato da una figura misteriosa a colpi di pistola). Ambientato negli anni dieci \u00e8, invece, \"Notte di carnevale\" (ove, durante una sfarzosa nottata di carnevale tenuta a Villa Drago, un misterioso personaggio cerca di entrare in possesso di una formula segreta, elaborata da uno scienziato), negli anni venti \u00e8 ambientato l'episodio \"Quell'amara splendida estate\" (un omicidio sconvolge Villa Drago, allora abitata da un chimico che si sta dedicando a misteriosi studi sui serpenti), al tempo della seconda guerra mondiale \u00e8 ambientato invece \"L'ultimo rifugio\" (ove, perseguitati dai nazisti, una serie di personaggi sfolla a Villa Drago, ma uno fra gli ospiti tenta di far esplodere la villa), nei cupi anni cinquanta \u00e8 ambientato \"Quel giorno sulla montagna\" (ove Villa Drago, trasformata in pensione gestita da un vecchio uomo e dalla giovane nipote muta, diviene dimora di alcuni gitanti e, uno fra essi, viene assassinato) mentre, nel boom degli anni sessanta \u00e8 ambientato \"Nome in codice Renee\" (ove la compagna di Renee, uomo facente parte di una pericolosa banda criminale, assassinato per mano di un componente della banda, invita tutti i componenti della combriccola a Villa Drago, allo scopo di scoprire chi, fra loro, ha ucciso l'uomo). I restanti episodi si snodano nell'arco storico che va dal 1830 al 1979, calandosi per trama e costumi in dinamiche thriller d'ambientazione. Gli attori che interpretano la fiction sono sempre i medesimi ma gli episodi sono completamente slegati e, ad ogni episodio, la storia muta completamente sia nei rapporti tra i personaggi sia per l'epoca storica di ambientazione...\nTema musicale.\nIl telefilm \u00e8 stato accompagnato da due diversi commenti musicali, a seconda delle varie puntate. Alcuni episodi ebbero come colonna sonora \"Thriller love\" eseguita da Billie Wood altre puntate ebbero a colonna sonora \"Suspicion\" composta da Stefano Pulga."}
{"id": "3765055", "revid": "83531", "url": "https://it.wikipedia.org/wiki?curid=3765055", "title": "Clube de Regatas Guar\u00e1", "text": "Il Clube de Regatas Guar\u00e1, conosciuto semplicemente come Guar\u00e1, \u00e8 una societ\u00e0 calcistica brasiliana con sede a Guar\u00e1, nel Distretto Federale.\nStoria.\nIl Clube de Regatas Guar\u00e1 \u00e8 stato fondato il 9 gennaio 1967, da alcuni dipendenti del Departamento de Topografia Humana. Oswaldo Cruz Viera, che fu uno dei fondatori, fu il primo presidente del club.\nIl club ha fermato la sua attivit\u00e0 sportiva nel 1960, ma dopo la fusione nel 1970 di due societ\u00e0 calcistiche locali, chiamate Humait\u00e1 e Corinthians, ha riattivato la sua attivit\u00e0 calcistica. Il Guar\u00e1 ha partecipato al Campeonato Brasileiro S\u00e9rie A nel 1979, noto allora come \"Copa Brasil\", finendo tuttavia con un modestissimo ultimo posto nel girone preliminare.\nNel 1996 \u00e8 stato protagonista di una storica vittoria del campionato del Distretto Federale, il Campionato Brasiliense.\nColori e simboli.\nColori.\nI colori ufficiali del Clube de Regatas Guar\u00e1 sono il bianco, il giallo ed il nero.\nSimboli ufficiali.\nSimboli.\nLa bandiera ufficiale \u00e8 ispirata alla bandiera del Corinthians, una delle due societ\u00e0 che ha contribuito alla rifondazione del Guar\u00e1.\nStrutture.\nStadio.\nLa societ\u00e0 gioca le proprie partite presso l'Est\u00e1dio Ant\u00f4nio Otoni Filho, soprannominato CAVE. Lo stadio ha una capacit\u00e0 massima di 7000 spettatori."}
{"id": "3765059", "revid": "767487", "url": "https://it.wikipedia.org/wiki?curid=3765059", "title": "Alvord (Iowa)", "text": "Alvord \u00e8 una citt\u00e0 degli Stati Uniti, situata nella Contea di Lyon, nello Stato dell'Iowa.\nGeografia fisica.\nLa citt\u00e0 ha una superficie di 0,7 km\u00b2, interamente coperti da terra. Le citt\u00e0 limitrofe sono: Doon, Inwood, Larchwood, Lester, Rock Rapids e Rock Valley. Alvord \u00e8 situata a 403 m s.l.m.\nSociet\u00e0.\nEvoluzione demografica.\nAl censimento del 2000, Alvord contava 187 abitanti e 75 famiglie. La densit\u00e0 di popolazione era di 267,14 abitanti per chilometro quadrato. Le unit\u00e0 abitative erano 80, con una media di 114,28 per chilometro quadrato. La composizione razziale contava il 100,00% di bianchi."}
{"id": "3765060", "revid": "767487", "url": "https://it.wikipedia.org/wiki?curid=3765060", "title": "Yordany \u00c1lvarez", "text": ""}
{"id": "3765063", "revid": "767487", "url": "https://it.wikipedia.org/wiki?curid=3765063", "title": "Anton\u00edn Vodi\u010dka", "text": ""}
{"id": "3765068", "revid": "287204", "url": "https://it.wikipedia.org/wiki?curid=3765068", "title": "Marinalles La Spezia", "text": "Marinalles La Spezia, Il Centro allestimento e collaudo nuove navi, \u00e8 una Comando della Marina Militare italiana con sede a La Spezia.\nPremessa.\nIl Centro Allestimenti o gli Uffici allestimenti sono elementi d'organizzazione periferici della Marina Militare Italiana, a carattere anche temporaneo, appositamente istituiti ed ubicati presso i cantieri di costruzione delle unit\u00e0 navali cui vengono preposti. Il loro compito \u00e8 di contribuire in loco, in stretto coordinamento con gli altri enti dedicati all'impresa, al buon allestimento ed alle attivit\u00e0 di collaudo ed accettazione delle Unit\u00e0 di nuova costruzione, nonch\u00e9 di assicurare l'impostazione dell'organizzazione funzionale delle stesse e coordinare le attivit\u00e0 di addestramento del personale designato ad imbarcare.\nDipendenze.\nIl Centro Allestimenti dipende dal Comando logistico della Marina Militare. In precedenza dipendevano da NAVISPELOG, l'Ispettorato per il supporto logistico e dei fari, per quanto attiene alle attivit\u00e0 d'istituto; dal Comando in capo del dipartimento o dal Comando militare marittimo autonomo, competenti per giurisdizione territoriale, per gli aspetti disciplinari, logistici e di presidio, secondo quanto disposto dallo stato maggiore all'atto della loro istituzione.&lt;br&gt;\nLa sede principale di Marinalles \u00e8 situata in viale San Bartolomeo, 446 a La Spezia in localit\u00e0 Muggiano presso lo stabilimento Fincantieri. Il Comando, \u00e8 strutturato in cinque Sezioni dislocate in tre sedi distinte:\npresso lo stabilimento di Muggiano risiedono: \npresso la Palazzina Ugo Botti, sita anch'essa in localit\u00e0 Muggiano in Via Ugo Botti, risiedono:\npresso lo stabilimento di Riva Trigoso hanno sede:\nTutte le Sezioni sono alle dirette dipendenze del Comandante di Marinalles.\n&lt;br&gt;\nI compiti.\nI Compiti degli Uffici Allestimento sono:\n\u00a0\u00a0\u00a0\u00a0\u00a0\u00a0-\u00a0Commissioni di Pre-Collaudo / Collaudo / Valutazione e Commissioni Speciali, di competenza di Navarm / Ufficio Tecnico, secondo quanto necessario;&lt;br&gt;\n\u00a0\u00a0\u00a0\u00a0\u00a0\u00a0-\u00a0Commissioni e Sottocommissioni di Collaudo / Accettazione e Commissioni di Fine Garanzia, secondo quanto disposto dallo Stato Maggiore ed in accordo con la SMM/ISN 106/UEU;&lt;br&gt;\nLe attivit\u00e0.\nAttualmente, gli uffici si occupano di varie attivit\u00e0, quali:\nTra le ultime realizzazioni effettuate in questa sede, possiamo ricordare la portaerei Cavour e i cacciatorpediniere Classe Orizzonte Andrea Doria e Caio Duilio."}
{"id": "3765071", "revid": "47767", "url": "https://it.wikipedia.org/wiki?curid=3765071", "title": "Lana (nome)", "text": "Origine e diffusione.\nIl nome \u00e8 in uso, indipendentemente gli uni dagli altri, nei paesi slavi e in quelli inglesi:\nVa notato che il nome coincide anche con diversi termini di altre lingue (l'italiano, spagnolo e rumeno \"lana\", l'hawaiiano \"lana\", \"galleggiante\", e lo swahili \"lana\", \"maledizione\"), ai quali non \u00e8 in alcun modo correlato.\nOnomastico.\nNel caso lo si consideri un'abbreviazione di Alana, si pu\u00f2 festeggiare l'onomastico del nome lo stesso giorno di Alan; negli altri casi \u00e8 adespota, e quindi ricade il 1\u00ba novembre, giorno di Ognissanti."}
{"id": "3765074", "revid": "767487", "url": "https://it.wikipedia.org/wiki?curid=3765074", "title": "Foun\u00e9k\u00e9 Sy", "text": ""}
{"id": "3765083", "revid": "110748932", "url": "https://it.wikipedia.org/wiki?curid=3765083", "title": "Geoffrey Mutai", "text": "Biografia.\nIl 18 aprile 2011, alla Maratona di Boston, Geoffrey Mutai stabilisce il miglior tempo di sempre sulla distanza di 42 chilometri e 195 metri, correndo la distanza in 2h03'02\". Tale tempo non viene per\u00f2 ratificato come record mondiale, in quanto la maratona di Boston non rispetta i requisiti imposti dalla IAAF per l'omologazione del record, che prevede un dislivello massimo tra il punto di partenza e quello di arrivo di 1 metro per km, dunque il limite imposto \u00e8 di 42 metri, mentre il percorso ne ha 136. Inoltre il giorno della gara un vento forte spirava continuamente alle spalle degli atleti, aggiungendo un altro elemento che inficia il record, poich\u00e9 nel caso una maratona si svolga su un percorso che preveda un traguardo differente dal punto di partenza, bisogna anche calcolare l'apporto del vento come accade per le gare di velocit\u00e0.\nIl 6 novembre dello stesso anno vince poi la Maratona di New York in 2h05'05\" battendo il record della corsa. Dietro di lui si classificano il suo connazionale Emmanuel Mutai (2h06'28\") e l'etiope Tsegay Kebede (2h07'13\").\nNel 2011 ha vinto il Giro podistico internazionale di Castelbuono con il tempo di 29'05\"."}
{"id": "3765085", "revid": "1272592", "url": "https://it.wikipedia.org/wiki?curid=3765085", "title": "Giovanni Andrea Casella", "text": "Biografia.\nGli inizi e le opere in Piemonte.\nAttivo in Piemonte dopo avere appreso i fondamenti del mestiere forse nella bottega romana di Pietro da Cortona, spos\u00f2 Caterina Casella, sorella del suo collaboratore Giacomo. Con lui, dal 1642 al 1650, lavor\u00f2 al Castello di Rivoli, al Palazzo Reale di Torino e al Duomo della citt\u00e0 piemontese. Qui realizz\u00f2 la pala \"Santa Cecilia al cospetto della Vergine con il Bambino\" (sicuramente realizzata non pi\u00f9 tardi del 1652, quando fu menzionata in un inventario) e pi\u00f9 tardi, nel 1660, l'affresco \"Quattro episodi della vita e del martirio dei Santi Cosma e Damiano\" (nella cappella di San Giovanni Battista) e la pala d'altare \"Apparizione della Vergine e della Trinit\u00e0 ai santi Cosma e Damiano\" (realizzata per la cappella dei santi Cosma e Damiano, ma oggi conservata a Silvano d'Orba nella chiesa di San Sebastiano). Altre sue opere nella citt\u00e0 piemontese, ma entrambe ora spostate, sono la pala d'altare della Cappella dei Santi Cosma e Damiano, oggi conservata a Tortona, e l'\"Apparizione dell'angelo ai santi Massimo vescovo e Antonio abate\" (oggi a Carmagnola, nella chiesa di San Luca a Vallongo). Nel 1655 dipinse, ancora con Giacomo Casella, la pala d'altare \"San Carlo Borromeo in adorazione della Sacra Sindone\" per la chiesa di San Carlo. Nello stesso anno collabor\u00f2 con Bartolomeo Caravoglia e Sebastiano Carello alle decorazioni della cappella della Compagnia di San Luca e, fra il 1658 e il 1659, con loro ottenne l'incarico di decorare quella della Compagnia di Sant'Anna dei Luganesi nella chiesa di San Francesco d'Assisi di Torino. Dal 1660 al 1666, si dedic\u00f2 - con Giovanni Battista, Giovanni Paolo Recchi, Jean Miel e Charles Dauphin - alla realizzazione di affreschi nelle ville e nei palazzi di alcuni nobili locali. Nello stesso periodo, per\u00f2, ottenne anche l'incarico di dipingere il fregio della Sala delle Virt\u00f9 del Palazzo Reale e quello della Sala delle Congregazioni del Palazzo di citt\u00e0. Qui realizz\u00f2 inoltre le \"Figure antropomorfe e putti\" e la \"Giustizia\" nella Sala del Consiglio. Fra il 1662 e il 1664, inoltre, realizz\u00f2 le pitture nella stanza delle Magnificenze del castello del Valentino e, in collaborazione con Giacomo Casella, \"Britomarte che consegna un tempio a Diana\" per la Sala dei Templi nella reggia di Venaria Reale. Ultima sua opera a Torino \u00e8 invece l'affresco realizzato con il cognato nella volta della chiesa di Santa Cristina (1666), che decor\u00f2 anche con cinque teleri.\nI viaggi in Svizzera.\nCon Giacomo Casella, per\u00f2, oper\u00f2 anche nella sua patria, la Svizzera: nel 1655 i due furono attivi a Carona, dove dipinsero due pale d'altare nella chiesa di Santa Maria d'Ongero e le \"Scene della vita della Vergine\", in tre riquadri, e la \"Visione di Sant'Antonio patavino alla presenza di San Carlo Borromeo\" (1659) nella cappella di Sant'Antonio da Padova. Nel 1660 furono a Sala Capriasca, dove realizzarono le tele \"Sant'Anna\" e \"San Giuseppe\" nella chiesa di Sant'Antonio Abate. Poi, nel 1662, i due si spostarono a Lugano, dove realizzarono due affreschi, il \"Martirio dei santi Biagio e Sebastiano\", nel presbiterio della chiesa di San Rocco, e un terzo affresco, probabilmente precedente, che rappresenta l'\"Apparizione del Bambino a sant'Antonio da Padova\" ed \u00e8 conservato nella chiesa della Madonna di Loreto. Infine si spostarono a Castagnola, dove realizzarono alcuni altri affreschi nella chiesa di San Giorgio. Soli attribuito sono invece \"San Giuseppe con in braccio il Bambino\", conservato nella casa parrocchiale di Balerna e l'affresco nella cappella della Madonna e la pala d'altare con l'\"Assunzione della Vergine al cospetto dei dodici Apostoli\" custoditi nella chiesa di San Cristoforo di Caslano. Meno certa \u00e8 invece la paternit\u00e0 di quattro affreschi nella stessa chiesa: la \"Piet\u00e0\", la \"Presentazione di Ges\u00f9 al Tempio\" e due \"Sibille\". Ultima opera certamente ascrivibile alla sua opera, invece, \u00e8 la pala d'altare \"San Rocco e l'angelo\", dipinta per la cappella di San Rocco nella chiesa dei Santi Pietro e Paolo, a Camignolo."}
{"id": "3765086", "revid": "110157", "url": "https://it.wikipedia.org/wiki?curid=3765086", "title": "Shockwave - L'attacco dei droidi", "text": "Shockwave - L'attacco dei droidi (\"A.I. Assault\") \u00e8 un film per la televisione statunitense del 2006 diretto da Jim Wynorski.\nTrama.\nUn dottore americano, rimasto coinvolto nella guerra del Vietnam quando \nera solo un ragazzo, decide di dedicare la propria vita nel progettare \nun robot capace di essere un soldato perfetto, una macchina \ntecnologicamente avanzata e invulnerabile, programmata per essere \nletale. Realizzati due prototipi, il Dottore parte con il proprio team \nper le isole Fiji dove effettuer\u00e0 gli ultimi test di controllo; qualcosa sul volo va storto, l'aereo precipita e gli unici superstiti sono i due guerrieri meccanici. Una squadra speciale dell'esercito dovr\u00e0 raggiungere l'isola, \nincaricata di neutralizzare queste macchine assassine.\nProduzione.\nIl film fu prodotto da Cinetel Films e diretto da Jim Wynorski nel 2005.\nDistribuzione.\nIl film fu trasmesso in televisione nel 2006 sulla rete Syfy. \u00c8 stato poi distribuito in DVD nel 2006 dalla Lions Gate Films Home Entertainment.\nAlcune delle uscite internazionali sono state:\nPromozione.\nLe tagline sono:\nCritica.\nSecondo MyMovies il film \u00e8 caratterizzato dalla \"scarsit\u00e0 della storia\" e da effetti speciali realizzati in computer grafica non all'altezza. La scenografia \"sembra essere stata prelevata da un parco divertimenti: visibilmente finta e poco curata\". I momenti migliori in termini di presa sullo spettatore sono, paradossalmente, quei momenti con alcuni validi effetti sonori. Il prodotto, che sembra \"un videogioco degli anni novanta\", si rivela, infine, non adatto n\u00e9 agli appassionati di fantascienza n\u00e9 agli spettatori occasionali."}
{"id": "3765088", "revid": "46931", "url": "https://it.wikipedia.org/wiki?curid=3765088", "title": "A.I. Assault", "text": ""}
{"id": "3765095", "revid": "585241", "url": "https://it.wikipedia.org/wiki?curid=3765095", "title": "'Mbraccio a te!", "text": ""}
{"id": "3765105", "revid": "1793900", "url": "https://it.wikipedia.org/wiki?curid=3765105", "title": "Lingua matlatzinca", "text": "La lingua matlatzinca, chiamata matlatzinca di San Francisco nello standard ISO 639-3, \u00e8 una lingua oto-mangue parlata in Messico.\nDistribuzione geografica.\nSecondo i dati del censimento del 2010 effettuato dall'Instituto Nacional de Estad\u00edstica y Geograf\u00eda (INEGI), i locutori di matlatzinca in Messico sono 1106.\nClassificazione.\nSecondo l'edizione 2009 di \"Ethnologue\", la classificazione \u00e8 la seguente:"}
{"id": "3765121", "revid": "1305772", "url": "https://it.wikipedia.org/wiki?curid=3765121", "title": "Tlahuica", "text": ""}
{"id": "3765122", "revid": "834", "url": "https://it.wikipedia.org/wiki?curid=3765122", "title": "Ocuilteco", "text": ""}
{"id": "3765132", "revid": "599013", "url": "https://it.wikipedia.org/wiki?curid=3765132", "title": "Lud\u011bk Zelenka", "text": ""}
{"id": "3765136", "revid": "287204", "url": "https://it.wikipedia.org/wiki?curid=3765136", "title": "Ludek Zelenka", "text": ""}
{"id": "3765138", "revid": "125635010", "url": "https://it.wikipedia.org/wiki?curid=3765138", "title": "Hugo Becker (attore)", "text": "Biografia.\nHugo Becker nasce a Metz, nel nord della Francia, il 13 maggio 1987. Formatosi al conservatorio d'arte drammatica di Lilla dal 2005 al 2007, studia recitazione al Cours Florent di Parigi (2007-2008) e alla Royal Academy of Dramatic Art di Londra (2008-2009). Inizialmente si dedica al teatro, poi ad alcuni cortometraggi, ricevendo nel 2010 il premio \"Talent Cannes Adami\" nel corso del Festival di Cannes per il corto \"La mari\u00e9e n'est pas qu'une marchande de frites\". Nello stesso anno, prende parte al suo primo film, \"L'assaut\", nel ruolo di un giovane politico, e interpreta il principe di Monaco Louis Grimaldi nel primo episodio della quarta stagione della serie televisiva statunitense \"Gossip Girl\", firmando poi per un totale di diciotto episodi: compare cos\u00ec anche nella quinta stagione, trasmessa tra il 2011 e il 2012.\nNel frattempo, partecipa sia a serie televisive poliziesche francesi, come \"Julie Lescaut\" e \"R.I.S. Police scientifique\", sia ad altri film: nel 2011 \u00e8 in \"La proie\", \"La croisi\u00e8re\" e \"Damsels in Distress - Ragazze allo sbando\": quest'ultimo chiude il sessantottesimo festival del cinema di Venezia e viene selezionato al Toronto Film Festival. Partecipa anche a un cortometraggio pubblicitario per Cartier con Marine Vacht.\nNel 2012 prende parte al film \"Ma premi\u00e8re fois\", diretto da Marie-Castille Mention-Schaar. Nel 2013 \u00e8 in \"Passione innocente\", presentato al Sundance Film Festival, e in due episodi della serie televisiva \"Jo\"; entra inoltre nel cast della diciassettesima stagione di \"Testimoni silenziosi\", dove interpreta un famoso giocatore di calcio. A settembre 2013 entra nel cast della serie televisiva di France 2 \"Chefs\", che viene trasmessa nel 2015.\nDoppiatori italiani.\nNelle versioni in italiano dei suoi film, Hugo Becker \u00e8 stato doppiato da:"}
{"id": "3765167", "revid": "1543377", "url": "https://it.wikipedia.org/wiki?curid=3765167", "title": "Tropicana Field", "text": "Il Tropicana Field (precedentemente conosciuto come Florida Suncoast Dome (1990-1993) \u00e8 uno stadio coperto situato a St. Petersburg in Florida. Ospita le partite dei Tampa Bay Rays di Major League Baseball. \u00c8 l'unico stadio della storia ad aver ospitato intere stagioni professionistiche di baseball, football, hockey e football a 8, oltre a partite di pallacanestro e football collegiale. Attualmente \u00e8 l'unico stadio della MLB ad avere un tetto fisso, non retrattile.\nTra il dicembre del 2020 e l'aprile del 2021 ha ospitato tutti gli eventi della World Wrestling Entertainment, la federazione di wrestling pi\u00f9 importante al mondo, in un set a porte chiuse con pubblico collegato in videoconferenza chiamato WWE ThunderDome.\nStoria.\nLo stadio fu inaugurato nel 1990, ma rimase senza squadre fino al 1991, quando divenne la casa dei Tampa Bay Storm di Arena Football League. Nel 1993 anche i Tampa Bay Lightning di National Hockey League si trasferirono qui. Entrambe le squadre si spostarono al nuovo Ice Palace nel 1996, mentre la prima partita dei Rays si tenne il 31 marzo 1998 contro i Detroit Tigers."}
{"id": "3765171", "revid": "767487", "url": "https://it.wikipedia.org/wiki?curid=3765171", "title": "Karel V\u00e1cha", "text": ""}
{"id": "3765172", "revid": "247222", "url": "https://it.wikipedia.org/wiki?curid=3765172", "title": "Crazy Clown Time", "text": "Crazy Clown Time \u00e8 il primo album studio del regista statunitense David Lynch. Prima di questa pubblicazione il regista aveva gi\u00e0 composto con Angelo Badalamenti alcune tracce delle colonne sonore dei suoi film e aveva collaborato con artisti tra cui John Neff (per l'album \"BlueBob\"), Julee Cruise e Sparklehorse &amp; Danger Mouse (per \"Dark Night of the Soul\").\nIl disco \u00e8 stato pubblicato il 7 novembre 2011 in Europa e l'8 novembre 2011 nel Nord America dalle etichette indipendenti Sunday Best Recordings e Play It Again Sam.\nL'uscita del disco viene anticipata dai singoli Good Day Today/I Know pubblicati il 26 novembre 2010 in formato digitale e il 10 gennaio in CD.\nLa title track \u00e8 stata messa a disposizione per il download gratuito e lo streaming sulla pagina facebook ufficiale del regista.\nLynch stesso ha girato il video musicale del brano che d\u00e0 il nome all'album.\nIl disco.\nL'album \u00e8 stato registrato e missato all'Asymmetrical Studio ad Hollywood da Lynch e Hurley, gi\u00e0 sala di registrazione per le composizioni originali delle colonne sonore di \"Twin Peaks\", di \"Mulholland Drive\", \"Una storia vera\", \"Eraserhead\", \"Inland Empire\" e collaborazioni tra Lynch e altri artisti come Jocelyn Montgomery, John Neff, Marek Zebrowski e Ariana Delawari. Il mastering \u00e8 invece \u00e8 stato affidato a Brian Lucey presso il Magic Garden Mastering a Columbus (Ohio).\nAlla prima traccia, \"Pinky's Dream\", collabora la frontwoman degli Yeah Yeah Yeahs, Karen O. Lynch e la cantante si sono conosciuti circa otto anni prima, tramite l'agente Brian Loucks. Durante le registrazioni di \"Crazy Clown Time\" Lynch le ha proposto di cantare le parti vocali di \"Pinky's Dream\" sperimentando con lui all'Asymmetrical Studio.\nIl titolo dell'album \"Crazy Clown Time\" (che in italiano pu\u00f2 essere tradotto come \"il tempo del pagliaccio matto\") si riferisce al \"mondo come \u00e8 al giorno d'oggi\".\nPer le atmosfere musicali Lynch si \u00e8 ispirato al blues e alla musica del musicista texano Gary Clark, Jr. arrivando a quello che lui definisce \"modern blues\". Le tracce vocali eseguite da Lynch sono distorte con diversi effetti sonori. Su twitter Lynch ammette di non apprezzare il suono della propria voce. Il regista spiega: \u00abUna voce secca e inalterata \u00e8 disastrosa. Come per tutti gli altri strumenti, al giorno d'oggi la manipolazione \u00e8 \"la regola del gioco\".\u00bb\nL'album non \u00e8 stato supportato da alcun tour perch\u00e9 Lynch e Hurley si considerano una band da studio di registrazione, perci\u00f2 le loro composizioni sono poco adatte ad essere eseguite dal vivo.\nAccoglienza.\nSul \"Washington Post\" viene sottolineata l'assurdit\u00e0 dei testi scrivendo: \u00abUn mix tra filosofia e stupidit\u00e0 appare in \"Strange and Unproductive Thinking\" [...] dove un incoerente soliloquio new Age alla fine cede il posto a una riflessione sul rapporto tra igiene orale e la salute emotiva.\u00bb"}
{"id": "3765173", "revid": "287204", "url": "https://it.wikipedia.org/wiki?curid=3765173", "title": "Karel Vacha", "text": ""}
{"id": "3765177", "revid": "599013", "url": "https://it.wikipedia.org/wiki?curid=3765177", "title": "Pape Sow", "text": ""}
{"id": "3765178", "revid": "132266", "url": "https://it.wikipedia.org/wiki?curid=3765178", "title": "Lucerio di Maurienne", "text": ""}
{"id": "3765179", "revid": "1924342", "url": "https://it.wikipedia.org/wiki?curid=3765179", "title": "Discografia di Lloyd Banks", "text": ""}
{"id": "3765180", "revid": "599013", "url": "https://it.wikipedia.org/wiki?curid=3765180", "title": "Reginella (Consiglia Licciardi)", "text": "Reginella \u00e8 il secondo album registrato in studio di canzoni classiche napoletane della cantante Consiglia Licciardi.\nIl disco fa parte di una collana di brani classici iniziata con il precedente album \"Passione\" e che porta per titolo \"Classica Napoletana\". Gli arrangiamenti sono di Peppe Licciardi: essi sono minimali, realizzati con sole due chitarre classiche, un primo mandolino, un secondo mandolino e una mandola. Questo mette in risalto tutte le qualit\u00e0 armoniche della voce della Licciardi."}
{"id": "3765189", "revid": "1573940", "url": "https://it.wikipedia.org/wiki?curid=3765189", "title": "Corvus moneduloides", "text": "La cornacchia della Nuova Caledonia o corvo della Nuova Caledonia (Corvus moneduloides ) \u00e8 un uccello passeriforme della famiglia dei corvidi.\nFa parte di quelle specie di animali capaci di utilizzare strumenti. Questi corvidi sono tra i pochi animali non primati conosciuti per avere caratteristiche inventive nella creazione di nuovi strumenti, modificandone di esistenti, per poi passare queste innovazioni ad altri individui nel gruppo culturale.\nEtimologia.\nIl nome scientifico della specie, \"moneduloides\", deriva dalla parola latina \"monedula\" (\"mangiatrice di monete\", con riferimento alla taccola) con l'aggiunta del suffisso di origine greca -\"\u03bf\u1f36\u03b4\u03b5\u03c2\" (-\"o\u00ecdes\", \"simile a\"), col significato di \"simile alla taccola\", in riferimento all'aspetto tozzo e al becco corto di questi uccelli.\nDescrizione.\nDimensioni.\nMisura 40-43 cm di lunghezza, per 225-355 g di peso: a parit\u00e0 d'et\u00e0, i maschi sono pi\u00f9 grossi e pesanti anche di un terzo rispetto alle femmine.\nAspetto.\ni tratta di uccelli dall'aspetto robusto e massiccio, muniti di testa squadrata con becco conico e corto (se paragonato a quanto osservabile negli altri corvi) con caratteristica mandibola inferiore dalla punta ricurva verso l'alto e presenza alla base (attorno alle narici e sulla gola) di penne sottili e piliformi: le ali sono digitate, le zampe forti e la coda piuttosto lunga (sempre in rapporto a quanto osservabile negli altri corvi) e dall'estremit\u00e0 squadrata. Nel complesso, questi uccelli presentano una vaga somiglianza con le taccole, alle quali essi devono il nome scientifico.\nIl piumaggio si presenta completamente di colore nero-bluastro, con presenza di riflessi metallici purpurei e bluastri (che divengono verdi sotto la luce diretta del sole) particolarmente evidenti su petto, dorso e ali; queste ultime presentano remiganti dalla superficie inferiore di colore grigio scuro.\nLe zampe sono di colore grigio-azzurro, il becco \u00e8 nero-bluastro e gli occhi sono di colore bruno scuro.\nBiologia.\nSi tratta di uccelli diurni e tendenzialmente solitari, che per\u00f2 non mancano di presentare interazioni fra loro anche all'infuori della stagione riproduttiva, quando si riuniscono in coppie. Essi passano la maggior parte della giornata alla ricerca di cibo fra i rami di alberi e cespugli, scendendo tuttavia senza problemi anche al suolo per ispezionare il fogliame caduto e i detriti.\nIl richiamo di questi uccelli \u00e8 costituito da serie di 2-4 richiami acuti che suonano come \"kwa-kwa\" (che \u00e8 poi il loro nome comune locale), emessi gonfiando la gola, i quali ricordano l'abbaiare di un cane di piccola taglia o la risata di un'anziana.\nAlimentazione.\nIl corvo della Nuova Caledonia \u00e8 un uccello onnivoro, che si ciba un po' di tutto ci\u00f2 che riesce a reperire nel suo areale: questi uccelli si cibano perlopi\u00f9 di insetti (catturando al volo quelli volanti con grande perizia), artropodi e delle loro larve, di lumache (il cui guscio viene rotto lasciando cadere gli animali da grandi altezze), piccoli mammiferi, uova e nidiacei reperiti razziando i nidi, semi, granaglie, carcasse, bacche, frutta e frutta a guscio.\nQuesta specie \u00e8 molto nota nella comunit\u00e0 scientifica per la sua abilit\u00e0 nel creare utensili atti a reperire il cibo: i corvi della Nuova Caledonia, infatti, utilizzano stecchini vegetali (sia reperiti al suolo che modellando col becco rametti staccati dai pressi della base di un ramo in forma di uncino) inserendoli in buchi e fessure della corteccia e del legno marcescente per estrarre le larve che qui si annidano: in questo senso, questo uccello si comporta in maniera affine al fringuello picchio delle Gal\u00e1pagos (che per\u00f2 infilza le prede, mentre il corvo della Nuova Caledonia estrae le larve che mordono lo stecchino inserito nella fessura), entrambi andando a riempire la medesima nicchia ecologica dei picchi.\nOltre che il legno, il corvo della Nuova Caledonia pu\u00f2 servirsi delle foglie di \"Pandanus\" per fabbricare i suoi utensili, ritagliandone col becco striscioline rettangolari e sfruttando le barbe ruvide che ricoprono i margini di suddette foglie (che l'animale ha cura di tenere orientate verso la propria testa per sfruttarne l'effetto contropelo) per reperire il cibo, nonch\u00e9 di pezzi di rampicanti spinose.\nRiproduzione.\nSi tratta di uccelli monogami, la cui stagione riproduttiva si estende da settembre a gennaio.\nLe coppie collaborano nella costruzione del nido (una struttura a coppa di 19 cm di diametro e spessa 4-5 cm, costruita intrecciando rametti e fibre vegetali a circa 8 m d'altezza), nella cova delle 2-3 uova e nell'allevamento dei nidiacei.\nDistribuzione e habitat.\nCome intuibile dal nome comune, il corvo della Nuova Caledonia \u00e8 endemico della Nuova Caledonia, della quale popola Grande Terre e la vicina Mar\u00e9, nelle Isole della Lealt\u00e0 (dove \u00e8 stata introdotta).\nL\"'habitat\" di questi uccelli \u00e8 costituito dalle aree boschive, dalla savana e dalle aree alberate suburbane, nonch\u00e9 dalle piantagioni e dai frutteti.\nIntelligenza.\nIl corvo della Nuova Caledonia rappresenta l'unico non-primate nel quale \u00e8 osservabile un'evoluzione culturale cumulativa e nella manifattura di utensili: questi uccelli, infatti, sono in grado di \"inventare\" nuovi oggetti modificando strumenti esistenti, passando inoltre queste innovazioni alle generazioni successive, che a loro volta affinano ulteriormente le conoscenze in maniera indipendente fra loro su base geografica (ossia ciascuna comunit\u00e0 apporta le proprie modifiche a un oggetto tramandato dagli antenati).\nQuesti uccelli sono in grado di ricavare (intenzionalmente e spontaneamente) utensili anche da materiali mai incontrati in precedenza, come fil di ferro e plastica in ambiente da laboratorio.\nL'utilizzo di strumenti non \u00e8 limitato alla sola ricerca di cibo: i corvi della Nuova Caledonia sono soliti utilizzare dei rametti anche per investigare l'eventuale pericolosit\u00e0 di un nuovo stimolo presente nel loro territorio, come un serpente di gomma o una luce lampeggiante a LED immessi nella voliera.\nIl corvo della Nuova Caledonia \u00e8 inoltre in grado di mostrare comportamenti cognitivamente ancora pi\u00f9 complessi, come l'utilizzo di metadati: ad esempio, 6 dei 7 animali in esame hanno utilizzato uno stecchino (troppo corto per raggiungere del cibo posto in fondo a un tubo) per ottenere un altro stecchino lungo abbastanza da ottenere il cibo (sopprimendo l'istinto di raggiungere direttamente il nutrimento). Anche in questo caso, si tratta di comportamenti osservati unicamente fra i primati.\nInoltre, questi uccelli fanno parte del ristretto numero di animali (fra i quali figurano anche altri corvidi) che danno risultati positivi nel test dello specchio: sebbene (in base a test effettuati su esemplari di cattura) non sia stato possibile dimostrare che essi si riconoscano nell'immagine riflessa, i corvi della Nuova Caledonia si sono dimostrati in grado di utilizzare lo specchio per raggiungere oggetti da esso riflessi, ma non visibili direttamente dell'animale."}
{"id": "3765190", "revid": "599013", "url": "https://it.wikipedia.org/wiki?curid=3765190", "title": "Josef Obajdin", "text": ""}
{"id": "3765195", "revid": "45120569", "url": "https://it.wikipedia.org/wiki?curid=3765195", "title": "Integrale Gaussiano", "text": ""}
{"id": "3765201", "revid": "1305772", "url": "https://it.wikipedia.org/wiki?curid=3765201", "title": "Cry of the Winged Serpent", "text": "Cry of the Winged Serpent \u00e8 un film per la televisione statunitense del 2007 diretto da Jim Wynorski.\nProduzione.\nIl film fu prodotto da Concorde-New Horizons, societ\u00e0 di Roger Corman, e Glorioski Productions e diretto da Jim Wynorski (accreditato come Jamie Wagner) con un budget stimato in 350.000 dollari. Wynorski \u00e8 accreditato anche come sceneggiatore, Corman come produttore esecutivo.\nDistribuzione.\nIl film fu trasmesso in televisione nel 2007 sulla rete Sci Fi Channel. \u00c8 stato poi distribuito negli Stati Uniti dalla New Concorde Home Entertainment per l'home video.\nAlcune delle uscite internazionali sono state:"}
{"id": "3765211", "revid": "481666", "url": "https://it.wikipedia.org/wiki?curid=3765211", "title": "Eugene Pallette", "text": "Us\u00f2 anche il nome di Gene Pallette. La sua prima moglie fu l'attrice Phyllis Gordon.\nBiografia.\nL'esordio e i film muti.\nNato a Winfield (Kansas), da William Baird Pallette ed Elnora \"Ella\" Jackson, una coppia di attori teatrali, Eugene Pallette frequent\u00f2 la \"Culver Military Academy\" di Culver (Indiana) e segu\u00ec le orme dei genitori iniziando a recitare in compagnie di giro durante il primo decennio del Novecento. Il debutto nel cinema muto risale al 1911 con apparizioni in qualit\u00e0 di comparsa, mentre nel 1913 l'attore ebbe il primo ruolo accreditato nel western \"The Fugitive\" (1913), diretto da Wallace Reid e interpretato da Edward Coxen. Durante gli anni dieci apparve in numerosi altri western e partecip\u00f2 a due tra le pi\u00f9 importanti pellicole del decennio, \"La nascita di una nazione\" (1915) e \"Intolerance\" (1916), entrambe dirette da David Wark Griffith. In quest'ultimo film prese parte all'episodio dedicato alla notte di san Bartolomeo, affresco storico sulla strage degli Ugonotti ordita dalla regina di Francia Caterina de' Medici.\nDopo aver prestato servizio in aviazione durante la prima guerra mondiale, Pallette ritorn\u00f2 al cinema nel 1919. A quell'epoca l'attore possedeva ancora una figura scattante e atletica, che lo rese interprete ideale del personaggio del raffinato Aramis ne \"I tre moschettieri\" (1921) di Fred Niblo, accanto a Douglas Fairbanks Sr. (D'Artagnan) e Barbara La Marr (Milady de Winter).\nI grandi ruoli da caratterista.\nNella seconda met\u00e0 degli anni venti Pallette inizi\u00f2 ad acquistare peso. L'amore per la buona tavola, un appetito incontrollabile e l'avversione per le diete lo condussero a un massiccio mutamento della corporatura e lo costrinsero a privilegiare progressivamente ruoli di carattere. Nel 1927 sigl\u00f2 un contratto con gli studi del produttore Hal Roach e apparve in numerosi cortometraggi comici al fianco di Stan Laurel e Oliver Hardy, passando con facilit\u00e0 dal muto al cinema sonoro. Fu l'inizio di una seconda e differente fase nella carriera di Pallette, durante la quale l'attore si distinse come impareggiabile caratterista, in particolare nel genere screwball comedy, grazie al suo particolare tono di voce profondo e carico di risonanze, al fisico corpulento e all'espressione del volto laconica e impassibile.\nNel 1932 apparve nell'esotico \"Shanghai Express\" (1932) di Josef Von Sternberg, in cui imperson\u00f2 un timido passeggero preso in ostaggio da ribelli cinesi sul treno Shanghai-Pechino. Nel 1935 interpret\u00f2 il primo di una lunga serie di pingui e comici milionari, personaggi patriarcali della \"upper-class\", inaugurando la galleria con il ruolo di Mr. Joe Martin, un riccone che acquista un vecchio castello scozzese abitato da un amabile spettro nella commedia \"Il fantasma galante\" (1935) di Ren\u00e9 Clair. Per tutti gli anni trenta affianc\u00f2 i maggiori attori brillanti dell'epoca in una nutrita serie di commedie sofisticate, come \"L'impareggiabile Godfrey\" (1936), in cui imperson\u00f2 Alexander Bullock, il padre della protagonista (Carole Lombard), al quale il maggiordomo Godfrey (William Powell) fa comprendere l'arroganza della ricchezza, \"La via dell'impossibile\" (1937) con Cary Grant e Constance Bennett, in cui vest\u00ec gli esilaranti panni del detective Casey, e \"Cento uomini e una ragazza\" (1937), nel ruolo di Mr. Frost, un ricco industriale che apprezza le qualit\u00e0 vocali di un'intraprendente giovane cantante (Deanna Durbin).\nLa carriera di Pallette raggiunse l'apice nel 1938 con \"La leggenda di Robin Hood\" (1938), la smagliante avventura diretta da Michael Curtiz in cui l'attore interpret\u00f2 brillantemente il ruolo di Frate Tuck, dando prova di grandi doti comiche fin dalla prima scena in cui apparve, in occasione dello spassoso incontro con Robin Hood (Errol Flynn), che salta sulle spalle del frate e lo costringe a un duello nelle acque di un fiume. La memorabile performance di Pallette \u00e8 unanimemente considerata dalla critica e dal pubblico come la miglior interpretazione del ruolo di Frate Tuck tra le numerose pellicole realizzate nella storia del cinema sul personaggio dell'arciere di Sherwood.\nGli anni quaranta e il declino.\nL'attore chiuse un decennio di successi interpretando Chick McGunn, cinico collaboratore di un uomo politico corrotto in \"Mr. Smith va a Washington\" (1939), accanto a James Stewart, per tornare subito dopo a ruoli di uomo bonario e brontolone a lui pi\u00f9 congeniali. Per la seconda volta indoss\u00f2 i panni del frate nell'avventuroso \"Il segno di Zorro\" (1940), impersonando il ringhioso Padre Felipe, il quale non sospetta che dietro il ricco Don Diego de la Vega (Tyrone Power) si nasconde il ribelle in lotta contro l'oppressore del popolo. Come ne \"L'impareggiabile Godfrey\", riprese il ruolo comico del capofamiglia milionario, il magnate della birra Horace Pike, alle prese con le frivolezze femminili di Barbara Stanwyck in \"Lady Eva\" (1941), mentre ne \"Il cielo pu\u00f2 attendere\" di Ernst Lubitsch (1943), interpret\u00f2 il ruolo di E.F. Strable, il grande industriale della carne in scatola in perenne conflitto con l'asfissiante moglie (Marjorie Main). Tra gli altri titoli da lui interpretati, sono da ricordare le commedie \"Sposa contro assegno\" (1941), con Bette Davis e James Cagney, e \"L'uomo questo dominatore\" (1942), con Olivia de Havilland e Henry Fonda.\nPersonaggio eccentrico fuori dal set, verso la met\u00e0 degli anni quaranta Pallette rallent\u00f2 l'attivit\u00e0 e dopo un ultimo ruolo nel \"noir\" \"Orgasmo\" (1946), si ritir\u00f2 per un paio d'anni in completo isolamento nel suo ranch di La Grande (Oregon), fatto appositamente costruire con criteri antiatomici in previsione di un possibile attacco nucleare. Stanco della solitudine, nel 1948 fece ritorno a Los Angeles e riprese a frequentare la comunit\u00e0 di Hollywood, ma non apparve pi\u00f9 sugli schermi, complice il progressivo deteriorarsi delle sue condizioni di salute. L'attore mor\u00ec di cancro il 3 settembre 1954, all'et\u00e0 di sessantacinque anni, assistito dalla sorella Beulah Phelps e dalla seconda moglie Marjorie Cagnacci, che aveva sposato nel 1932.\nDoppiatori italiani.\nNelle versioni in italiano dei suoi film, Eugene Pallette \u00e8 stato doppiato da:"}
{"id": "3765219", "revid": "287204", "url": "https://it.wikipedia.org/wiki?curid=3765219", "title": "Hush Hush (Alexis Jordan)", "text": "Hush Hush \u00e8 un brano musicale della cantante statunitense Alexis Jordan, estratto il 10 giugno 2011 come terzo secondo singolo dal suo album di debutto eponimo. \"Hush Hush\" \u00e8 stata scritta da Autumn Rowe, Petr Brdicko, StarGate e Sandy Vee e prodotta da Stargate e Sandy Vee.\nAlexis ha spiegato la canzone su Digital Spy con queste parole: \"Ci\u00f2 che amo di questa canzone \u00e8 che ha un ritmo dance irresistibile. Non puoi non ballare sentendolo! \u00c8 anche fiera e festosa in modo positivo.\" Parlando delle registrazioni del singolo, ha detto: \"\u00c8 stato molto calmo e divertente. Continuavo a sorridere nello studio! \u00c8 stato un qualcosa che mi sono sentita onorate di fare, non \u00e8 stato come compiere un lavoro. Ringrazio molto tutta la squadra che lavora con me, andiamo molto d'accordo insieme.\" Il video del brano \u00e8 stato pubblicato a fine giugno 2011. Mostra la cantante e delle sue amiche ballare e guidare un'automobile."}
{"id": "3765221", "revid": "1543377", "url": "https://it.wikipedia.org/wiki?curid=3765221", "title": "Ricinoides", "text": "Ricinoides \u00e8 un genere di ragni appartenenti all'ordine dei Ricinulei della famiglia dei Ricinoididae.\nDistribuzione.\nLe specie appartenenti al genere ricinoides vivono nell'Africa occidentale."}
{"id": "3765222", "revid": "767487", "url": "https://it.wikipedia.org/wiki?curid=3765222", "title": "House on Hooter Hill", "text": "House on Hooter Hill \u00e8 un film statunitense del 2007 diretto da Jim Wynorski.\nProduzione.\nIl film fu prodotto da David A. Lloyd e Peter Seldon e diretto da Jim Wynorski (accreditato come H.R. Blueberry) nel 2004. Wynorski \u00e8 anche sceneggiatore insieme a Bill Langlois Monroe.\nDistribuzione.\nIl film fu distribuito negli Stati Uniti nel 2007 da Secret Key Motion Pictures per l'home video.\nAlcune delle uscite internazionali sono state:"}
{"id": "3765224", "revid": "1305772", "url": "https://it.wikipedia.org/wiki?curid=3765224", "title": "Hush Hush", "text": ""}
{"id": "3765229", "revid": "729019", "url": "https://it.wikipedia.org/wiki?curid=3765229", "title": "Bomba termonucleare Mark 21", "text": "La bomba termonucleare Mark 21 era una bomba nucleare prodotta dagli Stati Uniti per la prima volta nel 1955. Si basava sul prototipo TX-21 \"Shrimp\" che era stato detonato durante il test Castle Bravo nel marzo del 1954. Mentre la maggior parte dei test dell'Operazione Castle aveva come scopo quello di valutare armi intese per l'immediata costruzione e immagazzinamento, oppure che erano gi\u00e0 disponibili per l'utilizzo come parte dell'\"Emergency Capability Program\", Castle Bravo era un progetto di bombe avio-lanciabili a gravit\u00e0, che avrebbe provato un disegno che avrebbe ridotto drasticamente le dimensioni e i costi della prima generazione di armi nucleari sganciabili dall'aria (le varie Mk 14, Mk 17 e Mk 24). Lunga , con di diametro e un peso di \u2013 meno della met\u00e0 delle armi Mk-17/24 \u2013 la Mk-21 era significativamente pi\u00f9 piccola rispetto ai suoi predecessori. La sua potenza esplosiva minima era specificata a 4\u00a0megatoni.\nLa produzione in quantit\u00e0 delle Mk-21 cominci\u00f2 nel dicembre del 1955 fino al luglio del 1956. Sono state prodotte tre versioni; la Mk-21C venne testata nell'esplosione \"Navajo\" nel corso dell'Operazione Redwing, fornendo una potenza di 4,5\u00a0megatoni. Successivamente nel giugno del 1957 tutte le bombe Mk-21 vennero trasformate nella pi\u00f9 potente Mk-36, che venne rimossa dagli arsenali nel 1962."}
{"id": "3765237", "revid": "838137", "url": "https://it.wikipedia.org/wiki?curid=3765237", "title": "Tim Payne", "text": "Pu\u00f2 riferirsi a:"}
{"id": "3765248", "revid": "287204", "url": "https://it.wikipedia.org/wiki?curid=3765248", "title": "ATP Salzburg Indoors 2011 - Singolare", "text": "Il singolare dell'ATP Salzburg Indoors 2011 \u00e8 stato un torneo di tennis facente parte dell'ATP Challenger Tour 2011.\nConor Niland era il detentore del titolo.\nBeno\u00eet Paire ha battuto in finale Grega \u017demlja 6\u20137(6\u20138), 6\u20134, 6\u20134."}
{"id": "3765254", "revid": "599013", "url": "https://it.wikipedia.org/wiki?curid=3765254", "title": "Ancelle dell'Amore misericordioso", "text": "Le ancelle dell'Amore Misericordioso (in spagnolo \"Esclavas del Amor Misericordioso\") sono un istituto religioso femminile di diritto pontificio: le suore di questa congregazione pospongono al loro nome le sigla E.A.M.\nStoria.\nLa congregazione fu fondata il 25 dicembre 1930 a Madrid da Speranza di Ges\u00f9 Alhama Valera (1893-1983): l'istituto si diffuse rapidamente in Spagna, Italia, Germania e in America latina.\nLe ancelle dell'Amore Misericordioso ricevettero un primo riconoscimento dalla Santa Sede il 12 agosto 1949 e il pontificio decreto di lode il 5 giugno 1970.\nAttivit\u00e0 e diffusione.\nLe finalit\u00e0 della congregazione, fissate nelle costituzioni elaborate nel 1968, sono l'istruzione e l'educazione cristiana della giovent\u00f9 e l'assistenza ai malati.\nLe religiose sono presenti in Europa (Germania, Italia, Spagna, Romania), nelle Americhe (Bolivia, Brasile, Canada, Cuba, Messico, Per\u00f9) e in India; la sede generalizia \u00e8 a Roma.\nAlla fine del 2008 la congregazione contava 344 suore in 45 case."}
{"id": "3765256", "revid": "729019", "url": "https://it.wikipedia.org/wiki?curid=3765256", "title": "Fiat N.3", "text": "Il Fiat N.3 era un monoplano biposto da turismo veloce ad ala bassa realizzato dall'azienda italiana Fiat Aeronautica nel 1932.\nIl prototipo, costruito per una scommessa fatta dal capitano ingegnere Prospero Nuvoli, era costruito con una struttura mista di legno e metallo, tipica per la tecnologia dell'epoca. Venne realizzato in un unico prototipo ma ne furono previste due versioni con due differenti motorizzazioni a stella, entrambe con raffreddamento ad aria. L'unico esemplare costruito divent\u00f2 l'aereo personale di Italo Balbo fino al 1933.\nStoria del progetto.\nIl progetto nacque a conseguenza di una scommessa fatta tra il capitano ingegnere Prospero Nuvoli e il senatore Giovanni Agnelli.\nIl giovane ingegner Nuvoli, che era distaccato alla Fiat di Torino come addetto ai collaudi e alla sorveglianza militare, scommise che in soli 9 mesi avrebbe costruito un aereo monoplano con prestazioni superiori al Fiat AS.1 pur con una potenza motore inferiore al 50% del concorrente. Ottenuto il permesso dai superiori dell'Aeronautica Militare, Nuvoli rispett\u00f2 l'impegno e costru\u00ec il Fiat N.3, dove N sta per Nuvoli mentre il numero 3, secondo le cronache, venne scelto per scaramanzia.\nL'aereo fu portato in volo dal pilota collaudatore Francesco Brach Papa il 30 ottobre 1931. La stampa dell'epoca gli diede il soprannome di \"motocicletta dell'aria\", in riferimento alla scarsa potenza impiegata.\nMalgrado la scommessa fosse stata vinta, e sebbene fosse prevista una produzione in serie con il pi\u00f9 prestazionale motore AS.1 di Fiat, motivi economici fecero s\u00ec che fosse sviluppata e preferita dalla Fiat la produzione del \"proprio\" Fiat AS.1 a scapito del migliore Fiat N.3.\nA riprova della indiscussa qualit\u00e0 del velivolo, Italo Balbo, dopo l'assegnazione della matricola militare MM 276, lo scelse come aereo personale fino a tutto il 1933 e una volta nominato Governatore Militare in Libia lo don\u00f2 alla scuola di volo a vela di Pavullo nel Frignano.\nTecnica.\nStruttura.\nIl Fiat N.3 era un monoplano biposto da turismo veloce ad ala bassa, a struttura mista lignea e duralluminio, costruito nel 1932 in un unico esemplare.\nErano previste due versioni con due differenti motorizzazioni entrambe a stella raffreddate ad aria: lN.3 con motore da 45 CV (33 kW) Salmson AD.9 che venne usato per le prime prove e lN.3/S con motore da 90\u00a0CV (66\u00a0kW) Fiat A.50, abbinati ad un'elica bipala di tipo traente previsto per la produzione di serie.\nL'aereo si distingueva per la grande superficie alare e per il basso carico alare conseguente, cosa che gli conferiva doti di notevole manovrabilit\u00e0 e bassa velocit\u00e0 di stallo, inoltre, per le grandi doti di stabilit\u00e0 longitudinale il velivolo vantava prestazioni di tipo aliantistico.\nLa struttura era mista: legno e metallo (duralluminio e acciaio), con rivestimento in compensato nella fusoliera, nelle ali e negli impennaggi.\nLa fusoliera aveva una sezione somigliante ad uno scudo ed era particolarmente allungata cosa che la rendeva elegante. La struttura della fusoliera era costruita da cinque longheroni e numerosi longheroncini in legno di betulla intralicciati tra loro. Inoltre in alto vi era una robusta carenatura all'altezza delle teste degli occupanti, che si protraeva assottigliandosi per tutta la lunghezza della fusoliera irrobustendola.\nLe ali molto allungate di forma triangolare erano a tutto sbalzo, con due longheroni longitudinali fissati su un pianetto della cellula della fusoliera con bulloni e piastre di fissaggio. I longheroni erano del tipo a scatola a larghezza costante e altezza variabile. Le centine erano in legno di pioppo e tutta l'ala era rivestita in compensato incollato e inchiodato.\nGli impennaggi erano in legno a profilo spesso, senza tiranti. Il timone di coda era in due pezzi fissati in blocco con la fusoliera, mentre la deriva era molto alta e solidamente fissata alla fusoliera, il tutto per evitare vibrazioni della struttura.\nIl carrello d'atterraggio in duralluminio era fisso, a carreggiata larga e ammortizzato; le ruote avevano parafanghi e non erano frenate per la prevista bassa velocit\u00e0 di atterraggio; il pattino posteriore era in acciaio ammortizzato e smontabile facilmente.\nIl motore era collegato alla fusoliera grazie ad un tronco di cono portante in alluminio sagomato con opportune nervature di rinforzo, il tronco di cono era poi inchiodato alla stessa fusoliera, cosa questa che gli permetteva di risparmiare peso rispetto al solito castello motore in tubi di acciaio. Inoltre, una camera stagna separava la sezione motore dalla sezione del pilota nella fusoliera.\nIl serbatoio del carburante era anteriore al posto pilota ed era unico, mentre il radiatore dell'olio era parzialmente fuori sagoma nella fusoliera per un migliore raffreddamento. Il sistema dei tiranti di comando era molto diretto senza complessi leveraggi, cosa che conferiva ampia sensibilit\u00e0 al pilota. La strumentazione di bordo era molto essenziale. Il posto del pilota era anteriore e godeva di una eccezionale visibilit\u00e0; il passeggero era posto in tandem posteriormente al pilota.\nIl prototipo, unico esemplare costruito, contrariamente al progetto definitivo aveva le ali e gli impennaggi rivestiti in tela mentre le ruote non erano carenate.\nMotore.\nErano previste due versioni con due diverse motorizzazioni:"}
{"id": "3765258", "revid": "1442080", "url": "https://it.wikipedia.org/wiki?curid=3765258", "title": "ATP Salzburg Indoors 2011 - Doppio", "text": "Il doppio dell'ATP Salzburg Indoors 2011 \u00e8 stato un torneo di tennis facente parte dell'ATP Challenger Tour 2011.\nAlexander Peya e Martin Slanar erano i detentori del titolo, ma quest'anno non hanno partecipato.\nMartin Fischer e Philipp Oswald hanno battuto in finale Alexander Waske e Lovro Zovko 6\u20133, 3\u20136, [14\u201312]."}
{"id": "3765263", "revid": "1305772", "url": "https://it.wikipedia.org/wiki?curid=3765263", "title": "Bone Eater - Il divoratore di ossa", "text": "Bone Eater - Il divoratore di ossa (\"Bone Eater\") \u00e8 un film per la televisione statunitense del 2007 diretto da Jim Wynorski.\nTrama.\nTre operai, lavorando agli scavi in un cantiere, disseppelliscono i resti di un antichissimo cimitero indiano. I tre lavoratori sono assolutamente ignari di aver appena liberato uno spirito maligno intrappolato l\u00ec sotto da tempo. Cos\u00ec da una buca nel terreno, scavata dagli stessi, fuoriesce una creatura composta di ossa che li polverizza. Questa entit\u00e0 diventa sempre pi\u00f9 forte e potente mietendo vittime e assorbendo le loro ossa. Lo sceriffo, coadiuvato da sua figlia, e il capo della locale comunit\u00e0 indiana tenteranno in tutti i modi di fronteggiare questa situazione, in contrasto con il proprietario del cantiere edile che non intende bloccare i lavori per interessi economici.\nProduzione.\nIl film fu prodotto da Cinetel Films, diretto da Jim Wynorski, girato a Santa Clarita e nel Vasquez Rocks Natural Area Park in California con un budget stimato in 700.000 dollari. Wynorski \u00e8 anche sceneggiatore insieme a Bill Langlois Monroe.\nDistribuzione.\nIl film fu trasmesso in televisione nel 2007 sulla rete Sci-Fi Channel. \n\u00c8 stato poi distribuito negli Stati Uniti in DVD nel 2007 dalla Lionsgate Home Entertainment.\nAlcune delle uscite internazionali sono state:"}
{"id": "3765264", "revid": "46931", "url": "https://it.wikipedia.org/wiki?curid=3765264", "title": "Bone Eater", "text": ""}
{"id": "3765265", "revid": "46931", "url": "https://it.wikipedia.org/wiki?curid=3765265", "title": "The Bone Eater", "text": ""}
{"id": "3765266", "revid": "123873892", "url": "https://it.wikipedia.org/wiki?curid=3765266", "title": "Tim Johnson", "text": "\u00c8 famoso per aver diretto molti film come \"Z la formica\", \"\" e \"La gang del bosco\" e \"Home - A casa\"."}
{"id": "3765267", "revid": "767487", "url": "https://it.wikipedia.org/wiki?curid=3765267", "title": "Giuseppe Latorre", "text": "Biografia.\nGiuseppe Latorre \u00e8 nato a Ginosa l'8 gennaio 1903. Dopo gli anni del liceo ha iniziato la sua attivit\u00e0 politica nell'Arsenale Militare di Taranto, presso il quale lavorava come operaio. Latorre ha iniziato la propria attivit\u00e0 politica militando subito nel P.C.I. e condividendo le sue idee con Antonio Gramsci, divenendo poi una delle figure pi\u00f9 influenti del partito di Palmiro Togliatti. Nel 1934 viene arrestato per militanza nel P.C.I., processato e mandato al confino. Suo compagno di cella, lo stesso Palmiro Togliatti.\nNel 1948 viene eletto Sindaco di Ginosa. Nel 1951 viene eletto alla Camera dei Deputati.\nNegli anni che vanno dal 1947 ed il 1959, Ginosa si vide protagonista di episodi, talvolta cruenti, inerenti alla grande vertenza per il miglioramento delle condizioni dei lavoratori e dei salari: figure di spicco, il segretario della Cgil di Ginosa, Raffaele Cavallo, e lo stesso leader del P.C.I. e sindaco di Ginosa, Latorre. Un episodio cardine avviene il 13 ottobre 1947: durante una manifestazione di braccianti, intenti a rivendicare un aumento salariale di 50 lire al giorno, avvenne un violento scontro con i Carabinieri che si conclusero con un morto e decine di feriti gravi (originati dallo scoppio di una granata e dal fuoco di risposta dei Carabinieri) nonch\u00e9 con l'arresto del segretario della Cgil di Ginosa, Raffaele Cavallo, il dirigente della lega dei braccianti, Nicola Ambrosini, e decine di altri braccianti; grazie all'aiuto della federazione del P.C.I. di Taranto, altri sette braccianti riescono a fuggire a Bologna, rimanendo latitanti per un anno. Ritornando a Ginosa, vengono tratti in arresto e processati; il processo si conclude con l'assoluzione dai capi di imputazione di strage, violenza aggravata contro la forza pubblica e violenza privata. Dopo l'episodio del 1947, si apr\u00ec un periodo nero per i lavoratori ed i quadri sindacali: in quel periodo fu di fondamentale importanza il sostegno dell'amministrazione comunale di Ginosa, guidata dal sindaco e parlamentare Latorre. Per il suo speciale interessamento, i lavoratori terrieri si videro concretizzare i finanziamenti dell'Eca, l'organizzazione dei cantieri di lavoro, l'aumento della pressione sui latifondisti per un maggiore impiego nelle campagne di braccianti ed il soddisfacimento dei bisogni degli indigenti ed i poveri. Tutto fino alla prematura morte del parlamentare che segn\u00f2, negativamente, una svolta per la vertenza: successivamente, con l'insediamento di una giunta di destra a Ginosa vennero meno le basi poste da Latorre per la salvaguardia dei posti di lavoro, assicurata dall'imponibile di manodopera, che fu abolito, unito al fallimento della riforma agraria che consegn\u00f2, di fatto, l assegnazione delle terre ad un metodo clientelare, favorendo chi lasciava i partiti di sinistra per confluire nella Democrazia Cristiana.\nLe cause della morte.\nLatorre, dopo un malore, viene ricoverato a Roma per rimuovere dei tumori al cervello di probabile origine post traumatica (durante le purghe fasciste fu picchiato in varie occasioni): muore, senza mai aver ripreso conoscenza, il 23 maggio 1952 a seguito di una complicanza post operatoria (probabile emorragia cerebrale).\nLe citt\u00e0 di Taranto e di Ginosa gli hanno dedicato un monumento funebre nella prima piazza del Cimitero Comunale di San Brunone di Taranto, nella quale sono tumulati altri notabili che hanno dato lustro alla citt\u00e0 ed alla provincia di Taranto."}
{"id": "3765268", "revid": "1442080", "url": "https://it.wikipedia.org/wiki?curid=3765268", "title": "JSM Challenger of Champaign-Urbana 2011 - Singolare", "text": "Il singolare del JSM Challenger of Champaig \u00e8 stato un torneo di tennis facente parte dell'ATP Challenger Tour 2011.\nAlex Bogomolov, Jr. era il detentore del titolo, ma quest'anno non ha partecipato.\nAlex Kuznetsov ha battuto in finale Rik De Voest 6\u20131, 6\u20133."}
{"id": "3765269", "revid": "314905", "url": "https://it.wikipedia.org/wiki?curid=3765269", "title": "Giuditta Arquati", "text": ""}
{"id": "3765271", "revid": "767487", "url": "https://it.wikipedia.org/wiki?curid=3765271", "title": "Fl\u00e1vio Ferreira", "text": "Carriera.\nClub.\nDopo una stagione passata nelle giovanili del Tourizense viene acquistato nel 2010 dal Covilh\u00e3, squadra militante in Liga de Honra. A fine stagione, dopo aver avuto un rendimento molto alto, viene acquistato dall'Acad\u00e9mica."}
{"id": "3765277", "revid": "1442080", "url": "https://it.wikipedia.org/wiki?curid=3765277", "title": "JSM Challenger of Champaign-Urbana 2011 - Doppio", "text": "Il doppio del JSM Challenger of Champaig \u00e8 stato un torneo di tennis facente parte dell'ATP Challenger Tour 2011.\nRaven Klaasen e Izak van der Merwe erano i detentori del titolo, ma quest'anno non hanno partecipato insieme.\nKlaasen ha fatto coppia con John Paul Fruttero, mentre van der Merwe ha fatto coppia con Rik De Voest.\nvan der Merwe e Rik De Voest hanno battuto in finale 2\u20136, 6\u20133, [10\u20134] Martin Emmrich e Andreas Siljestr\u00f6m."}
{"id": "3765281", "revid": "248219", "url": "https://it.wikipedia.org/wiki?curid=3765281", "title": "Protitanotherium", "text": ""}
{"id": "3765285", "revid": "767487", "url": "https://it.wikipedia.org/wiki?curid=3765285", "title": "Aziru", "text": "Biografia.\nEra figlio di Abdi-Ashirta, il precedente vassallo egiziano di Amurru, contemporaneo diretto di Akhenaton.\nLa gestione di Aziru \u00e8 ben conosciuta grazie alle lettere di Amarna. Mentre era formalmente un vassallo dell'Egitto, tent\u00f2 di espandere il proprio regno verso la costa del Mediterraneo, conquistando al citt\u00e0 di Sumur (Simyrra). Questo fu visto con allarme dagli stati vicini, ed in particolare da Rib-Hadda, re di Gubla, (Biblo), il quale chiese agli Egizi truppe per la propria protezione. Rib-Hadda fu alla fine esiliato e, probabilmente non molto dopo, ucciso per ordine di Aziru. Rib-Hadda aveva lasciato la propria citt\u00e0 di Biblo per quattro mesi al fine di stipulare un trattato con il re di Beirut, Ammunira, ma al suo ritorno a casa scopr\u00ec che un colpo di stato del fratello Ilirabih lo aveva destituito. Trovo temporaneamente rifugio presso Ammunira, ed in seguito chiese aiuto all'Egitto per poter tornare sul proprio trono (EA 136-138; EA 141 &amp; EA 142). Quando questo tentativo fall\u00ec, Rib-Hadda fu obbligato a chiedere aiuto al suo nemico giurato, Aziru, per poter riconquistare la propria citt\u00e0. Aziru non perse molto tempo prima di tradirlo, inviandolo tra le mani dei re di Sidone dove Rib-Hadda quasi sicuramente mor\u00ec. Questo evento viene citato nella lettera di Amarna EA 162 da Akhenaton ad Aziru, quando il faraone chiede ad Aziru di raggiungere l'Egitto per fornire spiegazioni. Aziru fu incarcerato in Egitto per almeno un anno, prima di essere rilasciato quando gli Ittiti stavano avanzando conquistando l'importante citt\u00e0 di Amki, minacciando quindi Amurru (EA 170).\nAd Aziru fu permesso di lasciare l'Egitto e ritornare nel suo regno. Aziru aveva per\u00f2 preso segretamente contatti con il re ittita \u0160uppiluliuma I, ed al suo ritorno ad Amurru si alle\u00f2 definitivamente con gli Ittiti, a cui rimase leale fino alla morte. Per questo motivo Amurru rimase legata agli Ittiti fino ai regni dei faraoni della XIX dinastia, Seti I e Ramesse II."}
{"id": "3765287", "revid": "580197", "url": "https://it.wikipedia.org/wiki?curid=3765287", "title": "EHF Cup 2011-2012 (pallamano maschile)", "text": "La EHF Cup 2011-2012 \u00e8 la 31\u00aa edizione del torneo, la 19a dopo aver cambiato nome e formula.\nLa formula del torneo prevede che tutti i turni di qualificazione saranno disputati con incontri di andata e ritorno ad eliminazione diretta."}
{"id": "3765292", "revid": "122913928", "url": "https://it.wikipedia.org/wiki?curid=3765292", "title": "Vicky Jenson", "text": "Biografia.\nVicky \"ha iniziato come artista di sfondo alla Hanna-Barbera nel 1977, divenne una storyboard artist per la Warner Bros., Marvel e Disney Television, ha lavorato come production designer, art director e co-produttrice\". Ha ottenuto uno dei suoi primi lavori per la Filmation facendo gli sfondi degli storyboard sul He-Man and the Masters of the Universe, cartone animato dei primi anni '80. Ha anche lavorato al Mighty Mouse nel 1980 e al The Ren &amp; Stimpy Show nei primi anni '90, ed \u00e8 stata art director per nel 1992 e lo scenografa per la e Playroom. Ha iniziato a lavorare per la DreamWorks come artista e scenografa e ha creato la storia per La strada per El Dorado, nel 2000, co-direttrice di Shrek (con Andrew Adamson), e Shark Tale (con Bibo Bergeron e Rob Letterman). Ha anche prodotto il film \"Lo\", diretto da Travis Betz."}
{"id": "3765293", "revid": "767487", "url": "https://it.wikipedia.org/wiki?curid=3765293", "title": "Lost in the Woods", "text": "Lost in the Woods \u00e8 un film commedia statunitense del 2009 diretto da Jim Wynorski con Michael Madsen.\nProduzione.\nIl film fu prodotto da Bay City e diretto da Jim Wynorski. Wynorski \u00e8 accreditato anche come sceneggiatore insieme a Melissa Brasselle e William Langlois. Michael Madsen interpreta il protagonista Stuart Bunka.\nDistribuzione.\nIl film fu distribuito negli Stati Uniti nel 2009 dalla New Horizons Home Video per l'home video.\nAlcune delle uscite internazionali sono state:\nPromozione.\nLa tagline \u00e8: \"Just When You Thought It Was Safe To Go Back In The Forest!\"."}
{"id": "3765304", "revid": "577438", "url": "https://it.wikipedia.org/wiki?curid=3765304", "title": "San Gimignano 1300", "text": ""}
{"id": "3765311", "revid": "767487", "url": "https://it.wikipedia.org/wiki?curid=3765311", "title": "Danilo Gomes Cintra", "text": "Carriera.\nClub.\nCompie il suo esordio da calciatore professionista nel 2010 militando per il Maca\u00e9. A fine stagione, dopo aver giocato tutto il campionato con un rendimento molto alto, viene acquistato dall'Acad\u00e9mica in prestito."}
{"id": "3765320", "revid": "110157", "url": "https://it.wikipedia.org/wiki?curid=3765320", "title": "Los (album)", "text": "Los \u00e8 il l'album di debutto della cantante olandese Leonie Meijer, pubblicato il 14 ottobre 2011 dall'etichetta discografica Cloud 9 in seguito alla partecipazione della cantante del talent show \"The Voice of Holland\".\nDall'album sono stati estratti tre singoli: un duetto con Jeroen van der Boom intitolato \"Los van de grond\", \"Schaduw\" e Hey!, che hanno rispettivamente raggiunto le posizioni numero 2, 9 e 20 nella classifica olandese. L'album \u00e8 entrato alla tredicesima posizione della classifica dei Paesi Bassi e vi \u00e8 rimasto per cinque settimane in totale."}
{"id": "3765332", "revid": "1543377", "url": "https://it.wikipedia.org/wiki?curid=3765332", "title": "ATP Challenger Tour Finals 2011", "text": "L'ATP Challenger Tour Finals 2011 \u00e8 stato un torneo professionistico di tennis maschile giocato sul cemento indoor del Gin\u00e1sio do Ibirapuera. \u00c8 stata la 1\u00aa edizione del torneo, facente parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a San Paolo in Brasile dal 16 al 20 novembre 2011.\nPunti e montepremi.\nIl totale del montepremi ammontava a 220\u00a0000 dollari.\nCampione.\n Cedrik-Marcel Stebe def. Dudi Sela, 6\u20132, 6\u20134"}
{"id": "3765337", "revid": "110157", "url": "https://it.wikipedia.org/wiki?curid=3765337", "title": "Lost in Yesterday", "text": "Lost in Yesterday \u00e8 il singolo di debutto della cantante olandese Leonie Meijer, pubblicato il 14 gennaio 2011 dall'etichetta discografica 8ball Music in seguito alla partecipazione della cantante del talent show \"The Voice of Holland\".\nIl singolo \u00e8 entrato alla terza posizione della classifica olandese ed \u00e8 sceso alla quinta la settimana successiva; in totale \u00e8 rimasto nella top 100 olandese per cinque settimane consecutive."}
{"id": "3765347", "revid": "124375286", "url": "https://it.wikipedia.org/wiki?curid=3765347", "title": "ATP Challenger Tour Finals", "text": "L'ATP Challenger Tour Finals \u00e8 stato un torneo maschile di tennis, giocato alla fine di ogni anno a partire dal 2011 fino al 2015, e facente parte dell'ATP Challenger Tour. Aveva un montepremi di \u00a0$.\nIl torneo coinvolgeva i sette migliori tennisti dell'ATP Challenger Tour della stagione, pi\u00f9 un giocatore invitato dal paese ospitante.\nLa manifestazione prevedeva la stessa formula dell'ATP World Tour Finals: otto giocatori divisi in due gruppi di quattro, tre incontri di round-robin ognuno contro gli altri tre giocatori del proprio gruppo. Dopodich\u00e9, i due giocatori con il miglior record in ogni gruppo avanzavano alle semifinali, con i vincitori che si incontrano poi in finale per determinare il campione."}
{"id": "3765359", "revid": "1442080", "url": "https://it.wikipedia.org/wiki?curid=3765359", "title": "ATP Challenger Tour Finals 2011 - Singolare", "text": "Il singolare dell'ATP Challenger Tour Finals 2011 \u00e8 stato un torneo di tennis facente parte dell'ATP Challenger Tour 2011.\nCedrik-Marcel Stebe ha battuto in finale Dudi Sela 6\u20132, 6\u20134.\nTabellone.\nGruppo Verde.\n\"La classifica viene stilata in base ai seguenti criteri: 1) Numero di vittorie; 2) Numero di partite giocate; 3) Scontri diretti (in caso di due giocatori pari merito); 4) Percentuale di set vinti o di games vinti (in caso di tre giocatori pari merito); 5) Decisione della commissione.\""}
{"id": "3765360", "revid": "110157", "url": "https://it.wikipedia.org/wiki?curid=3765360", "title": "Los van de grond", "text": "Los van de grond \u00e8 una collaborazione tra i due cantanti olandesi Jeroen van der Boom e Leonie Meijer, pubblicato il 18 febbraio 2011 dall'etichetta discografica Music Tree. L'album \u00e8 incluso nei due album dei due artisti, rispettivamente intitolati \"Grote liefde\" e \"Los\".\nIl singolo \u00e8 entrato alla terza posizione della classifica olandese ed \u00e8 sceso alla terza la settimana successiva, rimanendo nella top ten per altre due settimane rispettivamente al terzo e al settimo posto; in totale \u00e8 rimasto nella top 100 olandese per dodici settimane consecutive."}
{"id": "3765362", "revid": "1573940", "url": "https://it.wikipedia.org/wiki?curid=3765362", "title": "Sinorhizobium meliloti", "text": "Sinorhizobium meliloti \u00e8 un batterio Gram-negativo facente parte del gruppo degli azoto-fissatori (\"Rhizobium\" spp.).\nVive in simbiosi con diversi legumi, principalmente con quelli appartenenti ai generi: \"Medicago\", \"Melilotus\" e \"Trigonella\", tra cui anche l'organismo modello \"Medicago truncatula\". Il risultato di tale simbiosi porta alla formazione dei noduli radicali, i quali vengono a formarsi nelle porzioni dell'apparato radicale ove si verifica l'impianto del batterio.\nIl genoma di \"S. meliloti\" contiene tre repliconi: un cromosoma (di 3,65 megabasi) e due chromidi: pSymA (di 1,35 megabasi) e pSymB (di 1,68 megabasi), che sono stati tutti completamente sequenziati.\nFisiologia.\nLa fissazione dell'azoto da parte di \"S. meliloti\" \u00e8 una tappa del ciclo dell'azoto in particolare tale batterio rende l'azoto disponibile e quindi assimilabile dalla pianta.\nLa simbiosi tra \"S. meliloti\" e le leguminose inizia con la secrezione nella rizosfera da parte della pianta di alcune molecole, quali: betaine e flavonoidi, in particolare: 4,4 '-diidrossi-2'-methoxychalcone, chrysoeriol, cynaroside, 4 ',7-dihydroxyflavone, 6-O-malonylononin, liquiritigenin, luteolina, 3',5-dimethoxyluteolin, 5-methoxyluteolin, medicarpin, stachydrine, trigonellina. Questi composti attirano \"S. meliloti\" alla superficie dei peli radicali della pianta in cui i batteri iniziano a secernere Nodulation (Nod) factors, i Nod sono fattori di segnalazione molecolare prodotti dai batteri noti come Rhizobium durante l'avvio dei noduli sulle radici delle leguminose, tale processo prende anche il nome di nodulazione.\nInteresse antropico.\nIl forte interesse dell'uomo e gli ingenti investimenti nella ricerca su questo batterio, si devono alla sua capacit\u00e0 azofissatrice, le leguminose dipendono direttamente dall'azoto fissato da questo batterio, senza il quale non potrebbero giungere allo stadio di maturazione, le produzioni alimentari quali: fagioli, piselli, e di tutti i legumi, dipendono in maniera proporzionale alla corretta simbiosi di questo batterio con le leguminose, pertanto tale organismo \u00e8 stato oggetto di intensi studi di interesse agroalimentare.\nLa proibizione nella dispersione ambientale del bisfenolo A (contenuto anche nel cloruro di polivinile o PVC) si deve anche alla sua attivit\u00e0 di inibitore dell'efficienza di simbiosi del batterio con le leguminose e quindi ad una minor produzione agricola.\nBatteriofagi.\nSono stati identificati diversi batteriofagi in grado di infettare \"Sinorhizobium meliloti\":\n\u03a61, \u03a61A, \u03a62A, \u03a63A, \u03a64 (=\u03a6NM8), \u03a65t (=\u03a6NM3), \u03a66 (=\u03a6NM4), \u03a67 (=\u03a6NM9), \u03a67a, \u03a69 (=\u03a6CM2), \u03a611 (=\u03a6CM9), \u03a612 (=\u03a6CM6), \u03a613, \u03a616, \u03a616-3, \u03a616a, \u03a616B, \u03a627, \u03a643, \u03a670, \u03a62011, \u03a6A3, \u03a6A8, \u03a6A161, \u03a6AL1, \u03a6CM1, \u03a6CM3, \u03a6CM4, \u03a6CM5, \u03a6CM7, \u03a6CM8, \u03a6CM20, \u03a6CM21, \u03a6DF2, \u03a6f2D, \u03a6F4, \u03a6FAR, \u03a6FM1, \u03a6K1, \u03a6L1, \u03a6L3, \u03a6L5, \u03a6L7, \u03a6L10, \u03a6L20, \u03a6L21, \u03a6L29, \u03a6L31, \u03a6L32, \u03a6L53, \u03a6L54, \u03a6L55, \u03a6L56, \u03a6L57, \u03a6L60, \u03a6L61, \u03a6L62, \u03a6LO0, \u03a6LS5B, \u03a6M1, \u03a6M1, \u03a6M1-5, \u03a6M2, \u03a6M3, \u03a6M4, \u03a6M5, \u03a6M5 (=\u03a6F20), \u03a6M5N1, \u03a6M6, \u03a6M7, \u03a6M8, \u03a6M9, \u03a6M10, \u03a6M11, \u03a6M11S, \u03a6M12, \u03a6M14, \u03a6M14S, \u03a6M19, \u03a6M20S, \u03a6M23S, \u03a6M26S, \u03a6M27S, \u03a6Ml, \u03a6MM1C, \u03a6MM1H, \u03a6MP1, \u03a6MP2, \u03a6MP3, \u03a6MP4, \u03a6N2, \u03a6N3, \u03a6N4, \u03a6N9, \u03a6NM1, \u03a6NM2, \u03a6NM6, \u03a6NM7, \u03a6P6, \u03a6P10, \u03a6P33, \u03a6P45, \u03a6PBC5, \u03a6Rm108, \u03a6Rmp36A, \u03a6Rmp38, \u03a6Rmp86, \u03a6SP, \u03a6SSSS304, \u03a6SSSS305, \u03a6SSSS307, \u03a6SSSS308, e \u03a6T1."}
{"id": "3765367", "revid": "404449", "url": "https://it.wikipedia.org/wiki?curid=3765367", "title": "Vitozza (San Quirico)", "text": ""}
{"id": "3765372", "revid": "767487", "url": "https://it.wikipedia.org/wiki?curid=3765372", "title": "Cristoforo Colombo - L'enigma", "text": "Cristoforo Colombo - L'enigma (\"Crist\u00f3v\u00e3o Colombo - O enigma\") \u00e8 un film del 2007 diretto da Manoel de Oliveira.\nTrama.\nIl film \u00e8 incentrato sulla passione per la storia del Portogallo dello storico dilettante Manuel Luciano da Silva, un medico portoghese emigrato negli Stati Uniti, e l'entusiasmo con cui persegue l'obiettivo di dimostrare che Cristoforo Colombo era nato in Portogallo. Il medico ha esposto il frutto delle sue ricerche in un libro scritto in collaborazione con la moglie S\u00edlvia Jorge.\nManuel Luciano da Silva, emigrato da bambino negli Stati Uniti dal Portogallo, ritorna nel paese natale nel 1940 per studiare medicina all'universit\u00e0 di Coimbra e, una volta laureato, nel 1946, ritorna in America dove eserciter\u00e0 la professione medica. Pur impegnato con il lavoro, anche negli Stati Uniti Manuel Luciano continua a interessasi alla storia del proprio paese e a indagare sul mistero della citt\u00e0 natale di Cristoforo Colombo. In uno dei suoi viaggi in Portogallo, Manuel Luciano sposa Silvia e trasmette alla moglie l'entusiasmo per la sua ricerca. I due cominciano una serie di viaggi in varie localit\u00e0, del Portogallo e delle Americhe, legate alla vicenda del navigatore. Il film termina sull'isola di Porto Santo, dove Colombo visse con la moglie, e dove Da Silva espone le conclusioni della sua indagine storica."}
{"id": "3765374", "revid": "110157", "url": "https://it.wikipedia.org/wiki?curid=3765374", "title": "Schaduw", "text": "Schaduw \u00e8 un brano musicale della cantante olandese Leonie Meijer, pubblicato il 14 gennaio 2011 dall'etichetta discografica Cloud 9 ed estratto come primo singolo dal suo album di debutto \"Los\".\nIl singolo \u00e8 entrato alla diciassettesima posizione della classifica olandese ed \u00e8 salito alla nona la settimana successiva; in totale \u00e8 rimasto nella top 100 olandese per sei settimane consecutive."}
{"id": "3765376", "revid": "438678", "url": "https://it.wikipedia.org/wiki?curid=3765376", "title": "Cimitero dei Colerosi di Napoli", "text": "Il cimitero dei Colerosi o sepolcreto dei Colerosi \u00e8 un cimitero di Napoli non pi\u00f9 in uso.\nSorge ai piedi del monte di Lotrecco, alle spalle del cimitero delle 366 Fosse.\nStoria.\nNel 1836 una grave epidemia di colera colp\u00ec Napoli mietendo un altissimo numero di vittime. L'epidemia ebbe due fasi: la prima dur\u00f2 dal 2 ottobre 1836 all'8 marzo 1837. La seconda, pi\u00f9 terribile della prima, dal 13 aprile al 24 ottobre 1837.\nPer seppellire i cadaveri fu inizialmente aperta una fossa comune presso il monte di Lotrecco, a fianco del cimitero delle 366 Fosse, abbattendo un muro di quest'ultimo.\nIl progetto per un cimitero ad hoc fu affidato all'architetto Leonardo Laghezza muovendo da un precedente progetto dell'architetto Luigi Santacroce. Laghezza progett\u00f2 anche la chiesa del Purgatorio, presente nel complesso.\nIl cimitero accolse circa diciottomila corpi, molti di questi custoditi da solenni monumenti e cappelle gentilizie.\n\u00c8 stato ampliato nel 1865 e nel 1884 ed ha adempiuto al suo scopo fino a quando fu dismesso e adibito a serra divenendo sede dell'ufficio giardini del Comune.\nLe condizioni attuali del cimitero non sono ottime a causa della manutenzione da molto tempo inesistente che ha portato la crescita selvaggia di piante e arbusti. Tuttavia le tombe monumentali resistono all'incuria mantenendo condizioni abbastanza discrete di conservazione.\nDescrizione.\nIl cimitero presenta varie cappelle gentilizie o tombe monumentali ed \u00e8 adornato da molte statue.\nLo status medio delle persone sepolte \u00e8 riscontrabile dalle tombe stesse: i molti nobili e la borghesia benestante che cadde sotto i colpi del morbo.\nNel cimitero sono sepolti molti importanti personaggi dell'epoca:\nDegna di menzione \u00e8 sicuramente la statua di San Rocco, protettore dei colerosi, scolpita nel 1860 dai fratelli Vincenzo e Giuseppe Annibale e collocata nel 1866 in occasione dei lavori di ampliamento dell'anno precedente."}
{"id": "3765379", "revid": "287204", "url": "https://it.wikipedia.org/wiki?curid=3765379", "title": "One Week (film)", "text": ""}
{"id": "3765383", "revid": "110157", "url": "https://it.wikipedia.org/wiki?curid=3765383", "title": "Hey! (Leonie Meijer)", "text": "Hey! \u00e8 un brano musicale della cantante olandese Leonie Meijer, pubblicato il 30 settembre 2011 dall'etichetta discografica Cloud 9 ed estratto come secondo singolo dal suo album di debutto \"Los\".\nIl singolo \u00e8 entrato alla novantaseiesima posizione della classifica olandese ed \u00e8 giunto alla ventesima quattro settimane dopo, passandovi due settimane non consecutive; in totale \u00e8 rimasto nella top 100 olandese per nove settimane consecutive."}
{"id": "3765387", "revid": "6923", "url": "https://it.wikipedia.org/wiki?curid=3765387", "title": "Il sogno di una vita", "text": "Il sogno di una vita \u00e8 un film televisivo del 2015, diretto da David Mackay.\nTrama.\nAssunta nel ristorante di un country club, l'aspirante chef Callie Shaw rincontra l'amico d'infanzia David che non vedeva da tempo. David la iscrive all'annuale concorso di sculture di ghiaccio natalizie e Callie si ritrova cos\u00ec a dover scontrarsi contro il suo capo, Gloria."}
{"id": "3765389", "revid": "1714743", "url": "https://it.wikipedia.org/wiki?curid=3765389", "title": "Editta di Wilton", "text": "La storia della sua vita \u00e8 narrata da Gozzelino di San Bertino. Ella era figlia illegittima di Edgardo il Pacifico, nata da una certa Vulfrida, o \"Wulfthryth\", nobildonna che Edgardo strapp\u00f2 a forza dal convento di Wilton. Egli la port\u00f2 alla sua casa di Kemsing, presso Sevenoaks, ove Editta nacque. Sotto la direzione di san Dunstano, Edgardo fece penitenza per il suo atto rinunciando ad indossare la corona per sette anni. Non appena Vulfrida pot\u00e9 sfuggire ad Edgardo, torn\u00f2 a Wilton portando con s\u00e9 Editta.\nBiografia.\nEditta venne cresciuta dalle monache dell'Abbazia di Wilton, dove la madre era divenuta badessa. Trovandosi non lontano dalla residenza reale di Wilton, una parte dell'attivit\u00e0 istituzionale dell'abbazia era dedicata alla formazione delle giovani fanciulle, che vi risiedevano come in un moderno collegio scolastico.\nElla prese il velo molto presto, con il consenso del padre. Questi le offr\u00ec, mentre era ancora una bambina, di farla badessa di tre diverse comunit\u00e0 monastiche, ma lei scelse di rimanere con la madre a Wilton. Il padre mor\u00ec nel 975.\nNel 979 Editta sogn\u00f2 di aver perso il suo occhio destro ed interpret\u00f2 questo sogno come un avvertimento della morte del fratellastro re Edoardo II d'Inghilterra, che infetti venne assassinato proprio in quel periodo mentre si recava a far visita alla matrigna, la regina Alfrida, al castello di Corfe nel Dorset.\nIn alcuni scritti si afferma che ad Editta fosse stata offerta la corona d'Inghilterra da alcuni nobili che avevano sostenuto il di lei fratello Edoardo contro il loro giovane fratellastro Etelredo, detto \"lo Sconsigliato\", ma lei avrebbe rifiutato l'offerta. Nonostante il suo rifiuto di onori e potere, ella si vestiva sempre con grande magnificenza, e Guglielmo di Malmesbury conferma che ella vestiva abiti lussuosi e dorati. Quando fu rimproverata per questo da Etelvaldo, vescovo di Winchester, ella rispose che il giudizio di Dio, il solo che penetrava fra le apparenze esteriori, era l'unico vero ed infallibile, aggiungendo:\nElla fece costruire a Wilton una chiesa dedicata a San Dionigi. San Dunstano fu invitato alla consacrazione e pianse a lungo durante la Messa. Alla richiesta del motivo, rispose che aveva pianto poich\u00e9 Editta sarebbe deceduta entro tre settimane. Ci\u00f2 si dimostr\u00f2 esatto, poich\u00e9 ella mor\u00ec il 15 settembre 984, il che fa pensare che Editta fosse gi\u00e0 gravemente ammalata. \nLa sua salma fu inumata nella nuova chiesa di San Dionigi.\nSantit\u00e0.\nEditta fu ampiamente celebrata per la sua cultura, la sua bellezza e la sua santit\u00e0, e piccoli miracoli vennero descritti poco dopo la sua morte. \nUna settimana dopo la morte, ella apparve in Gloria alla madre, dicendole che il demonio aveva cercato di accusarla ma lei gli aveva rotto la testa. Gozzelino narra che tredici anni dopo ella apparve a san Dunstano e ad altri, per dire loro che il suo cadavere giaceva incorrotto nella tomba. Egli afferma che Dunstano apr\u00ec la tomba, in presenza della di lei madre e che \u00ab\u2026un fragrante profumo diede il respiro del Paradiso.\u00bb In ogni caso la datazione \u00e8 dubbia, poich\u00e9 Dunstano mor\u00ec solo quattro anni dopo la morte di Editta. \u00c8 stato suggerito che Gozzelino abbia deciso di enfatizzare la memoria di Editta associando san Dunstano alla sua traslazione.\nDopo la sua inumazione e la seguente riapertura del sepolcro, il pollice di Editta venne scorporato, divenendo un'importante reliquia.\nEditta fu elevata all'onore degli altari su iniziativa del fratello Etelredo e la sua causa venne anche sostenuta dal nipote Edmondo Ironside. Pi\u00f9 sorprendentemente, il successore di Edmondo, Canuto il Grande, era rinomato per la devozione ad Editta. Gozzelino narra che una volta, mentre Canuto stava attraversando il Mare del Nord con la sua flotta diretto in Danimarca, fu sorpreso da una terribile tempesta: temendo per la propria vita, Canuto si rivolse ad Editta e la tempesta si plac\u00f2. Al suo ritorno in Inghilterra, Canuto visit\u00f2 Wilton per ringraziare la santa del suo salvataggio \u00ab\u2026con solenni doni, e diede testimonianza di questo gran miracolo con molte altre persone\u00bb, ordinando quindi che uno scrigno d'oro per la santa fosse posto a Wilton.\nEditta divenne il punto focale di maggior culto a Wilton ed anche una santa d'importanza nazionale. \nGozzelino scrisse la sua agiografia con il titolo \"Vita Edithe\", verso il 1080. La comunit\u00e0 di Wilton, nel volerla come santa patrona, la ricordava come una donna regale che si era dedicate alla sua protezione Nel suo \"Liber Confortatorius\", Gozzelino scrisse che egli spesso pensava ad Editta e ne sentiva la presenza.\nTre chiese furono certamente dedicate ad Editta, una a Baverstock vicino a Wilton,\nun'altra a Bishop Wilton nello Yorkshire ed una terza a Limpley Stoke nello Wiltshire.\nNel XVI secolo, dopo quasi cinquecento anni, la terza di queste chiese fu ridedicata a Santa Maria, ma le altre due sono ancora dedicate a Santa Editta. Comunque altre diciotto chiese in Inghilterra sono dedicate ad una non meglio specificata \"St Edith\" e si suppone che la maggior parte di esse riguardino proprio santa Editta di Wilton.\n\"The Calendar of the Anglican Church\" commenta: \u00abCi sono ventun chiese in Inghilterra dedicate al suo nome, otto delle quali nel Lincolnshire e tre nel Warwickshire. \u00c8 ora impossibile assegnarle alle rispettive sante, specialmente per le due situate nella stessa contea; la santa che Guglielmo di Malmesbury cita con il massimo onore era Editta di Wilton, la cui festa era a suo tempo celebrata in numerose parti del regno con grande solennit\u00e0; probabilmente la maggior parte di queste chiese, se non tutte, sono a lei dedicate.\u00bb\nL'abbazia di Wilton stessa prese il suo nome ed \u00e8 citata tipicamente nel tardo medioevo come \u00ab\u2026il convento della casa e chiesa di santa \"Editha of Wilton\"\u00bb o come \u00ab\u2026il monastero di santa Maria e santa \"Editha of Wilton\"\u00bb\nLa memoria liturgica di Editta cade il 16 settembre, giorno successivo all'anniversario del suo decesso. \u00c8 stato anche considerato il 15 settembre, medesimo giorno anniversario del suo decesso.\nEmblema.\nIl suo sigillo sopravvive. Datato nel periodo dal 975 al 984, contiene un suo ritratto che la rappresenta in piedi con una mano levata ed un libro nell'altra. La scritta la identifica come \"regalis adelpha\" (sorella regale), un riferimento sia al suo stato di monaca che al suo essere sorella di re. Il manico della matrice contiene una ricca decorazione di acanto ed il sigillo \u00e8 il solo rimasto del periodo anglo-sassone di questa fattura."}
{"id": "3765393", "revid": "298055", "url": "https://it.wikipedia.org/wiki?curid=3765393", "title": "Fulcrum", "text": ""}
{"id": "3765395", "revid": "106456", "url": "https://it.wikipedia.org/wiki?curid=3765395", "title": "Santa Edith di Wilton", "text": ""}
{"id": "3765402", "revid": "1543377", "url": "https://it.wikipedia.org/wiki?curid=3765402", "title": "Michael Swords", "text": "Biografia.\nNel 1962 Swords ha conseguito il Bachelor of Science in chimica alla University of Notre Dame a South Bend (Indiana). Successivamente ha studiato biochimica alla Iowa State University, dove si \u00e8 laureato nel 1965. Ha proseguito gli studi alla Case Western Reserve University a Cleveland, dove ha conseguito il Ph.D. nel 1972.\nDal 1976 al 2006 \u00e8 stato professore di scienze naturali alla Western Michigan University a Kalamazoo. Nel 1978 ha conseguito il Premio di Eccellenza per l'insegnamento universitario (Teaching Excellence award). I suoi studi professionali hanno riguardato la biologia umana, la genetica, lo studio dell'ambiente naturale, la storia e la filosofia della scienza.\nSwords si \u00e8 interessato anche di parapsicologia, criptozoologia e ufologia. In campo ufologico, Swords \u00e8 molto conosciuto, avendo collaborato con la Commissione Condon per lo studio degli UFO. Ha scritto articoli per varie riviste, tra cui il \"Journal of Scientific Exploration\", l\"'International UFO Reporter\" e il \"Journal for UFO Studies\"; di quest'ultima rivista, Swords \u00e8 stato anche redattore capo. \u00c8 stato relatore in congressi e simposi di ufologia ed ha scritto alcuni libri. Nel 2005 Swords ha partecipato in USA alla trasmissione televisiva \"Peter Jenning Reporting: UFOs- Seeing Is Believing\", in cui ha discusso delle fasi iniziali dell'investigazione dei Militari statunitensi sugli UFO, come il Progetto Sign e il Progetto Grudge. Swords si \u00e8 interessato anche delle problematiche riguardanti l'applicabilit\u00e0 del metodo scientifico in ufologia.\n\u00c8 stato consulente dell'APRO e del MUFON e ha fatto parte del direttivo del CUFOS. \u00c8 inoltre membro dell'American Association for the Advancement of Science (AAAS) e della \"Society for Scientific Exploration\" (SSE)."}
{"id": "3765404", "revid": "339392", "url": "https://it.wikipedia.org/wiki?curid=3765404", "title": "Testo Unico della Finanza", "text": ""}
{"id": "3765414", "revid": "466539", "url": "https://it.wikipedia.org/wiki?curid=3765414", "title": "Cedrik-Marcel Stebe", "text": "Ha raggiunto il suo best-ranking nel singolo il 13 febbraio 2012, con la 71\u00aa posizione.\nCarriera.\nDisputa per la prima volta i quarti di finale in un torneo ATP nel luglio 2011 a Stoccarda dove batte Nikolaj Davydenko e Fabio Fognini prima di essere eliminato da Pablo And\u00fajar. La settimana successiva entra con una wild card nel tabellone principale del torneo di Amburgo, dove supera Juan Carlos Ferrero e Nikolaj Davydenko ed esce per mano di Fernando Verdasco. A fine stagione vince le ATP Challenger Tour Finals battendo in finale Dudi Sela."}
{"id": "3765416", "revid": "22475", "url": "https://it.wikipedia.org/wiki?curid=3765416", "title": "Naima", "text": "Naima \u00e8 una delle composizioni pi\u00f9 celebri ed eseguite tra quelle composte dal sassofonista jazz John Coltrane. Il pezzo \u00e8 dedicato alla prima moglie di Coltrane, Juanita Naima Grubb, con il quale l'artista fu sposato dal 1955 al 1963.\nIl brano.\nRegistrazione.\nLa prima registrazione del brano ebbe luogo il 26 marzo 1959. La versione definitiva poi pubblicata nell'album \"Giant Steps\", venne per\u00f2 incisa successivamente il 2 dicembre 1959 con Wynton Kelly, Paul Chambers e Jimmy Cobb. Il brano \u00e8 una lenta ballad dal passo allungato, dominata dal sassofono di Coltrane, con l'aggiunta di un breve assolo di Kellys al pianoforte. Il biografo di Coltrane Lewis Porter sottolinea che le linee di basso della composizione furono accuratamente provate da Coltrane e Chambers, in particolare per studiare l'attacco iniziale del pezzo.\n\"Naima\" \u00e8 una delle canzoni pi\u00f9 famose di Coltrane, che egli stesso esegu\u00ec in diverse occasioni in molti concerti dal vivo lungo tutto l'arco della sua carriera. Una particolare versione dal vivo in stile \"free jazz\" \u00e8 contenuta nell'album \"Live at the Village Vanguard Again!\" del 1966.\nCover.\nIl brano venne reinterpretato da Archie Shepp sull'album \"Four for Trane\" quando Coltrane era ancora in vita; in seguito, dopo la morte del sassofonista nel 1967, si sono susseguite molte altre interpretazioni, e la composizione \u00e8 diventata uno standard jazz vero e proprio. \"Naima\" \u00e8 stata eseguita da McCoy Tyner (la prima volta nell'album \"Echoes of a Friend\", 1972), da John McLaughlin nel 1973 (sull'album \"Love Devotion Surrender\" in collaborazione con Carlos Santana), e di nuovo nel suo album del 1995 \"After the Rain\", da Maynard Ferguson (1979), Pharoah Sanders (\"Crescent with Love\", 1992), David Murray / Dave Burrell (1993), Arthur Blythe (2001), Herbie Hancock, Michael Brecker e Roy Hargrove (\"Directions in Music: Live at Massey Hall\", 2002), Juan Alderete, Adrian Terrazas, Money Mark &amp; Cedric Bixler (2008), Aidan Baker (\"Passing Thru\", 2010), Jaco Pastorius (nel video \"Modern Electric Bass\"), Alex Bugnon (\"As Promised\", 2000), e Lionel Loueke (\"Karibu\", 2008)."}
{"id": "3765420", "revid": "183114", "url": "https://it.wikipedia.org/wiki?curid=3765420", "title": "Crist\u00f3v\u00e3o Colombo - O Enigma", "text": ""}
{"id": "3765424", "revid": "30610", "url": "https://it.wikipedia.org/wiki?curid=3765424", "title": "Giornata mondiale contro la violenza alle donne", "text": ""}
{"id": "3765433", "revid": "1318658", "url": "https://it.wikipedia.org/wiki?curid=3765433", "title": "Cromatografia gas-liquido", "text": "La cromatografia gas-liquido, comunemente indicata con la sigla GLC, dall'inglese \"gas-liquid chromatography\", \u00e8 un tipo di gascromatografia in cui la fase stazionaria \u00e8 un liquido disperso in una fase solida.\nLa distinzione tra cromatografia gas-liquido e cromatografia gas-solido non \u00e8 netta in quanto le fasi stazionarie liquide sono usate per modificare un supporto solido e il supporto solido pu\u00f2 avere un ruolo nella separazione cromatografica.\nLa separazione avviene per ripartizione: si verifica una vera e propria solubilizzazione delle sostanze nella fase stazionaria che si ripartiscono tra le due fasi immiscibili.\n\u00c8 il tipo di gascromatografia pi\u00f9 diffuso oggi.\nLa definizione che d\u00e0 la IUPAC di cromatografia gas-liquido \u00e8 la seguente:\nTra le fasi stazionarie liquide esistenti ci sono: idrocarburi, esteri, poliesteri, polieteri, ammidi, nitrili, poliglicoli, siliconi e fasi composte da combinazioni di questi."}
{"id": "3765439", "revid": "412275", "url": "https://it.wikipedia.org/wiki?curid=3765439", "title": "1. grupas A apaksgrupa 1921", "text": ""}
{"id": "3765440", "revid": "116069336", "url": "https://it.wikipedia.org/wiki?curid=3765440", "title": "Unione dei Castelli tra l'Orba e la Bormida", "text": "L'Unione dei Castelli tra l'Orba e la Bormida era un'unione di comuni costituitasi il 20 gennaio 2001. All'atto della costituzione ne facevano parte i cinque comuni della provincia di Alessandria di Carpeneto, Castelnuovo Bormida, Montaldo Bormida, Orsara Bormida e Trisobbio. Il primo gennaio 2010 si \u00e8 unito anche il comune di Cremolino mentre nel 2011 ne \u00e8 uscito l'ente comunale di Carpeneto. Il 28 marzo 2014 l'Unione \u00e8 stata dichiarata soppressa.\nL'Unione aveva sede nel palazzo comunale di Trisobbio.\nScopo.\nGli obiettivi dell'Unione erano l'esercizio in forma associata alcune delle principali funzioni proprie dei comuni sfruttando al meglio le risorse economico-finanziarie, umane e strumentali. Come molte altre unioni di comuni si occupava principalmente dei servizi sociali, polizia locale, raccolta e smaltimento dei rifiuti, gare e appalti di fornitura di beni e servizi."}
{"id": "3765441", "revid": "219355", "url": "https://it.wikipedia.org/wiki?curid=3765441", "title": "Gas-liquid chromatography", "text": ""}
{"id": "3765443", "revid": "1573940", "url": "https://it.wikipedia.org/wiki?curid=3765443", "title": "Volley 80 P\u00e9tange", "text": "Il Volley 80 P\u00e9tange \u00e8 una societ\u00e0 pallavolistica maschile lussemburghese con sede a P\u00e9tange. Attualmente milita nel massimo campionato lussemburghese.\nStoria della societ\u00e0.\nIl Volley 80 P\u00e9tange fu fondato il 20 marzo 1980 da Firmin Martiny: la squadra era allenata da Patrick Lebon. Circa dieci anni dopo il club raggiunse la Nationaldivision.\nNella stagione 1996-97 arrivarono i primi successi, con la vittoria del campionato e della coppa nazionale: negli anni successivi, anche se non costantemente, la squadra ha ottenuto diverse vittorie in entrambe le manifestazioni. Questi risultati hanno permesso al club di partecipare a diverse competizioni europee, senza per\u00f2 raggiungere traguardi importanti."}
{"id": "3765446", "revid": "547034", "url": "https://it.wikipedia.org/wiki?curid=3765446", "title": "Tornei di tennis maschili nel 1926", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti dei tornei che prima di quell'anno erano riservati ai tennisti dilettanti. Nel 1926 i tornei si distinguevano in \"pro\" e \"amatoriali\": ai primi potevano partecipare solo i giocatori professionisti, mentre ai secondi potevano partecipare solo i tennisti dilettanti. Tutti i tornei pi\u00f9 importanti erano amatoriali tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "3765447", "revid": "344646", "url": "https://it.wikipedia.org/wiki?curid=3765447", "title": "Michael D. Swords", "text": ""}
{"id": "3765448", "revid": "1654832", "url": "https://it.wikipedia.org/wiki?curid=3765448", "title": "Maisie Williams", "text": "Biografia.\nCresciuta a Clutton, Somerset, ha frequentato la \"Clutton Primary School\" e la \"Norton Hill School\" di Midsomer Norton per poi trasferirsi al \"Bath Dance College\" di Radstock per studiare arti dello spettacolo. \nDal 2011 al 2019 ha interpretato il ruolo di Arya Stark, la figlia femmina pi\u00f9 giovane degli Stark di Grande Inverno nella serie HBO \"Il Trono di Spade\". Fin dalla prima stagione, nonostante sia stato il suo primo ruolo in assoluto, la Williams ha ricevuto molte critiche positive per la sua performance nella serie TV.\nL'attrice ha continuato ad avere numerosi riconoscimenti anche nella seconda stagione, e l'emittente HBO ha proposto la sua candidatura come miglior attrice non protagonista ai Premi Emmy 2012. Ha vinto il premio come migliore attrice non protagonista ai Portal Award del 2012. A soli quindici anni risulta essere la pi\u00f9 giovane attrice ad aver vinto un premio simile. Nel marzo 2013 \u00e8 stata nominata agli Young Artist Award come miglior attrice non protagonista (assieme a Sophie Turner) e, nel novembre 2013, ha vinto il BBC Radio 1 Teen Award come miglior attrice inglese. Sempre per il ruolo di Arya, \u00e8 stata candidata ai Premi Emmy 2016 nella categoria miglior attrice non protagonista in una serie drammatica, e nuovamente ai Premi Emmy 2019.\nNel 2012 Williams ha interpretato il ruolo di Loren Caleigh nella serie \"The Secret of Crickley Hall\" della BBC. \u00c8 apparsa anche in altri film come \"The Olympic Ticket Scalper\", \"Heatstroke\" e cortometraggi come \"Corvidae\" e \"Up on the Roof\". Tra le pellicole realizzate durante questo periodo va segnalata la performance in \"Gold\", elogiata da tutta la critica. Degno di menzione anche il ruolo di protagonista unica nel film TV \"Cyberbully\". Nel 2014 \u00e8 protagonista del film \"The Falling\", per cui ha vinto un London Film Critics Circle Award come miglior giovane attrice dell'anno.\nNel 2015 entra a far parte del cast della serie televisiva \"Doctor Who\", recitando in 4 episodi della nona stagione. \u00c8 stato annunciato che sar\u00e0 la protagonista del film \"The Forest of Hands and Teeth,\" adattamento dell'omonimo romanzo di Carrie Ryan, e dell'indie movie \"Alla fine ci sei tu\", con Asa Butterfield e Nina Dobrev.\nNel 2017 ha ottenuta il ruolo della giovane mutante supereroina Wolfsbane nel film della serie cinematografica degli X-Men, intitolato \"The New Mutants\", diretto da Josh Boone, uscito nelle sale nel 2020.\nDoppiatrici italiane.\nNelle versioni in italiano delle opere in cui ha recitato, Maisie Williams \u00e8 stata doppiata da:"}
{"id": "3765452", "revid": "1873140", "url": "https://it.wikipedia.org/wiki?curid=3765452", "title": "Chiesa del Santo Sudario", "text": "La chiesa del Santissimo Sudario \u00e8 un luogo di culto cattolico di Torino, sito all'incrocio di via Piave con via San Domenico, nell'area dei Quartieri Militari della citt\u00e0 settecentesca. Venne edificata tra il 1734 e il 1764.\nStoria.\nLa chiesa del Santissimo Sudario nacque per volont\u00e0 della Confraternita del Santissimo Sudario e Beata Vergine delle Grazie di Torino, fondata nel 1598 e attiva tutt'oggi. Nella prima met\u00e0 del settecento, il duca Vittorio Amedeo II, comprendendo le grandi potenzialit\u00e0 del volontariato, stabil\u00ec che le confraternite formalizzassero il loro impegno nel campo filantropico-sociale. Le confraternite furono in prima linea: ciascuna scelse una attivit\u00e0 legata alla propria storia o antica tradizione. La Confraternita del SS Sudario scelse il complesso impegno verso i malati di mente, grave problema sociale, in quanto all\u2019epoca non esistevano strutture per la loro cura e riabilitazione. Nel 1728 Vittorio Amedeo II approv\u00f2 il progetto presentato per la costruzione di un ospedale e don\u00f2 un appezzamento di terreno, noto come Isolato di Sant\u2019Isidoro, su cui fu costruita la prima struttura per malati di mente degli stati sabaudi, conosciuto poi come \u201cOspedale dei Pazzerelli. Successivamente nel 1734 fu edificata una cappella interna cio\u00e8 un oratorio, adibito al le funzioni religiose dell'ospedale, che costituir\u00e0 la struttura base dell\u2019attuale chiesa.\nIl progetto della chiesa fu affidato al confratello ingegner Ignazio Mazzone. \u00c8 costituita da una navata di pianta rettangolare, leggermente arrotondata negli angoli, che si apre sul fondo e forma il presbiterio. Ai lati del presbiterio si notano \u00a0due piccoli cori e due tribune decorate, chiuse da barre di legno intagliate artisticamente, dove sedevano i confratelli e le consorelle della Confraternita. Nel 1764 fu aperto il portone verso la strada .Il motivo di tale apertura \u00e8 ancora una volta dovuto all\u2019azione sociale della Confraternita, che offre al duca Carlo Emanuele III la disponibilit\u00e0 dei propri cappellani per l\u2019assistenza religiosa ai militari e alle loro famiglie e anche ai residenti nei quartieri militari costruiti a pochi passi dalla Chiesa. I confratelli si impegnano anche ad aiutare i soldati infermi e a visitarli negli ospedali.\nPer la decorazione interna della chiesa il pittore della corte reale Claudio Francesco Beaumont avvi\u00f2 un concorso. La decorazione architettonica ornamentale del trompe l'\u0153il fu assegnata al pittore veneziano Pietro Alzeri, mentre le decorazioni furono assegnate al piemontese Pietro Milocco. Se si guarda verso l\u2019alto si nota la volta i cui motivi architettonici sono stati perfettamente disegnati in prospettiva da Pietro Milocco.\nLa facciata, originariamente non inclusa nel progetto iniziale, \u00e8 stata successivamente affidata a Giovanni Battista Borra. che si ispira all\u2019architettura di Amedeo di Castellamonte presente nella Saint- Chapelle di Chambery. Nel 1770 la chiesa venne dotata di un campanile progettato dell\u2019ingegner Peracca.\nAttualmente la chiesa \u00e8 inserita all'interno del percorso di visita del Museo della Sindone, ospitato nella cripta dell'edificio.\nA partire da agosto 2020, grazie all'iniziativa degli Amici del Museo della Sindone, \u00e8 possibile effettuare una visita virtuale della chiesa."}
{"id": "3765453", "revid": "1305772", "url": "https://it.wikipedia.org/wiki?curid=3765453", "title": "Croazia ai Giochi della XXIX Olimpiade", "text": "La Croazia ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 99 atleti.\nPallacanestro.\nTorneo maschile.\nLa nazionale croata si \u00e8 qualificata per i Giochi nel torneo preolimpico mondiale.\nSquadra.\nLa squadra era formata da:\nPallamano.\nTorneo maschile.\nLa nazionale croata si \u00e8 qualificata per i Giochi nel terzo torneo preolimpico.\nSquadra.\nLa squadra era formata da:\nPallanuoto.\nTorneo maschile.\nLa nazionale croata si \u00e8 qualificata per i Giochi come campione del mondo 2007.\nSquadra.\nLa squadra era formata da:\nTennis tavolo.\nGara a squadre maschile.\nLa squadra maschile era formata da Zoran Primorac, Tan Ruiwu e Andrej Ga\u0107ina.\nGara a squadre femminile.\nLa squadra femminile era formata da Andrea Bakula, Tamara Boro\u0161 e Sandra Paovi\u0107."}
{"id": "3765454", "revid": "1415737", "url": "https://it.wikipedia.org/wiki?curid=3765454", "title": "Classe aperta", "text": "In grammatica, si definisce classe aperta una categoria di parole, unita tra loro per la funzione logica in comune (come sostantivi, aggettivi eccetera) che non pu\u00f2 essere considerata finita nella creazione di termini in quella categoria, in quanto il tempo che passa e, soprattutto, la conoscenza di nuovi soggetti, attributi od altri elementi grammaticali, contribuisce alla creazione di nuove parole da adattare alle esigenze dei sempre nuovi orizzonti, perci\u00f2 il vocabolario, si arricchisce, di volta in volta, di nuove parole legate ad invenzioni, a scoperte od a semplici sinonimi dettati dal bisogno di distinguere il significato, sempre pi\u00f9 spesso multiplo ed ambiguo, di molti vocaboli gi\u00e0 esistenti. L'esatto contrario della classe aperta \u00e8 detto classe chiusa, dove a determinati termini non si aggiunge la possibilit\u00e0 di crearne di nuovi della medesima funzione logica testuale. Sostantivo, aggettivo e verbo sono i tre generi di parole che costituiscono, nella grammatica di qualunque lingua, una classe linguistica aperta."}
{"id": "3765458", "revid": "287204", "url": "https://it.wikipedia.org/wiki?curid=3765458", "title": "Dogana (disambigua)", "text": ""}
{"id": "3765459", "revid": "305330", "url": "https://it.wikipedia.org/wiki?curid=3765459", "title": "Lex Cassia agraria", "text": "La lex Cassia agraria \u00e8 stata una \"lex publica\" o forse una \"rogatio\" (proposta di legge) avanzata dal console Spurio Cassio Vecellino nel 486 a.C.: nell'ambito delle tensioni di classe tra patrizi e plebei, fu la prima proposta di \"lex agraria\" della storia di Roma. \nLegge.\nLa questione della legge agraria fu presentata da Spurio Cassio, dopo che aveva ottenuto il trionfo per aver sconfitto, peraltro senza aver combattuto, Volsci ed Ernici, riconoscendo a questi ultimi, gli stessi diritti riconosciuti ai Latini, tra i quali il diritto alla spartizione delle terre, conquistate in seguito a guerre combattute insieme\nAlla proposta di discussione si opposero immediatamente i Patrizi, e tra questi soprattutto l'altro collega console Proculo Verginio Tricosto Rutilo e Appio Claudio, che fecero ostruzione per impedire che si arrivasse alla votazione. I Patrizi, che temevano anche la popolarit\u00e0 che avrebbe acquisito Spurio Cassio dall'approvazione delle legge, argomentavano la propria posizione, sostenendo che la suddivisione delle terre pubbliche tra tutti i cittadini, sarebbe stato un indebito premio per i cittadini nullafacenti e per gli Ernici, a lungo nemici del popolo romano..\nLe argomentazioni delle due fazioni animavano i due diversi partiti, finch\u00e9 il tribuno Caio Rebulio, intervenendo nel pubblico dibattito, fece dichiarare al console Verginio che la sua opposizione alla legge, derivava dalla contrariet\u00e0 a che le terre fossero distribuite anche agli Ernici. Pertanto si decise di portare in votazione la distribuzione delle terre tra i romani, differendo nel tempo la questione della distribuzione delle stesse agli Equi e ai Latini.\nIl giorno della votazione, si present\u00f2 a Roma un gran numero di Latini ed Equi, facendo temere ai senatori che la discussione potesse mutare in atti di violenza. Ma la votazione fu preceduta da un discorso di Appio Claudio, che dichiarandosi sempre contrario alla legge, propose che si formasse una commissione di 10 senatori, con il compito di definire quali fossero le terre pubbliche, e di venderne una parte, e di affittarne un'altra, con il cui ricavato, finanziare poi le campagne belliche.\nAlla proposta di Appio Claudio, fece seguito quella di Aulo Sempronio, per il quale si sarebbe dovuto dividere con gli alleati Latini ed Ernici, solo le terre conquistate in seguito ai reciproci trattati di alleanza, dovendo invece escludersi quelle terre che i romani avevano conquistato prima della stipula delle alleanze. In pratica, per le guerre combattute in futuro, le terre conquistate si sarebbero dovute dividere in tre parti uguali, tra Romani, Latini ed Ernici..\nQuindi il Senato deliber\u00f2 che fosse nominata una commissione di 10 Senatori, che definisse quali terreni fossero di propriet\u00e0 pubblica, e dopo, la parte da vendere e la parte da locare. I senatori sarebbero stati nominati dai nuovi consoli da eleggere per l'anno successivo, previsione che non si realizz\u00f2, anche per la condanna, e messa a morte di Spuri Cassio, ideatore e sostenitore della proposta di legge."}
{"id": "3765462", "revid": "1573940", "url": "https://it.wikipedia.org/wiki?curid=3765462", "title": "Lamellibrachia luymesi", "text": "Lamellibrachia luymesi \u00e8 un invertebrato anellide della famiglia Siboglinidae, lungo fino a 2 metri, che vive ancorato ai fondali del golfo del Messico."}
{"id": "3765463", "revid": "1318658", "url": "https://it.wikipedia.org/wiki?curid=3765463", "title": "Cromatografia gas-solido", "text": "La cromatografia gas-solido, comunemente indicata con la sigla GSC, dall'inglese \"gas-solid chromatography\", \u00e8 un tipo di gascromatografia in cui la fase mobile \u00e8 gassosa e la fase stazionaria \u00e8 solida.\nLa distinziona tra cromatografia gas-solido e cromatografia gas-liquido non \u00e8 netta in quanto le fasi stazionarie liquide sono usate per modificare un supporto solido e il supporto solido pu\u00f2 avere un ruolo nella separazione cromatografica.\nLa separazione avviene per adsorbimento: la fase stazionaria \u00e8 un solido sulla cui superficie si trovano dei siti attivi in grado di stabilire una serie di legami secondari (interazione dipolo-dipolo, legame a ponte idrogeno, forze di van der Waals, interazione dipolo-dipolo indotto, ecc.) con le diverse molecole della miscela da risolvere.\nLa definizione che d\u00e0 la IUPAC di cromatografia gas-solido \u00e8 la seguente:"}
{"id": "3765477", "revid": "1718925", "url": "https://it.wikipedia.org/wiki?curid=3765477", "title": "Fucilate gli ammiragli", "text": "Fucilate gli ammiragli \u00e8 un libro di Gianni Rocca pubblicato da Arnoldo Mondadori Editore nel 1987. \n&lt;br&gt;Nel 1944 il Tribunale speciale fascista condann\u00f2 a morte gli Ammiragli Inigo Campioni e Luigi Mascherpa. Secondo i fascisti di Sal\u00f2, la Regia Marina fu il principale responsabile della sconfitta italiana. A questo allude il titolo del saggio. \nTema.\nIl libro descrive le battaglie navali italiane contro gli Alleati avvenute nel Mediterraneo durante la seconda guerra mondiale, passando in rassegna gli errori strategici, tattici e tecnici attribuiti dall'autore a Supermarina e alle gerarchie militari. La Regia Marina italiana, come pure la marina mercantile, pag\u00f2 un altissimo tributo in termini di caduti e di navi.\nTra i fattori tecnici viene rilevata la decisione, dovuta alla scarsit\u00e0 di risorse, di optare per le corazzate e di scartare la costruzione di portaerei. Un secondo elemento fu la mancanza di radar, trascurato dallo stato maggiore nonostante gli incoraggianti risultati delle ricerche condotte nel campo dall'Ing. Luigi Sacco. Il radar, specialmente in condizioni di scarsa visibilit\u00e0 (come di notte), permetteva un decisivo vantaggio sull'opponente. Sempre in tema di combattimenti notturni si trascur\u00f2 l'addestramento e le cariche speciali che riducevano la vampata di luce prodotta dall'esplosione, con il duplice vantaggio di ridurre i punti di riferimento per il nemico e l'effetto di abbagliamento per i propri puntatori. Ultimo svantaggio fu la decrittazione dei messaggi tramite Ultra.\nTra i fattori tattici va annoverato il fatto che, al contrario della marina inglese, Supermarina pretendeva di dettare fin nel dettaglio le operazioni belliche in mare. Questo pose i comandanti in grossissime difficolt\u00e0: non lasciava loro la possibilit\u00e0 di decisione a seconda delle circostanze del momento. Inoltre, la cautela eccessiva port\u00f2 a scelte rinunciatarie sugli scontri, anche in quei casi in cui la Regia Marina godeva di una certa superiorit\u00e0. Per un comandante inglese l'accusa di scarsa aggressivit\u00e0 era infamante e poteva portare alla destituzione. Per contro, alcuni comandanti italiani ebbero comportamenti completamente opposti e si guadagnarono il rispetto del nemico.\nTra i fattori strategici che determinarono la sconfitta vi fu il fallimento della campagna di bombardamenti italiani e tedeschi su Malta, allora base navale britannica, tesa a sottomettere l'isola. Quasi completamente indifesa a met\u00e0 del 1940, Malta divenne ben presto una postazione ben munita che fece pagare un altissimo prezzo alla marina italiana.\nAll'indomani dell'armistizio di Cassibile la flotta militare italiana, dopo ordini tardivi e contraddittori, in cui si tacevano volutamente le durissime condizioni imposte dagli Alleati, si sottrasse alla cattura da parte tedesca consegnandosi agli Alleati come previsto dagli accordi armistiziali (). Una tragedia che secondo Rocca \u00e8 emblematicamente riassunta dalla vicenda del comandante medaglia d'oro Carlo Fecia di Cossato che, pochi mesi dopo l'armistizio, si suicid\u00f2, volendo idealmente ricongiungersi con i suoi marinai caduti durante la guerra."}
{"id": "3765480", "revid": "28592", "url": "https://it.wikipedia.org/wiki?curid=3765480", "title": "Doganiere", "text": ""}
{"id": "3765486", "revid": "260676", "url": "https://it.wikipedia.org/wiki?curid=3765486", "title": "Castle Ward", "text": "Castle Ward \u00e8 un castello sotto la tutela della National Trust e situato a Strangford, nella Contea di Down, Irlanda del Nord. Si affaccia sul Strangford Lough e dista 7 chilometri da Downpatrick e 1,5 miglia da Strangford. \nIl castello \u00e8 aperto al pubblico e include giardini, la cinta muraria, una lavanderia vittoriana, un teatro, un ristorante, un negozio, una segheria ed un mulino funzionante. Dal 1985 al 2010 si ha anche ospitato il \"Castleward Opera\", un anno d'estate di festival dell'opera.\nStoria.\nL'architetto del Castello di Ward \u00e8 sconosciuto, anche se pu\u00f2 venire dalla zona di Bristol, con cui la famiglia Ward aveva stretti legami. Potrebbe essere stato James Bridges che praticava a Bristol tra il 1757 e il 1763 e il cui lavoro ha qualche somiglianza con \"Castle Ward\".\nCaratteristiche.\nL'aspetto pi\u00f9 interessante di \"Castle Ward\", costruito nel 1760, \u00e8 quello della sua architettura \"duale\", che riflette i diversi gusti di Lord Bangor e di sua moglie. Mentre il lato d'ingresso del palazzo \u00e8 fatto in un classico stile palladiano con colonne di sostegno triangolare a frontone, il lato opposto \u00e8 in stile gotico georgiano con finestre a sesto acuto, merli e pinnacoli. Queste differenze di stile continuano su tutto l'interno della casa con lo spartiacque lungo il centro.\nNella cultura di massa.\nNella serie televisiva \"Il Trono di Spade\" questo castello viene usato per rendere l'aspetto di Grande Inverno."}
{"id": "3765487", "revid": "287204", "url": "https://it.wikipedia.org/wiki?curid=3765487", "title": "Elizabeth Wriothesley", "text": "Famiglia.\n\u00c8 nata a Hodnet, Shropshire, Inghilterra da Sir John Vernon di Hodnet ed Elizabeth Devereux. Da parte di sua madre, Elizabeth era la pronipote di Henry Stafford, secondo duca di Buckingham, e anche di Walter Devereux, 1 \u00b0 Visconte di Hereford, e una grande pronipote di Thomas Grey, primo marchese di Dorset e di sua moglie Cecily Bonville. Da parte del padre, invece, Elizabeth era la discendente di John Talbot, 1 \u00b0 Conte di Shrewsbury, William de Ros, 7 \u00b0 barone de Ros, e del Baroni Touchet.\nMatrimonio e figli.\nIl 30 agosto 1598 Elizabeth spos\u00f2 Henry Wriothesley, terzo conte di Southampton, il dedicatario dei sonetti di Shakespeare. Il matrimonio avvenne dopo che Elizabeth scopr\u00ec di essere incinta. \nQuando la Regina lo scopr\u00ec, avendo sia Elizabeth che suo marito rinchiusi nella Fleet prison, dopo il loro rilascio, non furono pi\u00f9 ricevuti nella sua corte.\nElizabeth e Henry ebbero diversi figli, tra cui:\nTeoria di una connessione con Shakespeare.\nUn professore tedesco di inglese, Hildegard Hammerschmidt-Hummel, ha proposto una teoria, basata principalmente su un sonetto apocrito. Egli sostiene che sia stato scritto dallo stesso William Shakespeare, e testimoniato da alcuni ritratti, che Elizabeth Wriothesley era un amante del poeta. Sua figlia Penelope \u00e8, secondo questa teoria, figlia di Shakespeare. L'autore sottolinea che in questo modo, Lady Diana Spencer \u00e8 una discendente di William Shakespeare."}
{"id": "3765488", "revid": "247222", "url": "https://it.wikipedia.org/wiki?curid=3765488", "title": "I Mostriciattoli", "text": ""}
{"id": "3765489", "revid": "599013", "url": "https://it.wikipedia.org/wiki?curid=3765489", "title": "Henry K\u00e4llgren", "text": "Carriera.\nFu capocannoniere del campionato svedese nel 1958."}
{"id": "3765493", "revid": "547034", "url": "https://it.wikipedia.org/wiki?curid=3765493", "title": "Tornei di tennis maschili nel 1925", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti dei tornei che prima di quell'anno erano riservati ai tennisti dilettanti. Nel 1925 i tornei si distinguevano in \"pro\" e \"amatoriali\": ai primi potevano partecipare solo i giocatori professionisti, mentre ai secondi potevano partecipare solo i tennisti dilettanti. Tutti i tornei pi\u00f9 importanti erano amatoriali tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "3765496", "revid": "119096867", "url": "https://it.wikipedia.org/wiki?curid=3765496", "title": "Adriano La Regina", "text": "Biografia.\nNato a Napoli nel 1937, laureatosi in lettere all'Universit\u00e0 degli Studi di Roma nel 1962, ha insegnato nelle universit\u00e0 di Perugia (dal 1969 al 1974), di Padova (dal 1986) e del Molise (dal 2002). Dal 2004 \u00e8 docente di Etruscologia e Antichit\u00e0 italiche alla Sapienza di Roma. Nel 2005 gli \u00e8 stato conferito il prestigioso riconoscimento della medaglia d'oro ai benemeriti della cultura e dell'arte.\nDal 1976 al 2004 \u00e8 stato soprintendente alle antichit\u00e0 di Roma, spiccando per le sue posizioni intransigenti verso numerosi progetti e lavori a favore della difesa del patrimonio storico romano (da qui gli ha valso il soprannome di \"signor no\").\n\u00c8 socio corrispondente dell'Accademia dei Lincei e della Pontificia accademia romana di archeologia."}
{"id": "3765497", "revid": "122739412", "url": "https://it.wikipedia.org/wiki?curid=3765497", "title": "O\u1e43 Ah H\u016b\u1e43", "text": "O\u1e43 \u0100\u1e25 H\u016b\u1e43 \u00e8 un mantra purificatore del Buddhismo tibetano.\nDescrizione.\n\"O\u1e43 Ah H\u016b\u1e43\" contiene i tre suoni basilari delle recitazioni mantriche, per cui si tratta di un particolare mantra di benedizione che spesso \u00e8 incluso nella recitazione di preghiere o sadhane.\nBuddhismo tibetano.\nNel Buddhismo, soprattutto nella scuola tibetana, \u00e8 convinzione che l'integrazione del mantra \"O\u1e43 Ah H\u016b\u1e43\" nella vita quotidiana permetta di essere pi\u00f9 attenti a lasciare andare le esperienze senza sviluppare attaccamento, favorendo la comprensione del funzionamento della vita, che diventa meno pressante e pi\u00f9 leggera. Il mantra viene recitato anche prima di bere e mangiare, e anche prima di dormire, come atto di purificazione ed energizzazione, oltre che nelle offerte, in modo che vengano effettivamente ricevute dalla divinit\u00e0 buddhica per il bene di tutti gli esseri senzienti."}
{"id": "3765500", "revid": "180559", "url": "https://it.wikipedia.org/wiki?curid=3765500", "title": "Lorenzo Hammarsk\u00f6ld", "text": "Biografia.\nDopo gli studi a Uppsala, lavor\u00f2 alla Biblioteca nazionale svedese. Divenne uno dei pi\u00f9 importanti rappresentanti del \nmovimento anticlassicistico, che anticip\u00f2 ed apr\u00ec la strada al Romanticismo di Stoccolma.\nRiconobbe per primo il talento di Erik Johan Stagnelius. Raccolse le poesie del poeta, prematuramente scomparso nel 1823 e le pubblic\u00f2 nel 1824-1826.\nMa \u00e8 soprattutto ricordato per la sua attivit\u00e0 di critico letterario e di uomo di profonda e vasta cultura. Espose le sue indagini culturali e le sue idee sulla rivista \"Polyfem\", da lui stesso fondata nel 1808. Fu un grande appassionato della poesia tedesca, che d\u00ecffuse in patria.\nFonti.\nLemma su Treccani"}
{"id": "3765501", "revid": "599013", "url": "https://it.wikipedia.org/wiki?curid=3765501", "title": "Ingemar Haraldsson", "text": "Carriera.\nGioc\u00f2 90 partite nell'Allsvenskan con l'Elfsborg."}
{"id": "3765502", "revid": "88740", "url": "https://it.wikipedia.org/wiki?curid=3765502", "title": "Fender (disambigua)", "text": ""}
{"id": "3765503", "revid": "110157", "url": "https://it.wikipedia.org/wiki?curid=3765503", "title": "Moulinex", "text": " \nMoulinex \u00e8 un marchio francese di piccoli elettrodomestici prodotti dalla multinazionale Groupe SEB.\nStoria.\nLe origini dell'azienda risalgono al 1932, quando Jean Mantelet (1901-1991), un piccolo industriale titolare della Manufacture d'Emboutissage a Bagnolet, azienda produttrice di strumenti per la cucina fondata nel 1929, invent\u00f2 un dispositivo meccanico per sbucciare e pelare le verdure dal nome \"Le Moulin-L\u00e9gume\", che ebbe un immediato successo.\nNel 1937 venne impiantato un nuovo stabilimento ad Alen\u00e7on, il cui meccanismo di produzione fu di ispirazione fordista. Nel 1953 l'azienda mut\u00f2 denominazione in Soci\u00e9t\u00e9 d'Etudes Chimie et M\u00e9chanique (SECM), mentre l'anno seguente il nuovo modello di macinalegumi, il \"L\u00e9gumex\".\nNel 1956 Mantelet invent\u00f2 il primo macinacaff\u00e8 elettrico, chiamato \"Moulinex\", che l'anno dopo divenne il nome dell'azienda. Tra il 1958 e il 1973, divenne il primo produttore nazionale di piccoli elettrodomestici con 10 stabilimenti in Francia, che inizialmente comprendeva solo quelli per la cucina, e che successivamente venne ampliata anche a quelli per la cura della persona, come gli asciugacapelli.\nMoulinex entr\u00f2 alla borsa di Parigi nel 1969. Nel 1971 produsse la prima macchina da caff\u00e8, e nel 1978 il primo forno a microonde.\nNegli anni ottanta vi furono i primi segni di crisi dell'azienda che vide contrarre i propri profitti. Prima azienda francese del suo settore, ebbe in organico 10.700 addetti in 12 stabilimenti. Tra il 1984 e il 1989 il Gruppo francese acquis\u00ec altre aziende (come la britannica Swan) e cre\u00f2 nuovi insediamenti produttivi all'estero.\nNel 1991 mor\u00ec il suo fondatore, nel capitale della Moulinex fecero ingresso la Clinvest e il Cr\u00e9dit Lyonnais e venne acquisita la tedesca Krups. La crisi aziendale prosegu\u00ec, e nel 1994 l'uomo d'affari Jean-Charles Naouri acquis\u00ec il 40% del capitale ed avvi\u00f2 un piano di ristrutturazione, che per\u00f2 non riusc\u00ec a portare alla riparazione del dissesto.\nNel 2000 l'azienda viene rilevata dal Gruppo italiano \"El.Fi. Elettrofinanziaria S.p.A.\" della famiglia Nocivelli, che nel paese transalpino aveva gi\u00e0 acquisito la Brandt, con la quale viene fatta la fusione dando vita alla Moulinex-Brandt che diviene il terzo gruppo europeo nella produzione di elettrodomestici.\nAppena un anno dopo, il Gruppo incappa in una crisi che lo porta all'amministrazione controllata decisa dal tribunale del commercio di Nanterre. Nell'autunno del 2001, l'azienda viene parzialmente rilevata dal Groupe SEB, come deciso dallo stesso tribunale."}
{"id": "3765506", "revid": "1605525", "url": "https://it.wikipedia.org/wiki?curid=3765506", "title": "Carlo Albanesi", "text": " \nBiografia.\nFu instradato nella carriera musicale dal padre Luigi. Dopo alcuni concerti di pianoforte tenuti a Napoli, nel 1872 si fece conoscere al pubblico di Parigi, e qualche anno dopo, con l'incoraggiamento di Francesco Paolo Tosti, si trasfer\u00ec a Londra dove, succedendo a Thomas Wingham, prese il posto di insegnante di pianoforte presso la Royal Academy.\nDi Carlo Albanesi sono note specialmente le Sonate per pianoforte; ricorderemo inoltre il libro \"Arte pianistica\" (1917)\",\" \"Sei fogli d'Album op. 13\", un trio, dodici preludi e circa 50 pezzi di vario genere."}
{"id": "3765507", "revid": "122985418", "url": "https://it.wikipedia.org/wiki?curid=3765507", "title": "Tour di Max Pezzali", "text": "Questa pagina elenca i tour di Max Pezzali, escludendo quelli svolti insieme agli 883.\nAnni duemila.\nMax Live Tour 2004.\nDate\nBand\nScaletta\nLo strano percorso\nSei un mito\nIl mondo insieme a te\nSiamo io e te\nFai come ti pare\nBella vera\nEssenziale\nCome mai\nLa volta buona\nCome deve andare\nLa dura legge del gol\nNord sud ovest est / Tieni il tempo / Hanno ucciso l'Uomo ragno\nMe la caver\u00f2\nNessun rimpianto\nLa regola dell'amico\nUna canzone d'amore\nGli anni\nMai uguali\nQuello che capita\nCon dentro me\nNient'altro che noi / Io ci sar\u00f2 / Grazie mille\nRotta x casa di dio / Con un deca / Viaggio al centro del mondo\nUn giorno cos\u00ec\nMax Live Tour 2005.\nBand\nScaletta\nMax Live Tour 2007.\nDate\nBand\nScaletta\nMax Live Tour 2008.\nDate\nBand\nScaletta\nMax Live Tour 2009.\nDate\nBand\nScaletta\nAnni duemiladieci.\nTerraferma Tour 2011.\nDate\nBand\nScaletta\nMax 20 Live Tour 2014.\nBand\nScaletta\nOspiti\nMax Pezzali Live Tour 2015.\nScaletta\nAstronave Max Live Tour Estate 2016.\nScaletta\nMax Nek Renga Tour 2018.\nBand\nScaletta\nMedley acustico (#Raccontami, #Dimmi cos\u2019\u00e8, #Una canzone d\u2019amore, #Ci sarai, #Ci sei tu, #Eccoti)\nMax 90 Tour 2021.\nScaletta\nOspiti\n^ Leo Leoni chitarrista dei Gotthard tappa del 24 luglio a Bellinzona\n^ Marco Masini a cantare insieme Sei Uno Sfigato tappa del 31 luglio a Castelnuovo di Garfagnana\n^ Andrea Mariano tastierista dei Negramaro tappa del 14 agosto a Lecce\nBand\nMax Pezzali Cantante\nErnesto Ghezzi Tastiere\nGiorgio Mastrocola Chitarra ritmica\nAndrea Torresani Basso\nGiordano Colombo Batteria\nDavide Ferario Chitarra, Sintetizzatore, Programmazione"}
{"id": "3765511", "revid": "767487", "url": "https://it.wikipedia.org/wiki?curid=3765511", "title": "Owe Ohlsson", "text": ""}
{"id": "3765513", "revid": "621682", "url": "https://it.wikipedia.org/wiki?curid=3765513", "title": "Ove Olsson", "text": ""}
{"id": "3765517", "revid": "857138", "url": "https://it.wikipedia.org/wiki?curid=3765517", "title": "Salinicoccus", "text": "Salinicoccus \u00e8 un genere di batteri gram-positivi della famiglia Staphylococcaceae, sensibili alla penicillina e alle cefalosporine. Possono provocare infezioni a carico dell'apparato respiratorio soprattutto a carico dei polmoni."}
{"id": "3765518", "revid": "136163", "url": "https://it.wikipedia.org/wiki?curid=3765518", "title": "Giulietta Capuleti", "text": "Giulietta Capuleti (nome originale inglese \"Juliet Capulet\") \u00e8 la protagonista femminile della storia tragica \"Romeo e Giulietta,\" la cui versione pi\u00f9 famosa \u00e8 quella di William Shakespeare. Ella \u00e8 l'unica figlia dei Capuleti, ricchi commercianti di Verona, ed \u00e8 cugina di Tebaldo. La Giulietta di Shakespeare \u00e8 prossima al suo 14\u00ba compleanno, essendo nata la vigilia della festa del raccolto \"Lammas\" (1\u00ba agosto), quindi il suo compleanno \u00e8 il 31 luglio:\nAtto I Scena III:\nDonna Capuleti: \"...Tu sai che mia figlia ha una certa et\u00e0...\"Nutrice: \"Deve compiere i quattordici... quanto manca alla festa del raccolto?\"Donna Capuleti: \"Pi\u00f9 o meno quindici giorni\"Nutrice: \"quando...sar\u00e0 arrivata la notte della vigilia della festa, lei avr\u00e0 quattordici anni\"\nGiulietta \u00e8 dolce e romantica, sebbene ingenua, non ha ancora avuto esperienze sentimentali e s'innamora perdutamente di Romeo, il figlio della famiglia rivale: i Montecchi. I suoi genitori vorrebbero darla in sposa a un nobile altolocato, ma la ragazza si rifiuta e, dopo alcuni eventi avversi e imperscrutabili, giunge al suicidio.\nLa storia secondo Shakespeare.\nLa tragedia di Shakespeare Romeo e Giulietta \u00e8 una delle storie d'amore pi\u00f9 belle e commoventi di ogni tempo. Raccontando l'amore impossibile e travolgente dei due giovani veronesi \u00e8 entrata ormai nell'immaginario romantico avendo assunto nel tempo un valore simbolico, diventando l'archetipo dell'amore perfetto ma avversato dalla societ\u00e0. \nLa storia di Romeo e Giulietta \u00e8 la storia d'amore per eccellenza; un amore che \u00e8 pi\u00f9 grande di ogni altra cosa e che riesce a scavalcare le leggi dell'odio. Nonostante le rispettive famiglie siano in guerra tra loro, Romeo e Giulietta si innamorano durante un ballo in maschera. Il loro amore \u00e8 immediato e irresistibile. La sera stessa i due innamorati si dichiarano e decidono di sposarsi di fronte a frate Lorenzo. In seguito a un duello, Romeo viene per\u00f2 esiliato e i due sposi possono vivere cos\u00ec una sola notte d'amore. Per non andare a nozze con un nobile scelto dai genitori, Giulietta berr\u00e0 una pozione datale dal frate che la far\u00e0 cadere in una sorta di morte apparente per 42 ore. Ma Romeo non viene avvisato in tempo del piano e, credendo Giulietta morta, la raggiunge nella tomba e si uccide. Quando lei si sveglia, vedendo l'amato ormai esanime, si toglie la vita con il suo pugnale.\nLa Giulietta di Luigi Da Porto.\nLuigi Da Porto, scrittore e storiografo vicentino, scrisse la novella \"Giulietta e Romeo\" intorno al 1520, settant'anni prima di Shakespeare. Da Porto fa dire alla madre di Giulietta Capelletti, in un momento tra Pasqua e Pentecoste:[\u2026] ella deciotto anni questa Santa Eufemia forn\u00ec.La Giulietta di Da Porto ha dunque diciotto anni ed \u00e8 nata il giorno di Sant'Eufemia. Santa Eufemia cade il 16 settembre, ma in area veneto-padana cadeva anche il 13 aprile. Le possibili date di nascita della Giulietta originale sono quindi due.\nA Verona il 16 settembre di ogni anno viene organizzato un evento in costumi medievali nel Cortile Mercato Vecchio, dove si esibiscono musicisti, artisti, falconieri, tamburi e sbandieratori del Palio per festeggiare l'immortale eroina veronese.\nCuriosit\u00e0.\nIl personaggio di Giulietta ha un destino simile a quello di Tisbe, protagonista di un antico mito babilonese molto conosciuto nella societ\u00e0 greca e romana. Anch'ella era innamorata perdutamente di Piramo, tuttavia, a causa dell'odio delle rispettive famiglie, i due sono costretti a pianificare una fuga. Il piano per\u00f2 fallisce e Piramo, credendo che Tisbe sia morta, si pugnala. Poco dopo sul posto giunge la ragazza e vedendo il compagno esanime si trafigge anche lei il petto."}
{"id": "3765519", "revid": "767487", "url": "https://it.wikipedia.org/wiki?curid=3765519", "title": "Vampire in Vegas", "text": "Vampire in Vegas \u00e8 un film horror statunitense del 2009 diretto da Jim Wynorski con Tony Todd.\nTrama.\nLas Vegas. Il vampiro Sylvian, dell'et\u00e0 di trecento anni, chiede un siero alla dottoressa van Helm per sopravvivere alla luce del giorno.\nProduzione.\nIl film fu prodotto da Nu Image Films e diretto da Jim Wynorski su una sceneggiatura di Nicholas Davidoff.\nDistribuzione.\nIl film fu distribuito nel 2009 dalla Nu Image Films.\nAlcune delle uscite internazionali sono state:"}
{"id": "3765520", "revid": "767487", "url": "https://it.wikipedia.org/wiki?curid=3765520", "title": "Olle H\u00e5kansson", "text": ""}
{"id": "3765521", "revid": "287204", "url": "https://it.wikipedia.org/wiki?curid=3765521", "title": "Olle Hakansson", "text": ""}
{"id": "3765523", "revid": "1372005", "url": "https://it.wikipedia.org/wiki?curid=3765523", "title": "Dubrawka", "text": "Biografia.\nLa vita incerta.\nDubrawka nacque in una data imprecisata fra il 940 ed il 945 da Boleslao I di Boemia, sua madre doveva essere una donna di nome Biagota. Poich\u00e9 sulla sua nascita non ci sono indicazioni precise ci si basa sulle parole del cronacotecario Cosma Praghese secondo il quale, al tempo del suo matrimonio con Miecislao I di Polonia era una donna fatta. Tuttavia sono diversi gli storici che dubitano di tale versione pensando che l'aggettivo da lui usato di \"vecchia\" potesse sottintendere un qualche intento malizioso. Altre interpretazioni vorrebbero che lui confonda Dubrwaka con la sorella Mlada, da cui la separava una grande differenza di et\u00e0, o che addirittura potesse sbagliarsi con Oda di Haldensleben (955 fino al 960-1023), seconda moglie di suo padre, che all'epoca del matrimonio era sui 20-25 anni, un'et\u00e0 avanzata per i canoni di allora.\nSui primi anni di vita di Dubrwaka non ci sono notizie, lo storico Oswald Balzer (1858-1933), prima di sposarsi con Miecislao, Dubrawka potrebbe essere stata maritata con G\u00fcnther, margravio di Merseburgo (\u2020 13 luglio 982) e con lui avrebbe avuto un figlio Gunzelin di Mei\u00dfen. Balzer raggiunse questa conclusione basandosi su un riferimento fatto da Tietmaro di Merseburgo, che nella propria cronaca si riferisce a Boleslao I, figlio di Dubrawka, come il fratello di Gunzelin. Altre interpretazioni pi\u00f9 recenti vogliono i due come cugini o cognati.\nL'artefice della conversione?\nNella seconda met\u00e0 del 964 suo padre Boleslao raggiunse un accordo di pace con il vicino Miecislao e si decise di ratificare l'intesa con un matrimonio che avrebbe coinvolto Miecislao e Dubrawka che si sarebbe dovuto celebrare l'anno seguente. Tuttavia i due sposi erano divisi dalla questione religiosa, mentre infatti una era cristiana, l'altro era pagano. Le fonti coeve danno due versioni del ruolo che Dubrawka avrebbe avuto nella conversione del marito, e con lui della Polonia, secondo la prima la giovane pose il battesimo di Miecislao come condizione per continuare il matrimonio, secondo altre invece Dubrawka sarebbe giunta in Polonia con uno stuolo di dignitari religiosi che si accordarono con i dignitari polacchi di far battezzare il re cos\u00ec che il matrimonio potesse avere luogo.\nGli storici moderni tendono a dare credito a questa seconda versione, che nega a Dubrawka ogni ruolo attivo nella faccenda e pongono l'accento sul fatto che il battesimo di Miecislao sarebbe avvenuto per ragioni eminentemente politiche. Ovviamente nella tradizione Durbrawka ha un ruolo maggiore entrato nella tradizione della chiesa locale che sottolinea come la conversione dei nobili polacchi sia avvenuta grazie ad una donna, sempre la tradizione attribuisce a lei la costruzione di diverse chiese, come quella della Santissima Trinit\u00e0 a Gniezno e quella della Vergine Maria nell'isola di Ostr\u00f3w Tumski a Pozna\u0144.\nDal punto di vista pratico il matrimonio fra Dubrawka e Miecislao port\u00f2 un'alleanza duratura, il 21 settembre 967, per esempio, il sovrano polacco fu affiancato dai boemi nella guerra contro gli uomini della Volinia guidati da Wichmann il Giovane, nel 973 dopo la morte di Ottone I di Sassonia sia Miecislao che il cognato Boleslao II (\u2020 7 febbraio 999) si allearono per sostenere il loro candidato, Enrico II il Litigioso.\nDubrawka mor\u00ec nel 977, la sua morte indebol\u00ec l'alleanza fra Polonia e Boemia che si estinse circa dieci anni dopo.\nMatrimonio, figli e morte.\nDubrawka spos\u00f2 il duca di Polonia Miecislao I ed ebbero almeno due figli di cui si ha notizia certa:\nPotrebbe essere stata la madre di Vladivoj di Boemia."}
{"id": "3765524", "revid": "1305772", "url": "https://it.wikipedia.org/wiki?curid=3765524", "title": "Custom (disambigua)", "text": ""}
{"id": "3765531", "revid": "767487", "url": "https://it.wikipedia.org/wiki?curid=3765531", "title": "Ivan Bodin", "text": ""}
{"id": "3765533", "revid": "729019", "url": "https://it.wikipedia.org/wiki?curid=3765533", "title": "Isola di Jackson", "text": "L'isola di Jackson (in russo \u041e\u0441\u0442\u0440\u043e\u0432 \u0414\u0436\u0435\u043a\u0441\u043e\u043d\u0430, \"ostrov D\u017eeksona\") \u00e8 un'isola russa nell'Oceano Artico che fa parte della Terra di Zichy nell'arcipelago della Terra di Francesco Giuseppe.\nGeografia.\nL'isola di Jackson si trova nella parte settentrionale del gruppo delle isole di Zichy, tra l'isola di Karl-Alexander, a nord-est, e le isole Payer e di Ziegler a sud, sud-est. L'isola di Jackson e quella di Payer sono divise dal canale Italiano (\u043f\u0440\u043e\u043b\u0438\u0432 \u0418\u0442\u0430\u043b\u044c\u044f\u043d\u0441\u043a\u0438\u0439).\nNella parte nord-occidentale si trova l'ampia baia di De Long che ha preso il nome dello sfortunato esploratore artico americano George W. DeLong. A sud la baia termina con capo Bystrov, dedicato nel 1963 al paleontologo russo Aleksej Petrovi\u010d Bystrov (1899\u20141959).\nStoria.\nL'isola \u00e8 stata cos\u00ec denominata in onore dell'esploratore inglese, Frederick Jackson, che esplor\u00f2 e denomin\u00f2 molte delle isole della Terra di Francesco Giuseppe. La parte est dell'isola fu avvistata la prima volta nel 1874 da Payer, mentre la parte ovest fu scoperta da Jackson nella primavera del 1895. La spedizione artica Jackson-Harmsworth (1894\u20141897) fu sponsorizzata dalla \"Royal Geographical Society\". Il nord dell'isola \u00e8 stato meglio mappato dalla spedizione sulla nave \"Stella Polare\" (1899-1900) sotto la guida di Luigi Amedeo di Savoia-Aosta.\nA capo Norvegia (), nella parte occidentale dell'isola, svernarono nel 1895-96 Fridtjof Nansen e Hjalmar Johansen dopo aver fallito il raggiungimento del Polo Nord. \u00c8 rimasta ancora in loco una capanna di legno."}
{"id": "3765534", "revid": "621682", "url": "https://it.wikipedia.org/wiki?curid=3765534", "title": "Erik Bodin", "text": ""}
{"id": "3765535", "revid": "110157", "url": "https://it.wikipedia.org/wiki?curid=3765535", "title": "All-Clad", "text": " \nAll-Clad Metalcrafters LLC \u00e8 un'azienda statunitense produttrice di strumenti per la cucina, controllata dalla multinazionale francese Groupe SEB.\nStoria.\nL'impresa sorge nel 1960 su iniziativa di John Ulam come Composite Metal Product Inc., nel settore metallurgico. Dal 1967 in collaborazione con la Alcoa, si specializza nella produzione di alluminio per la realizzazione degli strumenti per la cucina.\nAssume l'attuale denominazione nel 1971, e da allora \u00e8 specializzata nella produzione diretta degli strumenti per la cottura, quali padelle, pentole, teglie e utensili vari per la preparazione dei cibi.\nDal 2004 \u00e8 sotto il controllo dei francesi del Groupe SEB.\nBrevetti statunitensi.\nAll-Clad brevett\u00f2 il \"roll bonding\" per la produzione delle pentole. La societ\u00e0 prese il nome da questo brevetto. La societ\u00e0 brevett\u00f2 nel tempo diversi sistemi presso il United States Patent and Trademark Office (USPTO).\n \n \n "}
{"id": "3765536", "revid": "1573940", "url": "https://it.wikipedia.org/wiki?curid=3765536", "title": "Moschiola indica", "text": "Il tragulo macchiato indiano (Moschiola indica ) \u00e8 una specie di artiodattilo della famiglia dei Tragulidi diffusa in India e, forse, in Nepal. In passato era noto con il nome scientifico di \"Moschiola meminna\", ma recenti studi sulla tassonomia della famiglia hanno portato gli studiosi a restringere tale nome solo al tragulo macchiato dello Sri Lanka.\nDescrizione.\nQuesta specie misura circa 57,5\u00a0cm di lunghezza, ha una coda di 2,5\u00a0cm e pesa circa 3\u00a0kg. Sulla parte superiore il mantello \u00e8 vivacemente punteggiato di marrone-giallo rossiccio; sul dorso ha delle strisce nere; dalla gola al petto presenta tre strisce bianche longitudinali e sui fianchi ha spesso delle sequenze di macchie bianche.\nDistribuzione e habitat.\nVive nelle foreste tropicali e nelle pianure di quasi tutta l'India, dal Tamil Nadu e dal Kerala fino ad almeno 24\u00b0 di latitudine nord. Secondo alcune vecchie testimonianze, sarebbe presente anche nella fascia meridionale del Nepal.\nBiologia.\nIl tragulo macchiato indiano trascorre la giornata nel fitto sottobosco; solo con il calare delle tenebre e fino alle prime ore del mattino si muove agilmente alla ricerca di cibo.\nTimido e sospettoso, non mostra un comportamento sociale. Attento ai pericoli, \u00e8 solito fiutare i predatori, specialmente leopardi, rettili e perfino uccelli rapaci, tenendo le zampe anteriori sollevate e il capo e il collo abbassati: non appena percepisce una minaccia fugge velocemente compiendo ampi balzi ad arco.\nVerso il termine della stagione delle piogge, la femmina, dopo una gestazione di cinque mesi, partorisce i piccoli, di solito due gemelli, all'interno di una tana o in un altro luogo riparato"}
{"id": "3765541", "revid": "599013", "url": "https://it.wikipedia.org/wiki?curid=3765541", "title": "Arne M\u00e5nsson", "text": ""}
{"id": "3765544", "revid": "28592", "url": "https://it.wikipedia.org/wiki?curid=3765544", "title": "Custom (motociclismo)", "text": ""}
{"id": "3765550", "revid": "599013", "url": "https://it.wikipedia.org/wiki?curid=3765550", "title": "Gunnar Johansson", "text": ""}
{"id": "3765554", "revid": "767487", "url": "https://it.wikipedia.org/wiki?curid=3765554", "title": "Il soffio dell'inferno", "text": "Fire from Below \u00e8 un film d'avventura statunitense del 2009 diretto da Andrew Stevens e Jim Wynorski con Kevin Sorbo.\nProduzione.\nIl film fu prodotto da Andrew Stevens Entertainment e Black Chrome Productions e diretto da Andrew Stevens e Jim Wynorski (accreditato come J.R. Mandish), girato a Dallas e Eustace, in Texas, e a French Lick, in Indiana a dicembre 2007. Wynorski ha anche scritto il soggetto e la sceneggiatura insieme a William Langlois. Kevin Sorbo, che interpreta Jake Denning, il protagonista, \u00e8 anche produttore esecutivo insieme a Wynorsky.\nDistribuzione.\nIl film fu distribuito negli Stati Uniti nel 2009 dalla Cinetel Films e dalla Screen Media Films per l'home video.\nAlcune delle uscite internazionali sono state:\nPromozione.\nLa tagline \u00e8: \"The laws of nature have just been broken.\" (\"Le leggi della natura sono state appena rotte.\")."}
{"id": "3765555", "revid": "729019", "url": "https://it.wikipedia.org/wiki?curid=3765555", "title": "Tefal", "text": "Tefal \u00e8 un'azienda francese di strumenti per la cucina e piccoli elettrodomestici, sotto il controllo della multinazionale Groupe SEB.\nStoria.\nViene fondata nel 1956 a Sarcelles, in Val d'Oise, col nome originario Tefal SA, dagli ingegneri Marc G\u00e9goire e Louis Hartmann, come impresa produttrice di strumenti per la cottura in alluminio. Tefal \u00e8 la contrazione delle parole \"teflon\" e \"alluminio\".\nDivenuta prima produttrice nazionale del settore negli anni successivi, il Groupe SEB della famiglia Lescure la rileva e la incorpora nel 1968.\nSotto la propriet\u00e0 del gruppo francese, dagli anni settanta, con il marchio Tefal vengono prodotti, oltre agli strumenti per la cucina, anche piccoli elettrodomestici come ferri da stiro, forni, tostapane, e prodotti per la cura della persona."}
{"id": "3765559", "revid": "547034", "url": "https://it.wikipedia.org/wiki?curid=3765559", "title": "Tornei di tennis maschili nel 1924", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti dei tornei che prima di quell'anno erano riservati ai tennisti dilettanti. Nel 1924 i tornei si distinguevano in \"pro\" e \"amatoriali\": ai primi potevano partecipare solo i giocatori professionisti, mentre ai secondi potevano partecipare solo i tennisti dilettanti. Tutti i tornei pi\u00f9 importanti erano amatoriali tra questi c'erano i tornei del Grande Slam: gli Australian Championships, il Campionato francese di tennis, il Torneo di Wimbledon e gli U.S. National Championships."}
{"id": "3765560", "revid": "599013", "url": "https://it.wikipedia.org/wiki?curid=3765560", "title": "Kurt Svensson", "text": ""}
{"id": "3765562", "revid": "118975892", "url": "https://it.wikipedia.org/wiki?curid=3765562", "title": "Jeanne Eagels", "text": "Biografia.\nNata nel Missouri da Edward e Julia Sullivan Eagles, secondogenita in una famiglia numerosa di sei fratelli, cominci\u00f2 presto a recitare nel variet\u00e0. Lasci\u00f2 Kansas City per unirsi alla compagnia dei Dubinsky Brothers, con cui gir\u00f2 nei teatri del Midwest, finendo per sposarsi con Morris, uno dei fratelli. Nel 1911, la giovane Eugenia, che cambier\u00e0 poi il suo nome in quello di Jeanne Eagels, tenta la via di Broadway: va a New York e trova lavoro come ballerina di fila. Riesce anche a diventare una Ziegfeld Girl, una delle spettacolari ragazze che impreziosiscono gli show del famoso impresario Ziegfeld. Ma il sogno di Jeanne \u00e8 quello di diventare attrice. Nel settembre del 1912, entra nel cast di \"Mind The Paint Girl\" e, negli anni seguenti, recita accanto a uno dei nomi sacri del teatro, il grande attore George Arliss. Negli stessi anni, debutta anche sullo schermo in \"The House of Fear\" un film prodotto dalla Path\u00e9, per poi passare alla Thanhouser Film Corporation, per cui gira tre film.\nIl 7 novembre 1922 debutta, al Maxine Elliott's Theatre, \"Rain\", un lavoro teatrale in tre atti tratto da un racconto di William Somerset Maugham: la storia di Sadie Thompson avr\u00e0 256 repliche e verr\u00e0 ripresa nel 1924. Lo spettacolo chiuder\u00e0 nel marzo 1926, dopo altre 648 rappresentazioni. Il personaggio di Sadie, donna dal passato non limpido, sar\u00e0 il pi\u00f9 grande successo di Jeanne Eagels, un successo che la consacra tra i grandi del teatro di Broadway. Nel 1925, l'attrice aveva sposato Edward Harris \"Ted\" Coy (1888-1935), un famoso giocatore di \"football\", ma i due divorziarono nel 1928 in maniera burrascosa.\nUn altro successo per Jeanne Eagels fu \"Her Cardboard Lover\", una commedia di Jacques Deval che rest\u00f2 in scena a Broadway dal marzo all'agosto 1927, dove recitava a fianco di Leslie Howard. In tourn\u00e9e con lo spettacolo, Jeanne Eagels rimase vittima di un avvelenamento da cibo. Lasciate le scene per qualche rappresentazione, torn\u00f2 sul palcoscenico nel luglio 1927, recitando all'Empire Theater.\nDopo un'altra stagione a Broadway, si prese una vacanza per poter girare un film, \"L'uomo, la donna e il peccato\" di Monta Bell, prodotto dalla MGM. Nel 1928, il sindacato Actors Equity, le impose di non presentarsi sul palcoscenico per 18 mesi a causa di una sua assenza ingiustificata a uno spettacolo a Milwaukee. La cosa non le impediva, per\u00f2, di lavorare per il cinema. Cos\u00ec l'attrice pot\u00e9 girare due film \"parlati\" per la Paramount Pictures, \"The Letter\" e \"Jealousy\", diretta da Jean de Limur,\nQuesti saranno i suoi due ultimi film. Proprio mentre si preparava per il suo rientro a Broadway in un nuovo lavoro, l'attrice mor\u00ec. Aveva 39 anni e la causa del decesso fu attribuita all'alcool, ai tranquillanti o all'eroina. Secondo Kenneth Anger si iniett\u00f2 volutamente una dose eccessiva di eroina, in un anno, il 1929, critico per le star del cinema muto, alle prese oltre che con la crisi, con l'avvento del sonoro.\nRiconoscimenti.\nL'attrice ricevette una candidatura postuma all'Oscar per la sua interpretazione in \"The Letter\". Al 2020 si tratta dell'unica candidatura postuma per un'attrice nel ruolo di protagonista.\nNel 1957 la Columbia Pictures produsse il bio-film \"Jeanne Eagels\" (uscito in Italia con il titolo \"Un solo grande amore\") diretto da George Sidney, nel quale l'attrice \u00e8 impersonata da Kim Novak."}
{"id": "3765563", "revid": "621682", "url": "https://it.wikipedia.org/wiki?curid=3765563", "title": "Curt Svensson", "text": ""}
{"id": "3765564", "revid": "54283251", "url": "https://it.wikipedia.org/wiki?curid=3765564", "title": "Val d'Oise", "text": ""}
{"id": "3765570", "revid": "599013", "url": "https://it.wikipedia.org/wiki?curid=3765570", "title": "Pierre Kerkhoffs", "text": ""}
{"id": "3765591", "revid": "599013", "url": "https://it.wikipedia.org/wiki?curid=3765591", "title": "D\u00e9ja Vu", "text": ""}
{"id": "3765595", "revid": "287204", "url": "https://it.wikipedia.org/wiki?curid=3765595", "title": "Capacit\u00e0 di una colonna cromatografica", "text": ""}
{"id": "3765603", "revid": "110157", "url": "https://it.wikipedia.org/wiki?curid=3765603", "title": "Distretto di Montevideo", "text": "Il distretto di Montevideo \u00e8 un distretto del Per\u00f9 nella provincia di Chachapoyas (regione di Amazonas) con 691 abitanti al censimento 2007 dei quali 619 urbani e 72 rurali.\n\u00c8 stato istituito il 3 novembre 1933."}
{"id": "3765604", "revid": "98532", "url": "https://it.wikipedia.org/wiki?curid=3765604", "title": "Emma Albani", "text": "Biografia.\nFiglia di Joseph Lajeunesse, organista, e di sua moglie Melina Mignault, di origini scozzesi. Il padre, di talenti modesti, nutr\u00ec grandi ambizioni per lei e le diede lezioni di canto, insegnandole a suonare pianoforte e arpa dall'et\u00e0 di cinque anni; all'et\u00e0 di otto anni diede il suo primo concerto pubblico a Montreal. Il 30 marzo 1870, fece il suo debutto a Messina nel Teatro Vittorio Emanuele II. In quell'occasione interpret\u00f2 il ruolo di Amina nell'opera \"La Sonnambula\" di Vincenzo Bellini.\nSi esib\u00ec nel ruolo di Elsa nella prima esecuzione nel Regno Unito del \"Lohengrin\" di Wagner nella versione italiana di Marchesi (Royal Opera House, Covent Garden, 8 maggio 1875) diretta da Augusto Vianesi (v. \nPellegrini - Vianesi)."}
{"id": "3765605", "revid": "123542839", "url": "https://it.wikipedia.org/wiki?curid=3765605", "title": "Again (Janet Jackson)", "text": "Again \u00e8 un brano della cantante statunitense Janet Jackson, estratto nel 1993 come terzo singolo dal suo quinto album \"janet.\".\nDescrizione.\nLa canzone fu inserita nella colonna sonora del film \"Poetic Justice\" del 1993 e venne candidata al Premio Oscar nel 1994 come \"Miglior canzone originale\", ma non vinse. \nPer Janet fu il settimo singolo a conquistare la posizione numero uno nella classifica di \"Billboard\" ed entr\u00f2 nei primi dieci posti di quella del Regno Unito . \"Again\" \u00e8 stata eseguita in tutte le tourn\u00e9e successive della cantante.\nVideo musicale.\nNel video, diretto dall'allora marito della cantante, Ren\u00e9 Elizondo Jr., la ragazza interpretata dalla Jackson scrive in un diario pensando a un amore passato e ormai perduto. L'attore che impersona il vecchio compagno \u00e8 Gary Dourdan."}
{"id": "3765606", "revid": "344503", "url": "https://it.wikipedia.org/wiki?curid=3765606", "title": "Dinocroc vs. Supergator", "text": "Dinocroc vs. Supergator \u00e8 un film per la televisione statunitense del 2010 diretto da Jim Wynorski.\nTrama.\nIn un laboratorio di ricerca della Drake Industries a Kauai, nelle Hawaii, il dottor Jason Drake sta compiendo esperimenti genetici sugli animali tramite i quali riesce a creare rettili giganteschi. Due di questi mostri, un Supergator e un Dinocroc (un alligatore e un dinosauro) scappano uccidendo alcuni scienziati e creando il panico sull'isola. Jason Drake si rivolge in prima istanza all'esercito ma la squadra di militari di \u00e9lite viene facilmente eliminata dai mostri che risultano resistenti ai proiettili e agli esplosivi. Drake si rivolge quindi al cacciatore Bob Logan, conosciuto come il \"Cajun\". A caccia dei due mostri si mettono anche l'agente governativo Paul Beaumont e la poliziotta Cassidy Swanson.\nProduzione.\nIl film fu prodotto da Roger Corman e diretto da Jim Wynorski (accreditato come Rob Robertson), girato a Los Angeles in California, e a Kaua'i, Hawaii. Il titolo di lavorazione fu \"Volcanic\". Wynorski ha anche scritto la sceneggiatura (accreditato come Jay Andrews) con Mike MacLean e interpreta in un cameo il personaggio Roy. David Carradine interpreta il dottor Jason Drake.\nDistribuzione.\nIl film fu trasmesso in televisione nel 2010 sulla rete Syfy. \u00c8 stato poi distribuito negli Stati Uniti in DVD nel 2011 dalla Anchor Bay Entertainment. In Italia \u00e8 stato trasmesso sulla piattaforma Sky a settembre 2011.\nAlcune delle uscite internazionali sono state:\nRiferimenti.\n\"Dinocroc vs. Supergator\" deriva da \"Dinocroc\" del 2004 e \"Supergator\" del 2007. Fa riferimento anche a \"La maledizione di Komodo\", \"Komodo vs. Cobra\" e \"Hydra - L'isola del mistero\"."}
{"id": "3765607", "revid": "46931", "url": "https://it.wikipedia.org/wiki?curid=3765607", "title": "Dinocroc vs Supergator", "text": ""}
{"id": "3765608", "revid": "110157", "url": "https://it.wikipedia.org/wiki?curid=3765608", "title": "Distretto di Olleros (Amazonas)", "text": "Il distretto di Olleros \u00e8 un distretto del Per\u00f9 nella provincia di Chachapoyas (regione di Amazonas) con 355 abitanti al censimento 2007 dei quali 104 urbani e 251 rurali.\n\u00c8 stato istituito fin dall'indipendenza del Per\u00f9."}
{"id": "3765618", "revid": "1005847", "url": "https://it.wikipedia.org/wiki?curid=3765618", "title": "Distretto di Olleros", "text": ""}
{"id": "3765620", "revid": "729019", "url": "https://it.wikipedia.org/wiki?curid=3765620", "title": "Isole di Alexander", "text": "Le isole di Alexander (in russo \u041e\u0441\u0442\u0440\u043e\u0432\u0430 \u0410\u043b\u0435\u043a\u0441\u0430\u043d\u0434\u0440\u0430, \"ostrova Aleksandra\") sono un gruppo di piccole isole russe nell'Oceano Artico che fanno parte della Terra di Zichy nell'arcipelago della Terra di Francesco Giuseppe.\nSono state cos\u00ec chiamate in onore del feldmaresciallo Alexander von Krobatin (1849-1933), ministro imperiale della guerra dal 1912.\nGeografia.\nLe isole di Alexander sono un gruppo di 5 piccole isole che si trovano nella parte settentrionale della Terra di Zichy, a nord della parte occidentale dell'isola di Jackson, la pi\u00f9 lontana \u00e8 a 4\u00a0km dalla costa. Alcuni dei loro nomi conosciuti sono: Sputnik (\u041e\u0441\u0442\u0440\u043e\u0432 \u0421\u0440\u0443\u0442\u043d\u0438\u043a), Mesamejutnyj (\u041e\u0441\u0442\u0440\u043e\u0432 \u041c\u0435\u0437\u0430\u043c\u0435\u044e\u0442\u043d\u044b\u0439) e Pervat\u010dok (\u041e\u0441\u0442\u0440\u043e\u0432 \u041f\u0435\u0440\u0432\u0430\u0447\u043e\u043a).\nLa pi\u00f9 grande delle cinque isole si trova al centro del gruppo, ha un'altezza di 46\u00a0m e un diametro di 900\u00a0m. Le altre isole non raggiungono i 100\u00a0m. L'intero gruppo \u00e8 libero dai ghiacci."}
{"id": "3765623", "revid": "767487", "url": "https://it.wikipedia.org/wiki?curid=3765623", "title": "Distretto di Quinjalca", "text": "Il distretto di Quinjalca \u00e8 un distretto del Per\u00f9 nella provincia di Chachapoyas (regione di Amazonas) con 934 abitanti al censimento 2007 dei quali 143 urbani e 791 rurali.\n\u00c8 stato istituito fin dall'indipendenza del Per\u00f9."}
{"id": "3765628", "revid": "110157", "url": "https://it.wikipedia.org/wiki?curid=3765628", "title": "Distretto di San Francisco de Daguas", "text": "Il distretto di San Francisco de Daguas \u00e8 un distretto del Per\u00f9 nella provincia di Chachapoyas (regione di Amazonas) con 302 abitanti al censimento 2007 dei quali 228 urbani e 74 rurali.\n\u00c8 stato istituito il 14 maggio 1952."}
{"id": "3765631", "revid": "785863", "url": "https://it.wikipedia.org/wiki?curid=3765631", "title": "Michael Maltese", "text": "Biografia.\nDi discendenza italiana, Maltese nacque a New York il 6 febbraio 1908. Nel 1941 fu assunto dalla Leon Schlesinger Productions, che tre anni pi\u00f9 tardi divent\u00f2 la Warner Bros. Cartoons (era gi\u00e0 apparso come attore nel corto del 1940 \"Dovresti fare del cinema\"). Il primo corto che sceneggi\u00f2 fu \"The Haunted Mouse\" di Tex Avery. Fino al 1945 al 1948 lavor\u00f2 a cortometraggi animati soprattutto per il regista Friz Freleng, a questo proposito sono degni di nota \"Il coniglio che venne per cena\", \"La lepre sfacciata\", \"La lepre pistolera\" (dove Yosemite Sam fa la sua prima apparizione) e \"L'imbattibile coniglio\". In seguito cominci\u00f2 una lunga e redditizia collaborazione con il regista Chuck Jones, lavorando a volte con altri registi (tra cui Robert McKimson). Maltese e Jones collaborarono a cortometraggi come i vincitori dell'Oscar \"Cos\u00ec tanto per cos\u00ec poco\" e \"Per motivi sentimentali\". Maltese doppi\u00f2 anche il personaggio caricatura di Lou Costello in \"Coniglio hawaiano\". \nAlcuni dei suoi lavori pi\u00f9 famosi per Jones sono \"Che fine ha fatto, povero piccolo?\", \"Il coniglio di Siviglia\", \"Stagione di caccia\", \"Un micio per amico\", \"Beep, Beep\", \"Caccia al coniglio\", \"Occhio alle pecore\", \"Pennelli, rabbia e fantasia\", \"Attenti al toro\", \"La polvere magica\", \"Dalla A alla Z-Z-Z-Z\", \"Il pieno d'oro\" e \"Solo per te io canto\" (dove Michigan J. Frog fa la sua prima apparizione).\nAlcuni dei suoi lavori successivi sono \"Chiuditi sesamo\", \"Le sventure di Robin Hood\", il seminale \"Cane all'opera\" e \"L'eroe del XXIV secolo e mezzo\" per Jones, e \"Faccia a faccia\" e \"\u00c8 arrivato un carico di formaggio\" per Freleng. Inoltre Maltese collabor\u00f2 con Jones ai corti degli anni '60 della serie \"Tom &amp; Jerry\" per la MGM. Dal 1958 al 1970 lavor\u00f2 anche per la Hanna-Barbera a serie televisive come \"Ernesto Sparalesto\", \"Gli Antenati\", \"I pronipoti\" e \"Wacky Races\".\nMaltese scrisse anche sceneggiature per fumetti pubblicati dalla Western Publishing, anche per molti personaggi Warner Bros. e Hanna-Barbera dei quali aveva scritto le gesta animate.\nMaltese mor\u00ec il 22 febbraio 1981 al Good Samaritan Hospital di Los Angeles dopo sei mesi di lotta contro il cancro."}
{"id": "3765638", "revid": "110157", "url": "https://it.wikipedia.org/wiki?curid=3765638", "title": "Distretto di San Isidro de Maino", "text": "Il distretto di San Isidro de Maino \u00e8 un distretto del Per\u00f9 nella provincia di Chachapoyas (regione di Amazonas) con 686 abitanti al censimento 2007 dei quali 473 urbani e 213 rurali.\n\u00c8 stato istituito il 25 marzo 1952.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3765641", "revid": "599013", "url": "https://it.wikipedia.org/wiki?curid=3765641", "title": "Paulino Bernab\u00e9 (padre)", "text": "Biografia.\nNato a Madrid, Paulino Bernab\u00e9 (padre) ha ricevuto una formazione musicale con Daniel Fortea, un allievo di Francisco T\u00e1rrega, e dopo apprendeva l'arte di costruire chitarre classiche con Jos\u00e9 Ramirez III. Nel 1969 ha fondato un'officina propria e sviluppato un sistema di listello particolare nell'interno dei suoi strumenti, dove \u00e8 utilizzato un legno pregiato. Oltre all'abete rosso e al cedro per il coperchio e palissandro per fondo e fascia, si pu\u00f2 anche trovare vecchio acero, legno di pero e canfora nelle chitarre di Bernab\u00e9. Dall'inizio degli anni ottanta fino a poco prima della sua morte nel 2007 il maestro ha lavorato con suo figlio Paulino, nato nel 1960, che ha rilevato l'officina del suo padre.\nStrumenti costruiti da paulino Bernab\u00e9 erano e sono suonati da chitarristi famosi come, per esempio, Narciso Yepes, Johanna Beisteiner e Alexandre Lagoya."}
{"id": "3765644", "revid": "767487", "url": "https://it.wikipedia.org/wiki?curid=3765644", "title": "Orazio Albani", "text": "Biografia.\nFiglio di Annibale, fu ambasciatore ordinario del duca d'Urbino a Roma e dal 1624 inizi\u00f2 ad occuparsi attivamente di amministrazione, contribuendo alla revisione del ducato di Urbino e Pesaro nei confronti della Santa Sede.\nNel 1633 venne nominato senatore di Roma per volere di papa Urbano VIII, rimanendo in carica sino al 1645.\nNel 1668 fece da mediatore affinch\u00e9 l'Universit\u00e0 di Urbino venisse eguagliata alle altre accademie dello Stato Pontificio.\nMatrimonio e figli.\nOrazio si spos\u00f2 a Roma con Olimpia Staccoli, figlia di Girolamo Staccoli, patrizio di Urbino. La coppia ebbe i seguenti eredi:"}
{"id": "3765650", "revid": "684805", "url": "https://it.wikipedia.org/wiki?curid=3765650", "title": "Proteosintesi", "text": ""}
{"id": "3765651", "revid": "580533", "url": "https://it.wikipedia.org/wiki?curid=3765651", "title": "Istv\u00e1n \u00d6rk\u00e9ny", "text": "\u00c8 stato il caposcuola della prosa grottesca ungherese, insignito del Premio Kossuth, editore della rivista \"\u00dajhold\". Si \u00e8 laureato in farmacologia.\nBiografia.\nLo scrittore proveniva da una famiglia ebrea benestante, sua madre era Margit Pet\u0151, il padre il farmacista Hug\u00f3 \u00d6rk\u00e9ny. Nel 1930 ha fatto gli esami di maturit\u00e0 al Liceo dei Piaristi a Budapest, poi si \u00e8 iscritto all'universit\u00e0 per studiare chimica. \nNel 1937 ha conosciuto gli scrittori ed i redattori della rivista \"Sz\u00e9p Sz\u00f3\", poi si \u00e8 trasferito prima a Londra e poi a Parigi, dove si manteneva con lavoretti occasionali. \u00c8 ritornato in patria nel 1940, l'anno seguente si \u00e8 laureato. Durante la seconda guerra mondiale era milite del lavoro al fiume Don. Fu prigioniero di guerra, e proprio per questo motivo pot\u00e9 ritornare in patria solo nel 1946.\nTra il 1949 e 1951 lavorava come drammaturgo, dopo come consulente alla casa editrice Sz\u00e9pirodalmi Kiad\u00f3. Siccome ha preso parte alla rivoluzione ungherese del 1956 tra il 1958 e il 1963 le sue opere erano proibite. Durante questo periodo lavorava in una fabbrica farmaceutica come ingegnere chimico.\nLa sua prima moglie era Fl\u00f3ra G\u00f6nczi, sono stati sposati tra il 1937 e il 1941. La seconda moglie era la scrittrice di libri di cucina, Ang\u00e1la F. Nagy tra il 1947 e il 1959. \u00d6rk\u00e9ny si \u00e8 sposato per la terza volta nel 1965 con Zsuzsa Radn\u00f3ti, storica della letteratura e sceneggiatrice del Teatro V\u00edg (V\u00edgsz\u00ednh\u00e1z).\n\u00d6rk\u00e9ny ha vinto il Premio J\u00f3zsef Attila due volte: nel 1955 e nel 1967. Nel 1969 a Parigi ha ricevuto il \u2019\u2019Grand Prix de l'Humour Noir\u2019\u2019 (Grande Premio per l'Umorismo Nero). Nel 1973 ha ottenuto il Premio Kossuth.\nSi \u00e8 ammalato gravemente nel 1979, ma ha continuato a lavorare fino all'ultimo respiro. \u00c8 morto per insuffcienza cardiaca. \u00c8 stato sepolto nel cimitero Farkasr\u00e9ti di Budapest. Al momento sua moglie cura l'eredit\u00e0 letteraria.\nProsa.\nLa caratteristica pi\u00f9 importante delle opere di \u00d6rk\u00e9ny \u00e8 l'umorismo grottesco. I suoi caratteri non sono univocamente buoni o cattivi \u2013 per questo ogni tanto la tragedia diventa commedia - e spesso reagiscono in modo strano.\nIl suo primo racconto \u00e8 stato pubblicato nella rivista \"Sz\u00e9p Sz\u00f3\" nel 1937. Dopo la guerra, nel 1947 ha pubblicato la \"Gente di Lager\" (\"L\u00e1gerek n\u00e9pe\") che tratta della sua vita come milite di lavoro. Nel 1952 la pubblicazione del racconto \"Lila tinta\" (Tinta viola) ha ricevuto critiche negative. Dopo la rivoluzione ungherese del 1956 la prima opera che \u00e8 riuscito a pubblicare \u00e8 stata il romanzo \"Giochi di gatti\" nel 1963 che poi ha riscritto in un dramma.\nCon le \"Novelle da un minuto\" (1967) ha creato uno stile eccezionale: le novelle brevissime di carattere filosofico e grottesco erano una novit\u00e0 non solo nella letteratura ungherese, ma anche in quella mondiale. \u00d6rk\u00e9ny fino alla morte ha continuato a perfezionare senza sosta le novelle, infatti in ogni edizione inseriva delle opere nuove.\nDramma.\n\u00d6rk\u00e9ny \u00e8 il rappresentante insigne del dramma assurdo ungherese.\nLa tragedia intitolata \"I T\u00f3t\" \u00e8 stata scritta nel 1964, ed \u00e8 stata messa in scena per la prima volta nel 1967. Questo dramma ha dato fama mondiale ad \u00d6rk\u00e9ny. Nel 1969 \u00e8 stato adattato per il cinema dal regista Zolt\u00e1n F\u00e1bri con il titolo \" Isten hozta, \u0151rnagy \u00far!\" (\"Benvenuto, Maggiore!\"). Anche altre opere dello scrittore, per esempio \"Giochi di gatti\", sono state adattate.\nRicordo.\nUna borsa di studio per giovani drammaturghi \u00e8 stata fondata con il nome dell'autore. A Budapest un teatro e aree pubbliche sono stati intitolati a lui.\nL'8 aprile 2009 \u00e8 stato creato su \u00d6rk\u00e9ny un sito web multimediale (in inglese): \"orkeny.oszk.hu\"\nBibliografia.\n\"orkeny.oszk.hu\""}
{"id": "3765659", "revid": "789462", "url": "https://it.wikipedia.org/wiki?curid=3765659", "title": "Z\u00e1horsk\u00e1 Bystrica", "text": "Z\u00e1horsk\u00e1 Bystrica (in ungherese \"Pozsonybeszterce\", in tedesco \"Bisternitz\") \u00e8 un quartiere, con autonomia a livello di comune, della citt\u00e0 di Bratislava, capitale della Slovacchia, facente parte del distretto di Bratislava IV."}
{"id": "3765660", "revid": "287204", "url": "https://it.wikipedia.org/wiki?curid=3765660", "title": "Zahorska Bystrica", "text": ""}
{"id": "3765666", "revid": "767487", "url": "https://it.wikipedia.org/wiki?curid=3765666", "title": "Dmitrij Tarasov", "text": "Caratteristiche tecniche.\n\u00c8 un centrocampista che agisce prevalentemente davanti alla difesa.\nCarriera.\nClub.\nTarasov ha iniziato la sua carriera nelle file dello Spartak Mosca, successivamente nel 2006 si trasferisce al Tom' Tomsk. Il 2 febbraio 2009 l'FK Mosca lo acquista a parametro zero. Nello stesso anno si trasferisce al Lokomotiv Mosca, l'altra squadra della capitale russa. Dato l'ottimo rendimento in campo, viene nominato vice-capitano durante la stagione 2012-13. Il 20 aprile 2013 Tarasov ha preso la fascia di capitano per la prima volta in trasferta contro l'FC Kuban Krasnodar (0-0).\nIl 16 febbraio 2016 si rende protagonista nella sconfitta (2-0) contro il Fenerbah\u00e7e, mostrando alla fine della partita sotto la maglia un ritratto di Vladimir Putin che indossa un cappello della marina russa con la scritta \"Il presidente pi\u00f9 corretto\". I messaggi di carattere politico sono vietati durante le competizioni dalla UEFA. Inoltre i rapporti tra i due Paesi erano tesi dal novembre 2015, quando l'aviazione militare turca aveva abbattuto un aereo da guerra russo a causa dell'invasione russa al confine con la Siria.\nNazionale.\nTarasov ha fatto parte dell'Under-21. Nel mese di ottobre 2009 \u00e8 stato chiamato per la nazionale maggiore per le qualificazioni ai Mondiali 2010 contro l'Azerbaigian. Fabio Capello lo convoca in nazionale per le qualificazioni ai Mondiali 2014 contro Portogallo e Azerbaigian nel mese di ottobre 2012. Ha fatto il suo debutto per la squadra nazionale il 15 novembre 2013, in una partita amichevole contro la Serbia. Ha segnato il suo primo gol in nazionale il 19 novembre 2013, in un'amichevole contro la Corea del Sud."}
{"id": "3765668", "revid": "1573940", "url": "https://it.wikipedia.org/wiki?curid=3765668", "title": "Asthenargus", "text": "Asthenargus \u00e8 un genere di ragni appartenente alla famiglia Linyphiidae.\nDistribuzione.\nDelle venti specie oggi note di questo genere, ben tredici sono state rinvenute nella regione paleartica; le altre sette specie sono state reperite in Africa (due, \"A. brevisetosus\" e \"A. linguatulus\" sono endemiche dell'Angola)\nIn Italia sono state rinvenute 4 specie: la \"A. bracianus\", a lungo ritenuta un endemismo dell'Italia settentrionale, dal 1976 ne sono stati reperiti esemplari in altre localit\u00e0 europee; le altre tre, anch'esse rinvenute nell'Italia settentrionale, sono la \"A. helveticus\", la \"A. paganus\" e la \"A. perforatus\"\nTassonomia.\nIl genere non \u00e8 un sinonimo posteriore di \"Jacksonella\" secondo un lavoro degli aracnologi Merrett, Locket &amp; Millidge del 1985, \"contra\" un precedente lavoro dello stesso Millidge del 1977 (vedi anche Neomaso ).\nA maggio 2011, si compone di 20 specie:"}
{"id": "3765669", "revid": "123390860", "url": "https://it.wikipedia.org/wiki?curid=3765669", "title": "Circuit des Ardennes", "text": "Il Circuit des Ardennes \u00e8 una corsa a tappe maschile di ciclismo su strada che si svolge annualmente nel dipartimento delle Ardenne, in Francia. Dal 2005 fa parte del calendario UCI Europe Tour, come evento di classe 2.2.\nStoria.\nLa corsa fu creata nel 1930 ma, dopo quella prima edizione, non fu pi\u00f9 disputata fino al 1951. Inizialmente riservata a professionisti e indipendenti fino al 1958, dal 1959 al 1963 fu aperta a indipendenti e dilettanti. Dopo uno stop di tredici anni, torn\u00f2 ad essere organizzata dal 1977 al 1988 come prova dilettantistica poi, dopo una seconda interruzione, dal 2000 torn\u00f2 stabilmente nel calendario internazionale. Inizialmente riservata alla categoria \"Elite 2\", dal 2005 \u00e8 inserita nel calendario dell'UCI Europe Tour.\nAlbo d'oro.\n\"Aggiornato all'edizione 2021.\""}
{"id": "3765670", "revid": "1214201", "url": "https://it.wikipedia.org/wiki?curid=3765670", "title": "Elias Storm", "text": "Carriera.\nClub.\nGli inizi al Djurg\u00e5rden.\nStorm cominci\u00f2 la carriera professionistica con la maglia del Djurg\u00e5rden, per cui esord\u00ec nella Allsvenskan il 22 settembre 2002, quando fu titolare nel 6-3 inflitto al Norrk\u00f6ping. Il 30 agosto 2004 segn\u00f2 la prima rete nella massima divisione svedese, contribuendo al successo per 0-2 sul campo dell'\u00d6rebro.\nI prestiti.\nNel 2005, Storm pass\u00f2 in prestito al GIF Sundsvall. Debutt\u00f2 in squadra il 31 luglio dello stesso anno, giocando da titolare nel pareggio a reti inviolate in casa del Kalmar. A fine stagione, rientr\u00f2 al Djurg\u00e5rden, giocando qualche altra partita di massima divisione, prima di passare all'\u00d6rgryte, sempre con la formula del prestito. Il primo incontro in squadra fu datato 21 agosto 2006, nel successo per 1-0 sul GAIS. La settimana successiva, segn\u00f2 una rete nella sconfitta per 4-2 contro il Malm\u00f6.\nMessianikos e Haugesund.\nTerminato anche questo prestito, Storm lasci\u00f2 il Djurg\u00e5rden a titolo definitivo, accordandosi con i greci del Messianikos. L'esperienza fu breve ed il difensore firm\u00f2 poi per i norvegesi dell'Haugesund, club militante in Adeccoligaen. Esord\u00ec in squadra il 12 agosto 2007, nel pareggio a reti inviolate contro lo H\u00f8nefoss. Il 22 agosto sigl\u00f2 la prima rete, nel successo per 1-3 sul campo del Mandalskameratene. Nello stesso anno, fu titolare nella finale di Coppa di Norvegia, persa per\u00f2 per 0-2 contro il Lillestr\u00f8m. Rimase in squadra per altre due stagioni, contribuendo alla promozione del campionato 2009.\nSirius e Stockholm Internazionale.\nLasciato lo Haugesund e la Norvegia, Storm firm\u00f2 per il Sirius per la stagione 2010. L'anno seguente, si accord\u00f2 con lo FC Stockholm Internazionale scendendo in Division 7, ovvero il nono livello del calcio svedese. Nel 2012 ebbe anche una breve parentesi all'Enk\u00f6pings SK in Division 1, ma rescisse dopo circa un mese e mezzo complice la precaria situazione finanziaria del club. Nel 2013 milit\u00f2 ancora nell'FC Stockholm Internazionale, squadra che nel frattempo era salita in Division 5."}
{"id": "3765672", "revid": "1983214", "url": "https://it.wikipedia.org/wiki?curid=3765672", "title": "Amore senza tempo (film)", "text": "Amore senza tempo (\"Evolution's Child\") \u00e8 un film per la televisione statunitense del 1999 diretto da Jeffrey Reiner.\nProduzione.\nIl film fu prodotto da Great Falls Productions e Nightstar Productions e diretto da Jeffrey Reiner.\nDistribuzione.\nIl film fu trasmesso in televisione negli Stati Uniti nel 1999. \u00c8 stato poi distribuito negli Stati Uniti in DVD nel 2010 dalla Universal Studios Home Entertainment.\nAlcune delle uscite internazionali sono state:\nCritica.\nSecondo MyMovies (\"Fantafilm\") il film \u00e8 uno \"sconcertante cocktail di fantamedicina e di dramma psicologico\". La colpa principale del film \u00e8 quella di rendere banale un argomento come quello della procreazione assistita e della manipolazione genetica."}
{"id": "3765673", "revid": "834", "url": "https://it.wikipedia.org/wiki?curid=3765673", "title": "Evolution's Child", "text": ""}
{"id": "3765681", "revid": "481666", "url": "https://it.wikipedia.org/wiki?curid=3765681", "title": "Jeanne Eagles", "text": ""}
{"id": "3765702", "revid": "287204", "url": "https://it.wikipedia.org/wiki?curid=3765702", "title": "Eesti meistrid 1930", "text": "L'Eesti meistrid 1930 \u00e8 stato il decimo campionato estone di calcio. Solo quattro squadre parteciparono (tre da Tallinn e una da Narva). Tutte le partite si svolsero a Tallinn e ogni squadra gioc\u00f2 contro l'altra tre volte. L'ESS Kalev Tallinn vinse il suo secondo titolo. Non vi furono retrocessioni."}
{"id": "3765703", "revid": "789462", "url": "https://it.wikipedia.org/wiki?curid=3765703", "title": "Jarovce", "text": "Jarovce (in croato: \"Hrvatski Jandrof\", in ungherese: \"Horv\u00e1tj\u00e1rfalu\", in tedesco: \"Kroatisch-Jarndorf\") \u00e8 un quartiere, con autonomia a livello di comune, della citt\u00e0 di Bratislava, capitale della Slovacchia, facente parte del distretto di Bratislava V.\n\u00c8 uno dei centri della minoranza croata in Slovacchia.\nStoria.\nMenzionato per la prima volta come \"Ban\" in un documento del 1208, divenne un insediamento a maggioranza croata a partire dal XVI secolo, quando numerosi profughi vi trovarono rifugio dalle invasioni ottomane.\nFino al 1947 Jarovce, insieme a Rusovce e \u010cunovo, faceva parte dell'Ungheria ed in quell'anno passarono alla Cecoslovacchia per favorire la costruzione del Porto di Bratislava. Dal 1947 al 1950 Jarovce \u00e8 appartenuta amministrativamente a Rusovce, per poi divenire comune autonomo. Dal 1\u00ba gennaio 1972 fa parte della citt\u00e0 di Bratislava."}
{"id": "3765704", "revid": "318922", "url": "https://it.wikipedia.org/wiki?curid=3765704", "title": "ESS Kalev Tallinn", "text": ""}
{"id": "3765707", "revid": "729019", "url": "https://it.wikipedia.org/wiki?curid=3765707", "title": "Istituto professionale in Italia", "text": "L'istituto professionale \u00e8 una scuola superiore a cui, in Italia, lo studente pu\u00f2 accedere dopo il conseguimento della licenza media.\nRispetto al liceo ed all'istituto tecnico, di cui riprende alcune caratteristiche, la scuola professionale fornisce una preparazione maggiormente incentrata sull'aspetto pratico che non su quello teorico avvalendosi \u2013 per esempio \u2013 del tirocinio.\nPrecedentemente alla riforma Gelmini (varata nel 2008 ma entrata a pieno vigore negli anni successivi), che ha unificato il ciclo di istruzione a livello quinquennale, era spesso possibile conseguire la qualifica professionale gi\u00e0 al terzo anno di studi. Il biennio conclusivo forniva invece una specializzazione.\nStoria.\nOrdinamenti previgenti.\nIstituto professionale statale per i servizi alberghieri e della ristorazione (I.P.S.S.A.R.).\nL'I.P.S.S.A.R. (comunemente detto \"alberghiero\") \u00e8 incentrato sui servizi legati alla ristorazione, cui si affianca talvolta il turismo. Non sono infatti rari gemellaggi con scuole straniere, allorch\u00e9 gli insegnamenti alberghieri possono venire associati a quelli linguistici.\nDa una ricerca dell'Istat effettuata nel 2014, l'istituto alberghiero risultava la scuola superiore a cui il maggior numero di studenti si era iscritta.\nIstituto professionale per produzione industriale e artigianale.\nTale scuola (conosciuta anche come \"Istituto professionale statale per l'industria e l'artigianato\" o IPSIA) \u00e8 specializzata nei processi di lavorazione industriale ed artigianale, come ad esempio l'assemblaggio e la commercializzazione dei prodotti.\nIstituto professionale per il commercio.\nL'istituto professionale per il commercio riprende - sostanzialmente - gli insegnamenti di una scuola tecnica commerciale, dove l'economia aziendale ricopre un ruolo prevalente: ad essa vengono associate la matematica, il diritto, l'informatica e le lingue.\nRiforma Gelmini.\nCon la riforma Gelmini si passa da 5 settori e 27 indirizzi a 2 macrosettori e 6 indirizzi. Durante gli anni scolastici saranno presenti stage e tirocini, laddove disponibili.\nTuttavia col nuovo ordinamento \u00e8 data facolt\u00e0 agli istituti di accordarsi con i centri di formazione professionali delle rispettive regioni per far conseguire agli studenti un attestato di qualifica regionale alla fine del terzo anno. Per rendere fattibile questa possibilit\u00e0 \u00e8 condizione imprescindibile che esista, nell'ambito della formazione professionale regionale, un percorso formativo coerente con l'iter di istruzione che gli allievi degli istituti professionali hanno intrapreso.\nDi seguito la tabella di confluenza dei precedenti ordinamenti:\nSettore servizi.\nServizi per l'agricoltura e lo sviluppo rurale.\nIndirizzo che va a sostituire l'istituto professionale per l'agricoltura e l'ambiente. Il piano di studi previsto a partire dall'anno scolastico 2010/2011 \u00e8 il seguente:\nServizi per la sanit\u00e0 e l\u2019assistenza sociale.\nIndirizzo che va a sostituire l'istituto professionale per ottici e l'istituto professionale per odontotecnici. Il piano di studi previsto a partire dall'anno scolastico 2010/2011 \u00e8 il seguente:\nServizi per l'enogastronomia e l'ospitalit\u00e0 alberghiera.\nIndirizzo che va a sostituire l'Istituto professionale per servizi alberghieri e ristorazione. Nel nuovo ordinamento sono presenti tre articolazioni: \"Enogastronomia\", \"Servizi di sala e vendita\", \"Accoglienza Turistica\". I quadri orari sono presentati qui di seguito:\nServizi commerciali.\nIndirizzo che va a sostituire l'Istituto professionale per il Commercio. Il piano di studi previsto a partire dall'anno scolastico 2010/2011 \u00e8 il seguente:"}
{"id": "3765709", "revid": "2184720", "url": "https://it.wikipedia.org/wiki?curid=3765709", "title": "Futsal Potenza Calcio a 5", "text": "L'Associazione Sportiva Dilettantistica Futsal Potenza Calcio a 5 \u00e8 una societ\u00e0 italiana di Calcio a 5 con sede a Potenza.\nStoria.\nGli inizi.\nLa societ\u00e0 nasce nel 2000 con la denominazione Polisportiva Leonessa e numero di matricola 690368. Nel 2006 Salvatore Mecca e Salvatore Colucci rilevano la societ\u00e0 che, la stagione successiva, assume la denominazione A.S.D. Me.Co. Potenza C5. L'obiettivo \u00e8 quello di portare la squadra nel calcio a 5 nazionale: chiude la Serie C1 regionale 2007-2008 al secondo posto vincendo i play-off regionali, ma non riesce a vincere anche quelli nazionali che avrebbero garantito la promozione in Serie B. L'anno successivo conclude il campionato al primo posto a pari punti con la , riuscendo a vincere lo spareggio promozione per la Serie B. Nella stessa stagione vince anche la Coppa Italia regionale, fermandosi ai gironi della fase nazionale. \nI campionati nazionali.\nLa \"Me.Co. Potenza\" termina il primo anno in Serie B al dodicesimo posto retrocedendo. Viene tuttavia ripescata e nella stagione successiva vince il proprio girone conquistando la promozione in Serie A2. Esce nella semifinale di Final Eight ai rigori, battuto dalla . Il primo anno della Me.Co nella seconda serie nazionale si conclude con un 12\u00ba posto in classifica, che vale la salvezza. Nell'estate del 2012 la societ\u00e0 cambia ancora denominazione in A.S.D. Futsal Potenza Calcio a 5. Nella stagione seguente raggiunge gli ottavi di finale nella Coppa Italia di Serie A2, avendo terminato il girone d'andata al 4\u00ba posto. Chiude il campionato al 6\u00ba posto con 34 punti, perdendo 6 a 0 l'ultima partita sul campo del Latina, che riesce a raggiungere il 5\u00ba posto e quindi la partecipazione ai play-off proprio a scapito del Potenza. Si aggiudica, cos\u00ec, la terza Serie A2 consecutiva.\nLa rifondazione.\nA seguito della fusione tra A.S.D. Lucania Futsal e A.S.D. Gagliardi Potenza, entrambe reduci dal campionato di Serie C1 2016-17, nell'estate del 2017 viene rifondata la A.S.D. Futsal Potenza Calcio a 5. Salvatore Mancusi viene nominato presidente. Con la guida tecnica affidata a Domenico Giordano, il roster rossobl\u00f9 pu\u00f2 fregiarsi del contributo dei migliori atleti del capoluogo come il portiere Francesco Galasso, Giacinto Cirenza, Antonio Preite, Giuseppe Lioi e Gabriele Marchese. Alla fine della stagione sportiva 2017-2018 la squadra si piazza al quarto posto del massimo campionato regionale e con la rosa pressoch\u00e9 invariata si prepara ad affrontare quella successiva.\nStatistiche.\nSi riportano di seguito le partecipazioni ai campionati della societ\u00e0 dalla stagione 2003-04 in poi.\nColori e simboli.\nColori.\nCome nel calcio a 11, anche i colori sociali e delle divise della squadra di calcio a 5 del capoluogo lucano sono il rosso e il blu.\nSimboli ufficiali.\nNello stemma attuale \u00e8 raffigurato il simbolo della citt\u00e0, il leone rosso-blu."}
{"id": "3765711", "revid": "599013", "url": "https://it.wikipedia.org/wiki?curid=3765711", "title": "Suore francescane della carit\u00e0 cristiana (Manitowoc)", "text": "Le Suore Francescane della Carit\u00e0 Cristiana, dette di Manitowoc (in inglese \"Franciscan Sisters of Christian Charity of Manitowoc\"), sono un istituto religioso femminile di diritto pontificio: i membri di questa congregazione pospongono al loro nome la sigla O.S.F.\nStoria.\nLa congregazione deriva dalla scuola per i figli degli immigrati tedeschi aperta da Joseph Fessler, parroco di Clarks Mills, e affidata alle maestre Teresa Gramlich e Rose Wahl.\nFessler fu poi trasferito a Manitowoc, dove fu raggiunto dalla Gramlich e dalla Wahl che, il 9 novembre 1869, diedero inizio a una congregazione insegnante basata sulle regole del terz'ordine francescano: i loro statuti, elaborati con l'aiuto del ministro provinciale dei cappuccini Haas, furono approvati da Kohn Martin Henni, vescovo di Milwaukee.\nIl 2 novembre 1876 si fuse con le francescane di Manitowoc le suore Insegnanti di san Francesco di Gieboldehausen, che avevano dovuto abbandonare la Germania a causa del \"Kulturkampf\".\nLa congregazione fu affiliata all'ordine dei francescani conventuali il 19 marzo 1900 e ricevette il pontificio decreto di lode il 20 dicembre 1948; le sue costituzioni furono approvate definitivamente dalla Santa Sede il 15 febbraio 1962.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9, all'assistenza ad ammalati e anziani e al servizio nei seminari.\nSono presenti negli Stati Uniti d'America, incluse le Hawaii, e a Roma; la sede generalizia \u00e8 a Manitowoc, nel Wisconsin.\nAlla fine del 2008 la congregazione contava 349 suore in 22 case."}
{"id": "3765712", "revid": "599013", "url": "https://it.wikipedia.org/wiki?curid=3765712", "title": "Dimit\u0103r Largov", "text": "Carriera.\nCon la nazionale bulgara ha preso parte ai Mondiali 1966."}
{"id": "3765713", "revid": "61051", "url": "https://it.wikipedia.org/wiki?curid=3765713", "title": "FIAT N.3", "text": ""}
{"id": "3765715", "revid": "287204", "url": "https://it.wikipedia.org/wiki?curid=3765715", "title": "Eesti meistrid 1931", "text": "Sei squadre (quattro da Tallinn e due da Narva) parteciparono al torneo. Ogni squadra incontr\u00f2 le altre una volta per un totale di cinque partite. VS Sport Tallinn vinse il suo settimo titolo."}
{"id": "3765718", "revid": "889336", "url": "https://it.wikipedia.org/wiki?curid=3765718", "title": "Stefan Abad\u017eiev", "text": "Carriera.\nClub.\nHa giocato nella prima divisione bulgara.\nNazionale.\nCon la nazionale bulgara ha preso parte ai Mondiali 1966."}
{"id": "3765720", "revid": "287204", "url": "https://it.wikipedia.org/wiki?curid=3765720", "title": "Stefan Abadziev", "text": ""}
{"id": "3765721", "revid": "288300", "url": "https://it.wikipedia.org/wiki?curid=3765721", "title": "Stefan Abadzhiev", "text": ""}
{"id": "3765722", "revid": "288300", "url": "https://it.wikipedia.org/wiki?curid=3765722", "title": "Stefan Abadjiev", "text": ""}
{"id": "3765724", "revid": "288127", "url": "https://it.wikipedia.org/wiki?curid=3765724", "title": "Azzaruolo", "text": ""}
{"id": "3765726", "revid": "547034", "url": "https://it.wikipedia.org/wiki?curid=3765726", "title": "Tornei di tennis maschili nel 1923", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti dei tornei che prima di quell'anno erano riservati ai tennisti dilettanti. Nel 1923 i tornei si distinguevano in \"pro\" e \"amatoriali\": ai primi potevano partecipare solo i giocatori professionisti, mentre ai secondi potevano partecipare solo i tennisti dilettanti. Tutti i tornei pi\u00f9 importanti erano amatoriali; tra questi c'erano i tornei del Grande Slam: gli Australian Championships, il Campionato francese di tennis, il Torneo di Wimbledon e gli U.S. National Championships."}
{"id": "3765727", "revid": "599013", "url": "https://it.wikipedia.org/wiki?curid=3765727", "title": "Evgeni Jan\u010dovski", "text": "Carriera.\nCon la nazionale bulgara ha preso parte ai Mondiali 1966 ed ha vinto una medaglia d'argento ai Giochi Olimpici del 1968."}
{"id": "3765729", "revid": "287204", "url": "https://it.wikipedia.org/wiki?curid=3765729", "title": "Petrzalka", "text": ""}
{"id": "3765730", "revid": "287204", "url": "https://it.wikipedia.org/wiki?curid=3765730", "title": "Evgeni Jancovski", "text": ""}
{"id": "3765732", "revid": "288300", "url": "https://it.wikipedia.org/wiki?curid=3765732", "title": "Evgeni Yanchovski", "text": ""}
{"id": "3765736", "revid": "767487", "url": "https://it.wikipedia.org/wiki?curid=3765736", "title": "Viden Apostolov", "text": "Carriera.\nCon la Nazionale bulgara ha preso parte ai Mondiali 1966."}
{"id": "3765738", "revid": "1305772", "url": "https://it.wikipedia.org/wiki?curid=3765738", "title": "Iniettore split", "text": "In gascromatografia un iniettore split \u00e8 un tipo di iniettore, cio\u00e8 la parte del gascromatografo deputata all'introduzione del campione nella colonna capillare.\nL'iniettore split (dall'inglese \"to split\": dividere) \u00e8 un tipo di iniettore che separa il campione introdotto in due parti asimmetriche, regolabili, e invia la parte minore (fino al 20%) alla colonna, il resto \u00e8 espulso all'esterno dello strumento.\nL'iniettore split si usa quando il campione a causa della sua alta concentrazione potrebbe saturare il rivelatore falsando il risultato dell'analisi o il volume del campione \u00e8 eccessivo.\nIn questo modo si evita il sovraccarico della colonna, il campione entra in colonna in un tempo breve, senza allargamento di picco. Tuttavia con questa modalit\u00e0 non si ottengono risultati quantitativi.\nPer ottenere una buona larghezza di banda il campione deve essere deposto vicino all'ingresso della colonna per limitare la dispersione e vaporizzare formando un \"plug\".\nIl rapporto tra i componenti del campione che entrano in colonna \u00e8 generalmente diverso da quello del campione a causa della diversa mobilit\u00e0 dei componenti e di vari fenomeni: i composti altobollenti arrivano in colonna meno dei composti bassobollenti.\nQuesto fenomeno pu\u00f2 essere sfruttato scegliendo solventi altobollenti.\nI fattori che possono influenzare un'iniezione split sono: la diversa volatilit\u00e0 dei vari componenti del campione, l'assorbimento di alcuni componenti da parte della siringa ed eventualmente la ritenzione da parte di gocce di materiale non volatile.\nNell'iniettore split possono essere inseriti alcuni inserti per migliorare l'evaporazione del solvente."}
{"id": "3765743", "revid": "599013", "url": "https://it.wikipedia.org/wiki?curid=3765743", "title": "Ivan Dejanov", "text": "Carriera.\nCon la Nazionale bulgara ha preso parte ai Mondiali 1966."}
{"id": "3765744", "revid": "288300", "url": "https://it.wikipedia.org/wiki?curid=3765744", "title": "Ivan Deyanov", "text": ""}
{"id": "3765745", "revid": "789462", "url": "https://it.wikipedia.org/wiki?curid=3765745", "title": "Rusovce", "text": "Rusovce (in ungherese \"Oroszv\u00e1r\", in tedesco \"Karlburg\", \"Rossenburg\" o \"Kerchenburg\") \u00e8 un quartiere, con autonomia a livello di comune, della citt\u00e0 di Bratislava, capitale della Slovacchia, facente parte del distretto di Bratislava V.\nStoria.\nFino al 1947 Rusovce, insieme a Jarovce e \u010cunovo, faceva parte dell'Ungheria ed in quell'anno passarono alla Cecoslovacchia per favorire la costruzione del Porto di Bratislava. Dal 1947 al 1950 Jarovce \u00e8 appartenuta amministrativamente a Rusovce, per poi divenire comune autonomo. Dal 1\u00ba gennaio 1972 fa parte della citt\u00e0 di Bratislava."}
{"id": "3765748", "revid": "287204", "url": "https://it.wikipedia.org/wiki?curid=3765748", "title": "Kristin Stormer Steira", "text": ""}
{"id": "3765755", "revid": "2110845", "url": "https://it.wikipedia.org/wiki?curid=3765755", "title": "Luigi Bretti", "text": "Carriera.\nDebutt\u00f2 nel di Ambrogio Alfonso nella stagione 1950-1951, in cui i pugliesi retrocessero in Serie C. Gioc\u00f2 tra le file dei biancorossi anche nella stagione successiva per poi tornarvi nel 1953, dopo una stagione in Serie C con il Taranto, e disputarvi altri cinque campionati di fila: complessivamente collezion\u00f2 coi galletti quattro campionati di Serie B, due di Serie C ed uno di IV Serie (quello del 1953-1954, che il Bari vinse a pieno titolo, tornando in Serie C).\nTermin\u00f2 la carriera in Serie C, disputando due campionati con il Livorno ed uno con la Triestina.\nCon le sue 70 reti nel Bari, \u00e8 il giocatore con pi\u00f9 marcature in campionato nella storia dei biancorossi."}
{"id": "3765758", "revid": "110157", "url": "https://it.wikipedia.org/wiki?curid=3765758", "title": "Nederlandse Vereniging tot Integratie van Homoseksualiteit COC", "text": "La Nederlandse Vereniging tot Integratie van Homoseksualiteit COC, di solito abbreviata N.V.I.H. - COC ovvero COC \u00e8 una associazione che rappresenta gli interessi di persone omosessuali, lesbiche o bisessuali dei Paesi Bassi.\nStoria.\nIl 7 dicembre 1946 venne fondato ad Amsterdam lo \"Shakespeareclub\", su iniziativa di Niek Engelschman, Jaap van Leeuwen e Jo van Dijk, attivisti per i diritti LGBT.\nIn precedenza, nel 1939 Engelschman e van Leeuwen, insieme a Hann Diekmann, avevano cominciato i lavori per una rivista mensile per omosessuali, chiamata \"Levensrecht\" (\"Diritto di vivere\").\nNel marzo 1940 venne pubblicato il primo numero della rivista, ma poco dopo il terzo numero la Wehrmacht tedesca invase i Paesi Bassi e le attivit\u00e0 appena cominciate divennero clandestine.\nDopo la guerra, nel settembre 1946, la rivista \"Levensrecht\" riprese le pubblicazioni ed i suoi lettori diventarono i primi membri dello \"Shakespeareclub\".\nNel febbraio 1949 lo \"Shakespeareclub\" venne ribattezzato in \"Cultuur- en Ontspanningscentrum\" (C.O.C., \"Centro culturale e ricreazionale\").\nDall'inizio nel 1946 al 1962 il presidente era Bob Angelo, che era lo pseudonimo di Niek Engelschman.\nEmancipazione e ricreazione.\nIl C.O.C. aveva due scopi: voleva contribuire all'emancipazione sociale e voleva offrire cultura e ricreazione agli uomini gay e le donne lesbiche.\n\"Emancipazione sociale\" significava l'abolizione dell'articolo 248-bis del Codice penale dei Paesi Bassi.\nL'articolo era stato introdotto nel 1911 e puniva i rapporti sessuali tra persone dello stesso sesso tra 16 e 21 anni con una pena detentiva con un massimo edittale di quattro anni di prigione.\nPer contatti sessuali tra persone del sesso differente il limite di et\u00e0 era 16 anni.\nIl C.O.C. organizzava serate culturali e ricreative: all'inizio in un bar ad Amsterdam, dal 1947 in una sala dell'Associazione dell'Operetta e dal 1949 in una scuola di danza.\nNel 1952 il C.O.C. ottenne un proprio locale chiamato \"De Odeon Kelder (DOK)\".\nIl tesoriere del C.O.C., Lou Charit\u00e9, ottenne il controllo del locale e lo trasform\u00f2 in una discoteca che a quel tempo ebbe il primato di discoteca gay pi\u00f9 grande d'Europa.\nNel 1955 il C.O.C. trasloc\u00f2 in un nuovo locale chiamato \"De Schakel\". Nel 1978 si trasfer\u00ec nella sua sede attuale in Rozenstraat 14 nel quartiere Jordaan nell'Amsterdam-Centrum.\nNei primi anni le autorit\u00e0 tennero d'occhio precisamente le attivit\u00e0 dello \"Shakespeareclub\" e del C.O.C.: l'associazione sentiva sempre la minaccia dell'articolo 248-bis del codice penale.\nGran parte dei raduni era controllata da poliziotti in borghese.\nCiononostante, il C.O.C. si estese alle citt\u00e0 di L'Aia e Rotterdam, e pi\u00f9 tardi anche a Utrecht ed Arnhem.\nIn altre citt\u00e0, ad esempio Groningen, Leeuwarden e Eindhoven, i tentativi degli omosessuali a organizzarsi inizialmente si scontrarono con la resistenza delle autorit\u00e0 locali.\nNegli anni cinquanta del XX secolo il clima mut\u00f2 e crebbe l'atmosfera di essere apertura e accettazione. Nella vicenda ebbe un ruolo importante la rivista mensile \"Vriendschap\" (\"Amicizia\", 1949\u20131964).\nRinnovamento.\nUna conseguenza importante delle attivit\u00e0 del C.O.C. negli anni cinquanta e sessanta del XX secolo fu la nascita di una nuova subcultura, con nuovi punti di incontro pubblici, perlopi\u00f9 bar e discoteche. Invero, prima del periodo bellico le persone gay si incontravano soprattutto nei parchi, in piazza e negli orinatoi.\nNel 1962 Benno Premsela divenne il nuovo presidente dell'associazione. Sotto il nuovo presidente l'associazione diresse maggiormente le sue attivit\u00e0 verso il mondo esterno, ossia la societ\u00e0 eterosessuale. Ad esempio, nel 1964 l'associazione cambi\u00f2 nome: da \"Cultuur- en Ontspanningscentrum\" a \"Nederlandse Vereniging voor Homofielen COC\" (\"Associazione Neerlandese per Omofili COC\").\nFu il primo nome dell'associazione che mostrava apertamente che si trattava di un'associazione per omosessuali. Il nome vecchio e conosciuto, \"C.O.C.\", rimaneva ma senza i punti] e senza il suo significato di cultura e ricreazione.\nLa rivista mensile \"Vriendschap\" venne sostituita da una rivista letteraria e politica che denominata \"Dialoog\" (\"Dialogo\"). La nuova rivista non aveva quale pubblico principale le persone omosessuali ma parlava soprattutto di omosessualit\u00e0. Alla redazione appartenevano anche lo scrittore Gerard Reve e l'editore Johan Polak.\nGli anni settanta del XX secolo.\nNegli anni settanta cresceva l'accettazione dell'omosessualit\u00e0, e diminuiva la resistenza delle Chiese, dei medici e della societ\u00e0.\nNe risult\u00f2 nel 1971 l'abolizione dell'articolo 248-bis del Codice penale e nel 1973 il riconoscimento ufficiale del COC.\nDal 1971 il COC si chiamava \"Nederlandse Vereniging voor Integratie van Homoseksualiteit COC\" (N.V.I.H.-COC, \"Associazione Neerlandese dell'Integrazione dell'Omosessualit\u00e0 COC\").\nGli anni settanta erano un periodo di radicalizzazione. Prima degli anni settanta il COC si era concentrato sulla assimilazione degli omosessuali all'ambiente eterosessuale.\nNegli anni settanta un crescente numero di omosessuali chiedeva un proprio posto nella societ\u00e0, accanto agli eterosessuali e con la propria identit\u00e0. Grazie alla rivoluzione sessuale si svilupp\u00f2 una vivente cultura di sesso tra i gay.\nNel Paese, accanto al COC, vennero fondate altre organizzazioni LGBT. Il COC rimaneva l'organizzazione LGBT pi\u00f9 grande ma perdeva influenza e si concentrava perlopi\u00f9 sulla politica. Si trasformava gradualmente in una specie di sindacato LGBT.\nNegli anni ottanta \u2013 gli anni in cui arriv\u00f2 AIDS \u2013 le autorit\u00e0 dei Paesi Bassi accettarono il COC come portavoce di questioni inerenti all'omosessualit\u00e0.\nIl matrimonio fra persone dello stesso sesso nel 2001, per\u00f2, fu sostenuto soprattutto dal giornale \"Gay Krant\".\nIl COC, anche sotto l'influenza dell'ala femminile del COC, rifiutava il matrimonio in generale fino alla met\u00e0 degli anni novanta.\nOrganizzazione.\nDal 2000 il COC \u00e8 una associazione federativa costituita da 24 associazioni locali (novembre 2011), tali associazioni sono unite nella \"Federatie van Nederlandse Verenigingen tot Integratie van Homoseksualiteit COC Nederland\" (\"Federazione delle Associazioni Neerlandesi dell'Integrazione dell'Omosessualit\u00e0 COC Paesi Bassi\"), in breve \"COC Nederland\" (\"COC Paesi Bassi\"). Le associazioni locali hanno complessivamente circa 7000 membri.\nIl \"COC Nederland\" (\"COC Paesi Bassi\") \u00e8 membro dell'ILGA (International Lesbian and Gay Association) e dell'ILGA-Europe.\nLa federazione nazionale e le associazioni locali sono riconosciute come organizzazione non lucrativa di utilit\u00e0 sociale (ONLUS) secondo il diritto tributario dei Paesi Bassi.\nCooperazioni.\nLa federazione nazionale del COC lavora insieme con l'\"Humanistisch Verbond\" (\"Unione Umanistica\"), l'\"Hivos\" (\"Istituto Umanistico della Cooperazione di Sviluppo\"), l'\"Oxfam Novib\", lo \"Schorer-Stichting\" (\"Fondazione Schorer\") e le ambasciate neerlandesi nell'estero.\nAttivit\u00e0.\nLe associazioni locali si concentrano sulle attivit\u00e0 e sulla politica nelle loro rispettive regioni. Organizzano la diffusione di informazione nelle scuole secondarie, organizzano gruppi di conversazione, offrono un luogo per incontrarsi alla comunit\u00e0 LGBT, organizzando cineforum e serate in discoteca. Le associazioni locali dipendono soprattutto dal lavoro di volontari.\nLa federazione nazionale del COC \u00e8 impiegata a livello nazionale, ad esempio opera quale gruppo di pressione nella politica nazionale.\nInoltre offre formazione per i volontari delle associazioni locali, per renderli abili alla diffusione di informazioni e nel gestire i gruppi di conversazione.\nPer i giovani esiste la fondazione \"Stichting Hoezo/Expreszo\", legata al COC. La fondazione opera quale editore della rivista \"Expreszo\", dedicata ai giovani.\nLa federazione nazionale COC aiuta le organizzazioni LGBT nell'estero, soprattutto in Europa orientale e Asia centrale, offrendo formazione, cooperazione e consigli."}
{"id": "3765772", "revid": "3115", "url": "https://it.wikipedia.org/wiki?curid=3765772", "title": "D\u017eung\u013ea", "text": "D\u017eung\u013ea (in ungherese \"Kassa-Dzsungel\") \u00e8 un quartiere, con autonomia a livello di comune, della citt\u00e0 di Ko\u0161ice, capoluogo della regione omonima della Slovacchia, facente parte del distretto di Ko\u0161ice I."}
{"id": "3765773", "revid": "287204", "url": "https://it.wikipedia.org/wiki?curid=3765773", "title": "Dzungla", "text": ""}
{"id": "3765775", "revid": "52953", "url": "https://it.wikipedia.org/wiki?curid=3765775", "title": "Victim's Family", "text": ""}
{"id": "3765779", "revid": "114910209", "url": "https://it.wikipedia.org/wiki?curid=3765779", "title": "I parenti terribili", "text": "I parenti terribili (\"Les Parents terribles\") \u00e8 una commedia di Jean Cocteau del 1938.\nTrama.\nLa signora Yvonne ama morbosamente il figlio Michel, tanto che vuole essere chiamata Sophie da suo figlio, non mamma. Michel s'innamora di Madeleine, che ha un maturo protettore, che poi si riveler\u00e0 essere Georges, il padre di Michel. Questi obbliga Madeleine a confessare a Michel di avere un terzo amante, inesistente, per far desistere Michel dal proposito di sposarla. La sorella di Yvonne, zia Leonie, che conosce la situazione, vuole aiutare Madeleine, disgustata dal comportamento del cognato. Verr\u00e0 a galla la verit\u00e0 e allora i due giovani si potranno sposare, ma, subito dopo le nozze, Yvonne si suicida.\nRappresentazioni.\nLa prima di \"Les Parents terribles\" \u00e8 stata il 14 novembre 1938 al Th\u00e9\u00e2tre des Ambassadeurs di Parigi, regia di Alice Coc\u00e9a, con Alice Coc\u00e9a (Madeleine), Marcel Andr\u00e9 (Georges), Jean Marais (Michel), Germaine Dermoz (Yvonne), Gabrielle Dorziat (L\u00e9onie).\nLa prima italiana \u00e8 stata il 30 gennaio 1945 al Teatro Eliseo di Roma, scene e regia di Luchino Visconti, con Andreina Pagnani (Yvonne), Lola Braccini, Rina Morelli, Gino Cervi, Antonio Pierfederici.\nAdattamenti.\nLa commedia ha avuto due adattamenti:"}
{"id": "3765780", "revid": "556655", "url": "https://it.wikipedia.org/wiki?curid=3765780", "title": "Obstacle Identification Surface", "text": "Le Obstacle Identification Surfaces (Superfici Identificazione Ostacoli, abbreviato OIS) sono quelle superfici immaginarie che devono essere prese in esame, in fase di progettazione, nelle vicinanze di un aerodromo per rilevare la presenza di ostacoli che potrebbero costituire fonte di pericolo per gli aeromobili. Se un ostacolo supera in altezza una di queste superfici, l'ostacolo deve essere abbattuto o, laddove ci\u00f2 non fosse possibile, segnalato. Esistono superfici di decollo, superfici di avvicinamento, superfici di transizione, superfici orizzontali interne e superfici coniche.\nSegnalazione.\nCome accennato, se un ostacolo che fuoriesce da una OIS non pu\u00f2 essere abbattuto, deve necessariamente essere segnalato.\nSegnalazione diurna.\nPer la segnalazione diurna, di norma vengono utilizzati i colori bianco, nero, rosso e arancione fra loro combinati e in netto contrasto tra di loro e tra loro e l'ambiente che li circonda. \nGli ostacoli fissi dovrebbero mostrare:\nQuando l'ostacolo \u00e8 mobile, deve essere dei seguenti colori:\nSegnalazione notturna.\nGli ostacoli devono anche essere segnalati attraverso luci di segnalazione o fari di pericolo. Queste luci devono essere visibili in tutte le direzioni e a notevole distanza.\nPossono essere di intensit\u00e0 alta (high), media (medium) o bassa (low) a seconda dell'altezza e dell'estensione dell'ostacolo:"}
{"id": "3765783", "revid": "6923", "url": "https://it.wikipedia.org/wiki?curid=3765783", "title": "Schermo capacitivo", "text": "Uno schermo tattile capacitivo, una tipologia di schermo tattile, \u00e8 un dispositivo di input/output che sfrutta la variazione di capacit\u00e0 dielettrica tipica dei condensatori sul vetro dello schermo stesso, che viene ricoperto da un sottile strato di ossido metallico sulla parte esterna.\nAi quattro angoli del pannello viene applicata una tensione che si propaga uniforme su tutta la superficie dello schermo per via dell'ossido di metallo; quando il dito o un materiale conduttore di elettricit\u00e0 tocca lo schermo, avviene una variazione di capacit\u00e0 superficiale che viene letta da una matrice di condensatori a film posizionati su un pannello posto al di sotto della superficie del vetro. Questi tipi di schermi sono particolarmente usati negli smartphone e nei tablet di ultima generazione.\nIl \"\"multi-touch\".\nEsistono alcuni particolari schermi capacitivi, definiti \"multi-touch\"\" (letteralmente \"multi-tocco\" in inglese) capaci di rilevare la presenza sullo schermo di pi\u00f9 dita o oggetti contemporaneamente. Questi schermi utilizzano in genere tecnologie capacitive o, pi\u00f9 raramente, resistive. Tali tecnologie hardware devono per\u00f2 essere accompagnate da un apposito software di gestione, in genere molto pi\u00f9 complesso di quello che accompagna i display \"\"single-touch\"\". Questo software deve infatti essere in grado di stabilire la posizione dei punti di contatto processando i dati rilevati dai diversi sensori."}
{"id": "3765784", "revid": "125772208", "url": "https://it.wikipedia.org/wiki?curid=3765784", "title": "Kave\u010dany", "text": "Kave\u010dany (in ungherese \"Kavocs\u00e1n\") \u00e8 un quartiere, con autonomia a livello di comune, della citt\u00e0 di Ko\u0161ice, capoluogo della regione omonima della Slovacchia, facente parte del distretto di Ko\u0161ice I."}
{"id": "3765786", "revid": "287204", "url": "https://it.wikipedia.org/wiki?curid=3765786", "title": "Kavecany", "text": ""}
{"id": "3765804", "revid": "767487", "url": "https://it.wikipedia.org/wiki?curid=3765804", "title": "Tomorrow (Morrissey)", "text": "Tomorrow \u00e8 un brano del cantante inglese Morrissey.\nPubblicato anche come singolo, l'8 settembre del 1992 dalla Sire/Reprise, per il solo mercato americano, il brano \u00e8 contenuto anche nell'album Your Arsenal.\nRealizzazione.\nScritto assieme a Mark Nevin e prodotto da Mick Ronson, il disco raggiunse la posizione numero 1 della Modern Rock Tracks, classifica della rivista statunitense \"Billboard\".\nIl testo, proprio come altre canzoni di Your Arsenal, affronta il tema del rifiuto, del fallimento e dei desideri che s'infrangono contro la realt\u00e0 quotidiana. Morrissey canta il suo dolore (quasi fisico) per una mancata corrispondenza affettiva che lo porta a pensare di non farcela quasi ad arrivare sino al \"domani\".\nLa copertina, realizzata da Linder Sterling, ritrae una foto di Morrissey, in compagnia del suo bassista Gary Day, in un momento di relax a bordo piscina, presso l'hotel Sunset Marquis di West Hollywood. La foto posta sul retro, invece, \u00e8 tratta dal libro \"Rockers\", di Jurgen Vollmer. Il videoclip promozionale, diretto da Zack Snyder, \u00e8 girato (in bianco e nero) tutto con un solo piano sequenza e senza alcun taglio e mostra Morrissey e la band in giro per le strade della parte vecchia di Nizza in Francia."}
{"id": "3765805", "revid": "45127957", "url": "https://it.wikipedia.org/wiki?curid=3765805", "title": "Stabilit\u00e0 economica", "text": ""}
{"id": "3765806", "revid": "1442080", "url": "https://it.wikipedia.org/wiki?curid=3765806", "title": "Tenerife Challenger 1993 - Singolare", "text": "Il tabellone singolare del Tenerife Challenger 1993, torneo di tennis che faceva parte del circuito ATP Challenger Series nell'ambito dell'ATP Challenger Series 1993, \u00e8 stato vinto da Jos\u00e9 Francisco Altur (tds n. 2). In finale ha sconfitto Jean-Philippe Fleurian con il punteggio di 7-6, 6-4."}
{"id": "3765807", "revid": "110157", "url": "https://it.wikipedia.org/wiki?curid=3765807", "title": "S\u00eddlisko \u0164ahanovce", "text": "S\u00eddlisko \u0164ahanovce (in ungherese \"Tihany-lak\u00f3telep\") \u00e8 un quartiere, con autonomia a livello di comune, della citt\u00e0 di Ko\u0161ice, capoluogo della regione omonima della Slovacchia, facente parte del distretto di Ko\u0161ice I."}
{"id": "3765809", "revid": "287204", "url": "https://it.wikipedia.org/wiki?curid=3765809", "title": "Sidlisko Tahanovce", "text": ""}
{"id": "3765810", "revid": "587728", "url": "https://it.wikipedia.org/wiki?curid=3765810", "title": "Scemo in mezzo", "text": ""}
{"id": "3765816", "revid": "830939", "url": "https://it.wikipedia.org/wiki?curid=3765816", "title": "Avalon - Nel profondo degli abissi", "text": "Avalon - Nel profondo degli abissi (\"Avalon: Beyond the Abyss\") \u00e8 un film per la televisione statunitense del 1999 diretto da Philip Sgriccia.\nTrama.\nAlcuni biologi marini guidati da John Alden devono risolvere il caso di un disastro ambientale di proporzioni immani: una marea di plancton mortale diffusasi nelle acque intorno ad un'isola del Golfo del Messico.\nProduzione.\nIl film fu prodotto da Paramount Pictures, Viacom Productions e Waterworks BHS e diretto da Philip Sgriccia nel 1999. Il titolo di lavorazione fu \"Avalon, Adventures of the Abyss\".\nDistribuzione.\nIl film fu trasmesso in televisione negli Stati Uniti nel 1999 sulla rete United Paramount Network.\nAlcune delle uscite internazionali sono state:"}
{"id": "3765824", "revid": "212348", "url": "https://it.wikipedia.org/wiki?curid=3765824", "title": "John Larson", "text": "Biografia.\nInsegnante di storia, Larson intraprese l'attivit\u00e0 politica nel 1982, quando conquist\u00f2 un seggio al Senato di stato del Connecticut come membro del Partito Democratico. Larson vi serv\u00ec per sei mandati, quattro dei quali come presidente pro tempore.\nNel 1994 cerc\u00f2 l'elezione a governatore del Connecticut, ma venne sconfitto. Quattro anni dopo tuttavia approd\u00f2 alla Camera dei Rappresentanti, succedendo alla compagna di partito Barbara Kennelly, deputata per diciassette anni. Da allora Larson fu sempre rieletto senza grossi problemi.\nJohn Larson \u00e8 un moderato e fa parte della New Democrat Coalition."}
{"id": "3765826", "revid": "123863022", "url": "https://it.wikipedia.org/wiki?curid=3765826", "title": "OIS", "text": ""}
{"id": "3765836", "revid": "1641115", "url": "https://it.wikipedia.org/wiki?curid=3765836", "title": "Game of Thrones (videogioco 2012)", "text": "Game of Thrones \u00e8 un videogioco di ruolo sviluppato da Cyanide Studio; \u00e8 ispirato alla saga letteraria \"Cronache del ghiaccio e del fuoco\" di George R. R. Martin. Il gioco \u00e8 disponibile da maggio 2012 in Nord America e da giugno dello stesso anno in Europa sulle piattaforme Microsoft Windows, PlayStation 3 e Xbox 360.\nTrama.\nLa trama ruota attorno a due personaggi principali, Mors Westford e Alester Sarwyck, rispettivamente un Guardiano della notte e un Prete rosso di R'hllor, uniti da una passata esperienza comune e che si ritroveranno a risolvere questioni lasciate in sospeso.\nSviluppo.\nLa realizzazione del videogioco \u00e8 avvenuta in collaborazione con HBO, casa produttrice della serie televisiva \"Il Trono di Spade\" (\"Game of Thrones\" in lingua originale); nel videogioco compaiono personaggi presenti nella serie, con voci e sembianze degli attori. Anche il logo \u00e8 il medesimo.\nIl 22 dicembre 2011 sono usciti due trailer del gioco.\nCast.\nLo scrittore George R. R. Martin ha un cameo, visibile anche nel trailer.\nAccoglienza.\nLa rivista \"Play Generation\" diede alla versione per PlayStation 3 un punteggio di 71/100, apprezzando la trama piacevole, i nuovi personaggi interessanti e la discreta ambientazione di gioco e come contro le meccaniche dei combattimenti rivedibili e la realizzazione tecnica non all'altezza della licenza, finendo per trovarlo un gioco con una trama di buon livello accompagnata da una struttura di gioco e da una realizzazione tecnica non priva di lacune, consigliandolo agli appassionati della saga."}
{"id": "3765838", "revid": "1573940", "url": "https://it.wikipedia.org/wiki?curid=3765838", "title": "Moschiola kathygre", "text": "Il tragulo a strisce gialle (Moschiola kathygre ) \u00e8 una specie di tragulo riconosciuta solo a partire dal 2005; infatti, fino a quell'anno, gli studiosi la classificavano in \"Moschiola meminna\", dalla quale \u00e8 stata separata sulla base del concetto di specie filogenetica. Vive nelle zone umide dello Sri Lanka.\nDescrizione.\nQuesto tragulo \u00e8 lungo 43-51 cm e ha una coda di 1-3 cm; il peso non \u00e8 noto. Sebbene il colore di fondo del mantello, ocra-marrone, sia lo stesso di quello del tragulo macchiato dello Sri Lanka e del tragulo macchiato dell'India, presenta un pelame pi\u00f9 folto e pi\u00f9 lungo di quello di questi ultimi. Inoltre, le macchie e le strisce di cui \u00e8 ricoperto sono giallastre, e non bianche. Lungo i fianchi presenta almeno due strisce longitudinali abbastanza complete, con una macchia oblunga posta al centro tra due strisce superiori e altre inferiori. La striscia superiore circonda la spalla e si fonde con le strisce anteriori trasversali. Sul posteriore presenta due strisce larghe e una terza pi\u00f9 sottile diretta verso il sottocoda. Rispetto a \"M. meminna\", ha il posteriore pi\u00f9 rialzato e sommit\u00e0 del capo e naso meno scuri. Sulla regione posteriore \u00e8 ben visibile un netto contrasto tra una striscia bianca e la colorazione ocra brillante del ventre. La parte inferiore delle zampe posteriori \u00e8 pi\u00f9 scura di quella di \"M. meminna\".\nDistribuzione e habitat.\nIl tragulo a strisce gialle abita nelle zone umide dello Sri Lanka, come la Riserva forestale di Sinharaja, le pianure a nord di Colombo fino a Katagamuwa, al confine della zona asciutta, a circa 6,24\u00b0 di latitudine nord e gli altopiani del Distretto di Kandy. Vive in foreste e praterie boscose, in prossimit\u00e0 di laghi e fiumi. A quanto pare, questa specie si spinge talvolta nei pressi delle citt\u00e0 e nelle risaie. Probabilmente \u00e8 pi\u00f9 diffuso nelle foreste secondarie che in quelle primarie e talvolta \u00e8 stato osservato anche in piantagioni di gomma e in giardini urbani.\nBiologia.\nDelle abitudini di questa specie non si sa quasi nulla, ma probabilmente non differiscono granch\u00e9 da quelle delle altre specie del genere \"Moschiola\"."}
{"id": "3765850", "revid": "599013", "url": "https://it.wikipedia.org/wiki?curid=3765850", "title": "Hugo Berly", "text": "Carriera.\nHa preso parte ai Mondiali 1966 giocando come difensore per la Nazionale cilena."}
{"id": "3765852", "revid": "1305772", "url": "https://it.wikipedia.org/wiki?curid=3765852", "title": "Donato Albanzani", "text": "Biografia.\nInsegn\u00f2 retorica e grammatica a partire dal 1345 o 1346 a Ravenna, ove ebbe modo di conoscere Giovanni Boccaccio. Successivamente, nel 1356 o forse nel 1357, si trasfer\u00ec a Venezia dove conobbe Francesco Petrarca.. Stabilitosi a Ferrara nel 1382, fu precettore di Niccol\u00f2, figlio di Alberto V d'Este, marchese di Ferrara e Modena,\ne nel 1398 fu nominato referendario.\nLa sua fama \u00e8 legata all'essere stato uno dei commentatori del Petrarca ed all'aver tradotto in volgare l'opera petrarchesca \"De viris illustribus\" e la boccacciana \"De mulieribus claris\"."}
{"id": "3765853", "revid": "767487", "url": "https://it.wikipedia.org/wiki?curid=3765853", "title": "Associazione Calcio Juve Stabia 1997-1998", "text": "Questa voce raccoglie le informazioni riguardanti la Societ\u00e0 Sportiva Juve Stabia nelle competizioni ufficiali della stagione 1997-1998.\nStagione.\nNella stagione 1997-1998 la Juve Stabia \u00e8 giunta al sesto posto nel campionato di Serie C1 girone B.\nIn Coppa Italia Serie C la squadra si classifica al terzo posto nel girone O del primo turno eliminatorio."}
{"id": "3765854", "revid": "6923", "url": "https://it.wikipedia.org/wiki?curid=3765854", "title": "Radex-Heraklith Industriebeteiligungs AG", "text": "Radex-Heraklith Industriebeteiligungs AG (abbreviata RHI AG) \u00e8 un gruppo aziendale austriaco, con sede a Vienna, specializzato nella produzione di materiali refrattari. Con una produzione annua di oltre 2 milioni di tonnellate di tali prodotti la RHI AG \u00e8 la maggiore azienda del settore.\nStoria.\nL'azienda venne fondata nel 1834 da Friedrich Ferdinand Didier con il nome di Chamottefabrik F. Didier, nell'allora territorio prussiano di Podjuchy (attuale Polonia). Questa societ\u00e0 \u00e8 stata una delle prime in Europa ad occuparsi della produzione di mattoni refrattari. A partire dal 1888 venne avviata la divisione di ricerca e sviluppo. Dal 1932 l'azienda prese il nome di Didier-Werke AG.\nAttualmente la societ\u00e0 comprende aziende minori in Austria, Belgio, Stati Uniti d'America, Cile, Cina, Francia, Germania, India, Italia, Messico, Sudafrica, Spagna, Turchia, e Regno Unito."}
{"id": "3765860", "revid": "767487", "url": "https://it.wikipedia.org/wiki?curid=3765860", "title": "Humberto Donoso", "text": "Carriera.\nCon la Nazionale cilena ha preso parte ai Mondiali 1966."}
{"id": "3765862", "revid": "45128632", "url": "https://it.wikipedia.org/wiki?curid=3765862", "title": "Donato degli Albanzani", "text": ""}
{"id": "3765863", "revid": "169919", "url": "https://it.wikipedia.org/wiki?curid=3765863", "title": "Donato da Pratovecchio", "text": ""}
{"id": "3765865", "revid": "169919", "url": "https://it.wikipedia.org/wiki?curid=3765865", "title": "Donato del Casentino", "text": ""}
{"id": "3765871", "revid": "599013", "url": "https://it.wikipedia.org/wiki?curid=3765871", "title": "Mauricio Donoso", "text": ""}
{"id": "3765879", "revid": "1005847", "url": "https://it.wikipedia.org/wiki?curid=3765879", "title": "Elezioni amministrative in Italia del 1959", "text": "Le elezioni amministrative italiane del 1959 si tennero il 7 giugno per i comuni di Bari, Bisceglie, Terlizzi, Gioia del Colle e Turi e il 22 novembre per altri 10 comuni (Pontecurone, Fumone, Campo San Martino, Noceto, Certosa di Pavia, Inveruno, Voghera, Adria, Prarostino e San Secondo). La Camera dei Deputati invece vot\u00f2 per il rinvio alla primavera del 1960 delle elezioni comunali a Napoli, Firenze, Venezia, Matera ed altri comuni le cui gestioni commissariali arano state prolungate oltre i termini previsti dalla legge."}
{"id": "3765882", "revid": "287204", "url": "https://it.wikipedia.org/wiki?curid=3765882", "title": "Albareda", "text": ""}
{"id": "3765887", "revid": "729019", "url": "https://it.wikipedia.org/wiki?curid=3765887", "title": "Isola Vanier", "text": "L'isola Vanier \u00e8 una piccola isola dell'arcipelago artico canadese, appartenente al territorio del Nunavut, in Canada.\nGeografia.\nCon una forma pressoch\u00e9 ovale, ha una superficie totale di 1126 km\u00b2. \u00c8 formata da una serie di piccole colline alte circa 200 metri sul livello del mare. La massima altitudine \u00e8 raggiunta sull'isola ad \"Adam Range\", che fa parte della Cordigliera Artica.\n\u00c8 la terza isola pi\u00f9 grande nel gruppo dell'isola Bathurst, dopo quest'ultima e l'isola Cameron. \u00c8 una delle isole che costituiscono il bordo occidentale del braccio di mare di Erskin. Vanier si trova a sud dell'isola Cameron dalla quale \u00e8 separata soltanto dallo stretto di \"Arnott\" (che ha una larghezza massima di 3,75 km) e a nord della minore isola Massey dalla quale \u00e8 invece separata dallo stretto di \"Pearse\", largo 2 km.\nStoria.\nIl primo a scoprire l'isola fu Robert D. Aldrich, nel 1851. L'isola prende il nome dal diciannovesimo Governatore generale del Canada Georges Vanier.\nSoltanto dal 1947, sorvolando l'area, si \u00e8 determinato definitivamente il carattere insulare di quest'isole e di quelle vicine, che erano all'epoca invece considerate tutte insieme una sorta di penisola occidentale dell'isola Bathurst."}
{"id": "3765906", "revid": "599013", "url": "https://it.wikipedia.org/wiki?curid=3765906", "title": "Folke Lind", "text": ""}
{"id": "3765907", "revid": "287204", "url": "https://it.wikipedia.org/wiki?curid=3765907", "title": "Passione (Consiglia Licciardi)", "text": "Reginella \u00e8 il primo album registrato in studio di canzoni classiche napoletane della cantante Consiglia Licciardi.\nIl disco fa parte di una collana di brani classici iniziata proprio con questo album, collana che porta per titolo \"Classica Napoletana\". Gli arrangiamenti sono di Peppe Licciardi che per la prima volta sperimenta un tipo di arrangiamento minimale, realizzato con sole due chitarre classiche, un primo mandolino, un secondo mandolino e una mandola, come da antica musica da camera napoletana e questo mette in risalto tutte le qualit\u00e0 armoniche e il timbro particolarissimo della voce di Consiglia Licciardi."}
{"id": "3765908", "revid": "682624", "url": "https://it.wikipedia.org/wiki?curid=3765908", "title": "Augusto Blotto", "text": "Biografia.\nTra il 1950 e il 1951 Blotto produsse circa 4000 pagine e 18 volumi, dieci dei quali verranno pubblicati - con inserzioni e riscritture - a partire dal 1958 per i tipi di Schwarz, ma soprattutto per Rebellato. A questo periodo risalgono anche i romanzi e i racconti, rimasti inediti e rinnegati dall'autore.\nNell'estate del 1950 si un\u00ec a una piccola delegazione italiana che part\u00ec alla volta della Lega dei Comunisti di Jugoslavia. Da questa esperienza, frutto di una giovanile passione politica trotzkista/titoista, Blotto acquisisce i materiali per il libro \"1950, CIVILE (La stanchezza iniziale \u2013 I)\", primo volume dell'opera riconosciuta dall'autore.\nAllievo del francesista Luigi Foscolo Benedetto all'Universit\u00e0 di Torino, abbandona una possibile carriera accademica per un impiego in una piccola fabbrica di bilance, abbracciando una condizione di solitudine e anonimato per dedicarsi esclusivamente alla propria opera.\nInfatti, dal 1952 al 1956 si pu\u00f2 collocare il secondo periodo dell'autore, con i tre volumi \"Nell'insieme, nel pacco d'aria\", che constano di 4500 pagine complessive. La folta attivit\u00e0 di questo periodo si \u00e8 trasformata nell'operosa produzione della maturit\u00e0, nel decennio che va dal 1957 al 1967. Questo terzo periodo segna anche una pi\u00f9 accentuata presenza editoriale: uno o pi\u00f9 volumi di cospicua mole, stampati ogni anno dal 1958 al 1968.\nGli anni settanta e ottanta rappresentano un quarto periodo pi\u00f9 aspro e controverso, caratterizzato da componimenti pi\u00f9 rari e brevi. Contemporaneamente si registra una assoluta autocancellazione editoriale, mentre si nota un maggior coinvolgimento nella vita attiva e l'inizio di un'autonoma attivit\u00e0 imprenditoriale che proseguir\u00e0 fino all'et\u00e0 di 74 anni (trattazione di impianti per l'industria petrolifera, del gas, del cemento).\nDalla fine degli anni ottanta si approda ad un quinto periodo di ritrovata fecondit\u00e0 creativa, e anche ad una parziale ripresa della visibilit\u00e0. Alla fine del 2002 risale l\u2019avvio di \"Ragioni, a piene mani, per l\u2019\u00abenfin!\u00bb\", opera ancora in corso, che consta attualmente di oltre 2500 pagine. Dal suo corpus sono stati prelevati negli anni testi per volumi antologici, plaquettes, blog."}
{"id": "3765912", "revid": "767487", "url": "https://it.wikipedia.org/wiki?curid=3765912", "title": "Curt Bergsten", "text": ""}
{"id": "3765921", "revid": "767487", "url": "https://it.wikipedia.org/wiki?curid=3765921", "title": "\u00c5ke Andersson", "text": ""}
{"id": "3765922", "revid": "184755", "url": "https://it.wikipedia.org/wiki?curid=3765922", "title": "Classifica perpetua del campionato italiano open di ultimate frisbee", "text": "La classifica perpetua del campionato italiano open di ultimate frisbee \u00e8 una classifica globale in cui compaiono tutte le squadre, gestite da societ\u00e0 affiliate alla Federazione Italiana Flying Disc (F.I.F.D.), che hanno partecipato almeno una volta al campionato italiano open di ultimate frisbee a partire dalla stagione disputata nel 2001. Tale graduatoria, nell'ambito dell'ultimate frisbee italiano, \u00e8 utile a fini statistici e storici.\nGenesi della graduatoria.\nNella classifica perpetua del campionato italiano open di ultimate frisbee vengono, come indicato precedentemente, inserite tutte le squadre, gestite da societ\u00e0 affiliate alla Federazione Italiana Flying Disc (F.I.F.D.), che hanno partecipato almeno una volta al campionato italiano open di ultimate frisbee. Le squadre pick-up, se riconosciute come tali dalla Federazione, e le squadre \"fuse\", ovvero derivanti dalla fusione di due squadre, vengono considerate ai fini della graduatoria. Le squadre omonime, intendendo con questo termine le squadre della stessa societ\u00e0 che mostrano nel nome il suffisso numerico o letterale (ad esempio Cus Bologna 2 o Ultimate Milano B eccetera), non vengono incluse. Le squadre che hanno cambiato il nome nel corso delle stagioni sono indicate con entrambi i nomi in ordine cronologico. La prima stagione considerata per far partire la graduatoria \u00e8 quella disputata nel 2001 poich\u00e9 non si possiedono notizie precedenti a tale anno; la Federazione sta cercando di ovviare a tale lacuna storica operando ricerche nel settore.\nLa classifica viene determinata considerando nell'ordine: punteggio, punteggio percentuale relativo, vittorie, partecipazioni.\nIl punteggio P \u00e8 la sommatoria dei punteggi parziali p guadagnati dalla squadra al termine di ogni stagione a cui ha partecipato. Il punteggio parziale si determina come la differenza tra 1 e la posizione in classifica fratto il numero di squadre partecipanti T. Per le squadre che hanno cambiato il nome nel corso delle stagioni il punteggio P \u00e8 il totale dei punteggi ottenuti con i vari nomi.\nformula_1 formula_2 formula_3\nCon il termine punteggio migliore si intende la differenza tra 1 ed il rapporto tra 1 ed il numero di squadre partecipanti ad una data stagione; rappresenta di fatto il pi\u00f9 alto punteggio ottenibile in una determinata stagione. \nIl punteggio percentuale relativo (P% (rel)) \u00e8 il rapporto tra il punteggio P di una squadra e la sommatoria dei punteggi migliori delle stagioni alle quali la squadra ha partecipato. Il punteggio percentuale assoluto (P% (abs)) \u00e8 il rapporto tra il punteggio P di una squadra e la sommatoria dei punteggi migliori di tutte le stagioni disputate (a partire dal 2001), comprese quelle a cui la squadra non ha partecipato. In generale:\nformula_4\nCon N si indica il numero di stagioni alle quali una squadra ha partecipato mentre con V si indicano il numero di titoli di Campione d'Italia conquistati dalla stessa. N* \u00e8 il numero di stagioni disputate in senso assoluto, nel 2001 si aveva ad esempio N*=1 mentre nel 2011 N*=11. # \u00e8 il ranking della graduatoria.\nLo Scarto (S) \u00e8 la differenza tra il punteggio P di una squadra ed il punteggio di un'ipotetica squadra che abbia partecipato a tutte le stagioni (dal 2001) piazzandosi sempre esattamente a met\u00e0 classifica (anche con posizione non intera se il numero di squadre T \u00e8 dispari). essendo il parziale di questa squadra fittizia esattamente p=0,5 si ha che:\nformula_5\nClassifica perpetua CIU.\nAGGIORNAMENTO: Stagione 2011\nNOTE:\nLe squadre partecipanti all'ultima stagione a cui \u00e8 aggiornata la classifica sono segnate in grassetto.\n[1] Le stagioni disputate dal Cotarica sono 10 poich\u00e9 nel 2009 la squadra fu divisa in due formazioni: Cotarica Homeless e Cotarica Piligrims, considerate di fatto squadre omonime del Cotarica."}
{"id": "3765923", "revid": "287204", "url": "https://it.wikipedia.org/wiki?curid=3765923", "title": "Ake Andersson", "text": ""}
{"id": "3765928", "revid": "767487", "url": "https://it.wikipedia.org/wiki?curid=3765928", "title": "Knut Hansson", "text": ""}
{"id": "3765930", "revid": "110157", "url": "https://it.wikipedia.org/wiki?curid=3765930", "title": "Rieducazione posturale globale", "text": "La rieducazione posturale globale (RPG) \u00e8 una tecnica di terapia manuale utilizzata dal fisioterapista per la cura conservativa e non cruenta dei disturbi muscolo-scheletrici, sviluppata da Philippe Souchard.\nPrincipi teorici.\nAlla base della rieducazione posturale globale c'\u00e8 la \"teoria delle catene muscolari\", definite come le macro unit\u00e0 funzionali che raggruppano diverse strutture (muscolari, tendinee, ligamentose e fasciali) e sono caratterizzate da azioni e funzioni motorie comuni e/o sinergiche.\nLa tecnica prevede una specifica metodica di valutazione del paziente strettamente legata al trattamento riabilitativo.\nIndicazioni.\nQuesta tecnica, studiata per l'applicazione in patologie della colonna vertebrale, tra cui il dolore lombare cronico, e nello sviluppo della muscolatura toraco-addominale, permette di ottenere un riequilibrio funzionale dell'apparato muscolo scheletrico portando la postura del soggetto alla naturale fisiologia. Tuttavia tale tecnica \u00e8 ancora oggetto di studio e sono presenti critiche alla reale efficacia del metodo, basate soprattutto sulla qualit\u00e0 degli studi condotti."}
{"id": "3765931", "revid": "547034", "url": "https://it.wikipedia.org/wiki?curid=3765931", "title": "Tornei di tennis maschili nel 1922", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti dei tornei che prima di quell'anno erano riservati ai tennisti dilettanti. Nel 1922 i tornei si distinguevano in \"pro\" e \"amatoriali\": ai primi potevano partecipare solo i giocatori professionisti, mentre ai secondi potevano partecipare solo i tennisti dilettanti. Tutti i tornei pi\u00f9 importanti erano amatoriali; tra questi c'erano i tornei del Grande Slam: gli Australian Championships, il Campionato francese di tennis, il Torneo di Wimbledon e gli U.S. National Championships."}
{"id": "3765934", "revid": "149485", "url": "https://it.wikipedia.org/wiki?curid=3765934", "title": "Einar Karlsson (calciatore)", "text": ""}
{"id": "3765935", "revid": "1005847", "url": "https://it.wikipedia.org/wiki?curid=3765935", "title": "Elezioni amministrative in Italia del 1973", "text": "Le elezioni amministrative in Italia del 1973 si tennero il 18 e 19 novembre per il rinnovo di numerosi consigli comunali (tra cui Belluno, Ravenna, Siena, Ancona, Andria, Vibo Valentia e Carbonia) e del consiglio provinciale di Ravenna."}
{"id": "3765943", "revid": "767487", "url": "https://it.wikipedia.org/wiki?curid=3765943", "title": "John Hammond (musicista)", "text": ""}
{"id": "3765945", "revid": "45129535", "url": "https://it.wikipedia.org/wiki?curid=3765945", "title": "Repubblica Siriana", "text": ""}
{"id": "3765946", "revid": "62004", "url": "https://it.wikipedia.org/wiki?curid=3765946", "title": "Coppa San Geo 2009", "text": "La Coppa San Geo 2009, ottantacinquesima edizione della corsa e valida come evento dell'UCI Europe Tour 2009 categoria 1.2, si svolse il 21 febbraio 2009 su un percorso di 145\u00a0km. Fu vinta dall'italiano Davide Cimolai che giunse al traguardo con il tempo di 3h40'00\", alla media di 39,545\u00a0km/h."}
{"id": "3765947", "revid": "1924342", "url": "https://it.wikipedia.org/wiki?curid=3765947", "title": "Robert Gulya", "text": "Biografia.\nRobert Gulya scrive musica classica contemporanea e colonne sonore. Ha studiato nell\u2018Accademia Musicale Franz Liszt a Budapest, all'Universit\u00e0 per la musica e le arti interpretative di Vienna ed anche all'Universit\u00e0 della California, Los Angeles. Le sue opere sono uscite per Editions Bim (Svizzera). Tra l'altro, ha composto delle opere svariate per la chitarrista austriaca Johanna Beisteiner, come un \"Concerto per chitarra e orchestra\". Robert Gulya \u00e8 il fondatore e propretore della impresa \"Interscore LTD\"."}
{"id": "3765948", "revid": "1543377", "url": "https://it.wikipedia.org/wiki?curid=3765948", "title": "Eivar Widlund", "text": ""}
{"id": "3765951", "revid": "599013", "url": "https://it.wikipedia.org/wiki?curid=3765951", "title": "Figlie del Crocifisso", "text": "Le Figlie del Crocifisso sono un istituto religioso femminile di diritto pontificio: le suore di questa congregazione pospongono al loro nome le sigla F.d.C.\nStoria.\nLa congregazione fu fondata da Giovanni Battista Quilici (1791-1844), cappellano nel collegio dei barnabiti di Livorno e poi parroco della locale chiesa dei Santi Pietro e Paolo: nel 1836 inizi\u00f2 un'opera per l'assistenza alle prostitute e apr\u00ec una casa per accoglierle.\nDapprima cerc\u00f2 di affidarne la direzione alle suore di San Giuseppe di Torino ma poi, su consiglio del vescovo di Livorno Raffaello Ghantuz Cubbe, diede inizio ad una nuova famiglia religiosa, chiamando a farne parte cinque delle insegnanti che prestavano servizio nella casa di accoglienza.\nSolo nel 1840 il governo toscano acconsent\u00ec alla nascita di una nuova congregazione religiosa: le Figlie del Crocifisso ricevettero il decreto di lode il 15 gennaio 1853 e l'approvazione definitiva della Santa Sede nel 1882.\nNel 1893 la congregazione si ritrov\u00f2 divisa nei tre rami autonomi di Livorno, Firenze e Fauglia ma, per volere della Santa Sede i rami di Livorno e Firenze si fusero nel 1923 e quello di Fauglia (aggregato all'ordine agostiniano dall'11 ottobre 1898) si riun\u00ec agli altri nel 1927.\nAttivit\u00e0 e diffusione.\nLe finalit\u00e0 dell'istituto sono l'istruzione e l'educazione cristiana della giovent\u00f9 e delle disadattate sociali.\nOltre che in Italia, le Figlie del Crocifisso sono presenti in Per\u00f9; la sede generalizia \u00e8 a Roma.\nAlla fine del 2008 la congregazione contava 92 suore in 14 case."}
{"id": "3765952", "revid": "767487", "url": "https://it.wikipedia.org/wiki?curid=3765952", "title": "Andrew Prentice", "text": "\u00c8 conosciuto per la sua vasta gamma di eterodosse, ma accurate previsioni circa il sistema solare e per aver teorizzato la \"turbolenza supersonica\".\n\u00c8 \"Lettore\" (Reader) presso l'Universit\u00e0 di Monash, in Australia, ed insegna astrofisica stellare e planetaria.\nNoto per il suo stile originale, i suoi aneddoti ed espressioni folkloristiche in ambito astrofisico, \u00e8 oggetto di ammirazione da parte dei propri allievi nelle facolt\u00e0 di matematica ed astrofisica. Ha compiuti stupefacenti predizioni e ricevuto nell'arco degli anni una grande ammirazione in ambito internazionale, con giustificato stupore da parte di molti suoi colleghi della NASA in seguito alla conferma delle sue ipotesi.\nIpotesi confermate.\nAlcune delle conferme alle sue ipotesi sono:"}
{"id": "3765955", "revid": "767487", "url": "https://it.wikipedia.org/wiki?curid=3765955", "title": "Otto Andersson", "text": "Carriera.\nCon la Nazionale svedese prese parte ai Mondiali 1934 e ai Giochi olimpici del 1936."}
{"id": "3765960", "revid": "767487", "url": "https://it.wikipedia.org/wiki?curid=3765960", "title": "Helge Liljebj\u00f6rn", "text": ""}
{"id": "3765961", "revid": "287204", "url": "https://it.wikipedia.org/wiki?curid=3765961", "title": "Helge Liljebjorn", "text": ""}
{"id": "3765963", "revid": "869733", "url": "https://it.wikipedia.org/wiki?curid=3765963", "title": "Also known as", "text": ""}
{"id": "3765966", "revid": "486946", "url": "https://it.wikipedia.org/wiki?curid=3765966", "title": "A.k.a.", "text": ""}
{"id": "3765967", "revid": "767487", "url": "https://it.wikipedia.org/wiki?curid=3765967", "title": "Arvid Th\u00f6rn", "text": ""}
{"id": "3765968", "revid": "287204", "url": "https://it.wikipedia.org/wiki?curid=3765968", "title": "Delitti da mille e una notte", "text": "Delitti da mille e una notte (titolo originale \"The Arabian Nights Murder\"), pubblicato in Italia anche con i titoli Notti arabe e Delitto da mille e una notte, \u00e8 un romanzo giallo di John Dickson Carr del 1936. \u00c8 il settimo della serie che ha per protagonista il dottor Gideon Fell.\nTrama.\nNella biblioteca del dottor Gideon Fell si trovano riuniti tre rappresentanti delle forze dell'ordine: l'ispettore John Carruthers, il vice-alto commissario di polizia Sir Herbert Armstrong e il sovrintendente David Hadley. A turno, i tre raccontano la storia di come Scotland Yard si trovi di fronte a un problema insolubile. Quattro mesi prima, un museo privato di Londra di arte orientale, il Museo Wade, \u00e8 stato teatro di avvenimenti bizzarri, culminati in un omicidio. Un uomo con una barba bianca finta e occhiali cerchiati di tartaruga fugge dal museo scavalcando il muro di cinta e aggredendo un sergente di polizia, prima di scomparire in mezzo a una strada deserta. Quando la polizia perlustra il museo, viene ritrovato all'interno di un'antica carrozza un cadavere, vestito da sera, con barba finta nera e occhiali scuri, pugnalato al cuore, che stringe in mano un ricettario da cucina. Il guardiano notturno giura che nessuno \u00e8 entrato nel museo quella notte, ma vicino alla porta d'ingresso ci sono impronte di passi lasciate da polvere di carbone, e sul muro di una sala ci sono tracce che dimostrano che qualcuno ha tirato del carbone contro il muro. Per di pi\u00f9, il \"khanjar\" con il quale \u00e8 stato commesso il delitto \u00e8 sparito da una delle bacheche della sala, e al suo posto \u00e8 stato lasciato un paio di baffi finti. I tre poliziotti, in fasi successive del caso, devono farsi strada attraverso un labirinto di circostanze bizzarre, prima di poter elaborare una soluzione del delitto che sembra quella giusta. Sfortunatamente, per\u00f2, \u00e8 impossibile provarla in tribunale. Invocare l'esperienza del dottor Fell \u00e8 l'ultima spiaggia prima che la legge si arrenda di fronte all'astuzia dell'assassino.\nCritica.\n\"Questo romanzo del 1936 \u00e8 forse tecnicamente il punto pi\u00f9 alto raggiunto da Carr, nella sua combinazione di complessit\u00e0, narrazione, umorismo, atmosfera e caratterizzazione dei personaggi. La trama del libro \u00e8 fantastica, bizzarra e umoristica, con un aspetto spiacevolmente strano oltre che comico. [...] \"Delitti da mille e una notte\" evidenzia una struttura che ricorda la scuola di Van Dine. Come in \"La dea della vendetta\" di Van Dine, la storia si svolge in un museo privato, in questo caso di arte araba. I sospetti sono principalmente degli esperti del settore, come in Van Dine. Costruire un mistero intorno a un gruppo di intellettuali che sono tutti specialisti in qualche materia \u00e8 un classico approccio della scuola di Van Dine. Carr evita anche la finta atmosfera sovrannaturale di molti dei suoi romanzi in favore di uno strepitoso stile da grande avventura. L'enfasi posta sulle pieghe pi\u00f9 surrealiste della trama ricorda anche altri membri della scuola di Van Dine, come Ellery Queen; cos\u00ec pure l'enorme complessit\u00e0 della trama della storia.\""}
{"id": "3765971", "revid": "767487", "url": "https://it.wikipedia.org/wiki?curid=3765971", "title": "Einar Snitt", "text": ""}
{"id": "3765972", "revid": "599013", "url": "https://it.wikipedia.org/wiki?curid=3765972", "title": "Guanxi (disambigua)", "text": ""}
{"id": "3765973", "revid": "1632387", "url": "https://it.wikipedia.org/wiki?curid=3765973", "title": "Emma D'Aquino", "text": "Biografia.\nCarriera giornalistica.\nLaureata in scienze politiche, ha iniziato la carriera giornalistica nelle televisioni e radio locali. In Rai dal 1996, \u00e8 stata a lungo inviata di \"Porta a Porta\". \u00c8 stata inviata a New York dopo gli Attentati dell'11 settembre 2001 e ha seguito i pi\u00f9 importanti casi di cronaca, dal delitto di Cogne al processo per il delitto di via Poma. Dopo una breve esperienza al TG2 su Rai 2, nel 2003 passa alla redazione del TG1 su Rai 1. Ha lavorato nelle redazioni di \"TV7\" e \"Speciale TG1\", un breve periodo alla redazione Interni e poi in Cronaca. Ha seguito importanti eventi di cronaca come quello dell'omicidio di Sarah Scazzi, il terremoto dell'Aquila e il delitto di Meredith Kercher, e per diversi anni ha condotto le telecronaca dell'Inaugurazione dell'Anno giudiziario e della parata del 2 giugno. Dopo aver condotto l'edizione del TG1 delle 13.30, conduce quella serale delle 20.00.\nProgrammi televisivi.\nNell'estate del 2015 prende parte a due programmi di intrattenimento in onda su Rai 1: il 3 luglio partecipa come concorrente in coppia con Alberto Matano al quiz \"Gli italiani hanno sempre ragione\" condotto da Fabrizio Frizzi, mentre il 12 luglio \u00e8 la narratrice di una puntata di \"Techetechet\u00e8 2015 - Con tutti i sentimenti\". Nel 2016 sempre in coppia con Alberto Matano partecipa al fortunato talent show di Rai 1 \"Ballando con le stelle\" nelle vesti di opinionista. Il 6 gennaio 2017, partecipa come ospite ad \"Affari tuoi\" durante lo speciale della \"Lotteria Italia\". Il 3 maggio 2017 partecipa come ospite ai \"Soliti ignoti\" dichiarando di avere tre tartarughe.\nIl 23 maggio 2017 a Palermo per il 25\u00ba anniversario della Strage di Capaci insieme a Franco Di Mare conduce in diretta dal carcere Ucciardone una trasmissione commemorativa in compagnia di tanti istituti scolastici della zona e del Capo dello Stato Sergio Mattarella. Trasmissione commemorativa che sempre in coppia con Franco Di Mare ha condotto in diretta su Rai Uno nel 2018. \nIl 17 agosto 2017 conduce l'edizione speciale del TG1 sul l'attentato terroristico di Barcellona. Nell\u2019agosto 2018 ha condotto gli Speciali Tg1 sul crollo del Ponte Morandi a Genova.\nL'8 febbraio 2018 \u00e8 ospite al Festival di Sanremo partecipando ad una gag durante l'esecuzione del brano \"Sabato pomeriggio\" di Claudio Baglioni. Due anni (nella serata del 5 febbraio 2020) dopo torna a calcare il palco dell'Ariston, stavolta nelle vesti di co-conduttrice(con la sua collega Laura Chimenti e la cantante Sabrina Salerno al fianco di Amadeus, Fiorello)\nIl 13 aprile 2021 prende parte ad una delle puntate dei \"Soliti Ignoti\" come concorrente: nel gioco finale riesce ad indovinare il parente misterioso, devolvendo in beneficenza alla FIA (Fondazione Italiana per l'Autismo) circa 29.000\u20ac. Il 7 luglio 2021 conduce \"Speciale TG 1 - Ciao Raffaella\", per il corteo funebre dedicato all'artista Raffaella Carr\u00e0."}
{"id": "3765974", "revid": "123886915", "url": "https://it.wikipedia.org/wiki?curid=3765974", "title": "Onorina Brambilla", "text": "Biografia.\nOnorina Brambilla cresce in una famiglia operaia e antifascista.\nLa sua storia come partigiana, dall'8 settembre del 1943, nei Gruppi di difesa delle donne prima e poi nei GAP con il nome di battaglia \"Sandra\", \u00e8 un fulgido esempio del percorso condiviso da tante donne italiane che non esitarono ad abbandonare la casa, il lavoro e gli affetti per dare il loro contributo, decisivo per la vittoria della lotta d'insurrezione, battendosi contro l'occupazione della Germania nazista e il sorgere della Repubblica Sociale Italiana di Mussolini.\nUna vita di impegno e sacrificio, schierata con il 3\u00b0 GAP \u201cEgisto Rubini\u201d, un piccolo ma agguerrito e determinato gruppo che, agli ordini di Giovanni Pesce, comandante \u201cVisone\u201d, comp\u00ec imprese leggendarie, disperate e impossibili, nel cuore di Milano, contro obiettivi strategici tedeschi e repubblichini.\nArrestata a Milano il 12 settembre 1944, in seguito a delazione, venne torturata nella casa della giovent\u00f9 fascista Monza (oggi teatro \"Binario7\") dallo spietato sergente Wernig delle SS. Successivamente venne internata nel lager \"di transito di polizia\" di Bolzano dove, nonostante il dramma della prigionia, riusc\u00ec a partecipare alle attivit\u00e0 di una sezione del Comitato clandestino di liberazione nazionale e alla formazione di una cellula del Partito Comunista Italiano.\nLiberata il 30 aprile 1945, torn\u00f2 a casa a piedi, con una marcia a tappe forzate insieme ad altri compagni, attraverso la Val di Non e i passi della Mendola e del Tonale.\nGiunta a Milano, riabbraccer\u00e0 la famiglia e il suo comandante \u201cVisone\u201d, Medaglia d'oro della Resistenza ed Eroe Nazionale, di cui il 14 luglio 1945 diverr\u00e0 la compagna di una vita.\nDopo la guerra.\nPer decenni militante del Pci e, dopo la svolta della Bolognina, di Rifondazione Comunista, fu dirigente nazionale della Fiom-Cgil e punto di riferimento della Camera del Lavoro di Milano.\nAlle elezioni regionali in Lombardia del 1995 \u00e8 candidata consigliere di Rifondazione e otterr\u00e0 203 preferenze senza essere eletta.\nMolto attiva nel mondo dell'associazionismo partigiano, nell'Anpi, nell'Aned e nell'Anppia, dopo la scomparsa di Giovanni Pesce nel 2007 \u00e8 stata presidente onoraria dell'Aicvas, l'Associazione italiana combattenti volontari antifascisti di Spagna.\nNel 2010 ha fondato e costituito, con altri amici e compagni, l'associazione \"Memoria Storica - Giovanni Pesce\".\nOpere.\nOnorina Brambilla narr\u00f2 la sua esperienza nel libro:"}
{"id": "3765977", "revid": "45129997", "url": "https://it.wikipedia.org/wiki?curid=3765977", "title": "Banca di investimenti", "text": ""}
{"id": "3765982", "revid": "110558942", "url": "https://it.wikipedia.org/wiki?curid=3765982", "title": "Catena Chaberton-Tabor-Galibier", "text": "La Catena Chaberton-Tabor-Galibier \u00e8 un massiccio montuoso delle Alpi Cozie (Alpi del Moncenisio). Si trova in Francia (dipartimenti delle Alte Alpi e della Savoia) ed in misura minore in Italia (provincia di Torino). Prende il nome dalle tre montagne pi\u00f9 significative: il Monte Chaberton, il Monte Thabor ed il Grand Galibier.\nCollocazione.\nSecondo le definizioni della SOIUSA la Catena Chaberton-Tabor-Galibier ha i seguenti limiti geografici: Colle del Galibier, torrente Valloirette, fiume Arc, Modane, \"Ruisseau du Charmaix\", Colle di Valle Stretta, Valle Stretta, torrente Dora di Bardonecchia, alta Val di Susa, Colle del Monginevro, fiume Durance, torrente Guisane, Colle del Galibier. Essa raccoglie la parte occidentale delle Alpi del Moncenisio.\nClassificazione.\nLa SOIUSA definisce la Catena Chaberton-Tabor-Galibier come un supergruppo alpino e vi attribuisce la seguente classificazione:\nSuddivisione.\nLa Catena Chaberton-Tabor-Galibier viene suddivisa in tre gruppi e otto sottogruppi:\nIl Gruppo del Chaberton raccoglie la parte sud-orientale della Catena Chaberton-Tabor-Galibier tra il Colle del Monginevro ed il Colle della Scala. Il Gruppo del Monte Tabor forma la parte nord della catena tra il Colle della Scala, il Colle di Valle Stretta ed il Col des Rochilles. Infine il Massiccio dei Cerces si trova a sud-ovest tra il Col des Rochilles ed il Colle del Galibier.\nMontagne.\nLe montagne principali appartenenti alla Catena Chaberton-Tabor-Galibier sono:"}
{"id": "3765989", "revid": "599013", "url": "https://it.wikipedia.org/wiki?curid=3765989", "title": "Torna maggio", "text": "Torna maggio \u00e8 il quinto album registrato in studio di canzoni classiche napoletane della cantante Consiglia Licciardi.\nIl disco \u00e8 la terza uscita di una collana di brani classici napoletani iniziata con Passione, collana che porta per titolo \u201cClassica Napoletana\u201d.\nGli arrangiamenti sono di Peppe Licciardi che per la terza volta con Consiglia Licciardi mette su carta questo tipo di arrangiamento oramai collaudato, realizzato con due chitarre classiche, un primo mandolino, un secondo mandolino e una mandola, come da antica musica da camera napoletana e questo mette in risalto tutte le qualit\u00e0 armoniche e il timbro particolarissimo della voce di Consiglia Licciardi."}
{"id": "3765992", "revid": "765341", "url": "https://it.wikipedia.org/wiki?curid=3765992", "title": "Beverbeek Classic 2007", "text": "La Beverbeek Classic 2007, decima edizione della corsa e valida come evento dell'UCI Europe Tour 2007 categoria 1.2, si svolse il 3 marzo 2007 su un percorso di circa 168\u00a0km. Fu vinta dal belga Nico Sijmens, che termin\u00f2 la gara in 4h03'35\".\nTagliarono il traguardo 95 ciclisti."}
{"id": "3765993", "revid": "729019", "url": "https://it.wikipedia.org/wiki?curid=3765993", "title": "Bullone esplosivo", "text": "Un bullone esplosivo \u00e8 un dispositivo per fissare e all'occorrenza rilasciare all'istante due parti meccaniche. In pratica, si tratta di un bullone con del materiale esplosivo incorporato. Questa carica viene fatta esplodere da remoto, solitamente con un impulso elettrico, e ha la funzione di distruggere il bullone stesso. Distrutto quest'ultimo, infatti, le due parti precedentemente fissate tornano libere di separarsi.\nQuesto meccanismo di fissaggio e rilascio rapido \u00e8 usato spesso in astronautica, ad esempio nella separazione degli stadi dei razzi vettori, in quanto pi\u00f9 leggero e molto pi\u00f9 affidabile dei fermi meccanici. Anche in aviazione trova largo impiego, per esempio per far saltare il tettuccio della carlinga in caso di emergenza.\nPi\u00f9 recentemente, \u00e8 possibile utilizzare diodi laser per far esplodere detonatori attraverso fibre ottiche.\nEsplosivi utilizzati.\nNella costruzione dei bulloni esplosivi possono essere utilizzate varie miscele pirotecniche, a seconda delle necessit\u00e0. Per esempio, il T4 sublima nel vuoto, ed \u00e8 quindi inadatto per applicazioni spaziali.\nUtilizzo di bulloni esplosivi in veicoli spaziali abitati.\nProgramma Mercury.\nLe capsule del programma Mercury hanno fatto uso di bulloni esplosivi nel portello d'entrata. Il loro innesco accidentale ha portato all'affondamento della capsula \"Liberty Bell 7\", durante la missione Mercury-Redstone 4.\nIl 21 luglio 1961 ebbe luogo la missione Mercury-Redstone 4, che prevedeva un volo suborbitale della capsula \"Liberty Bell 7\". Il volo si svolse senza complicazioni, cos\u00ec come l'atterraggio in mare. A questo punto, per\u00f2, le cariche dei bulloni esplosivi si attivarono accidentalmente, provocando l'apertura del portello d'ingresso della capsula. L'acqua incominci\u00f2 a entrare, e l'astronauta Virgil Grissom fece appena in tempo a uscire che la \"Liberty Bell 7\", nonostante i tentativi degli elicotteri di recupero, si inabiss\u00f2 nell'Oceano Atlantico.\nProgramma Apollo.\nNel programma Apollo non si fece uso di bulloni esplosivi per il loro rischio di attivazione accidentale.\nIl 27 gennaio 1967 la navicella Apollo 1 venne distrutta dal fuoco in un'esercitazione: una scintilla innesc\u00f2 una combustione che, complice l'atmosfera pressurizzata di ossigeno, si propag\u00f2 rapidamente. In 17 secondi uccise i tre membri dell'equipaggio (Grissom, White, Chaffee), che non fecero in tempo a uscire.\nLa compagnia che produsse il modulo di comando, la North American Aviation, aveva originariamente suggerito un portellone in grado di aprirsi in caso di emergenza grazie a dei bulloni esplosivi, come nel Programma Mercury. Questa proposta venne per\u00f2 respinta dalla NASA a causa del rischio di apertura accidentale di un simile portellone, come effettivamente successo nella missione Mercury-Redstone 4. Il portellone venne quindi ridisegnato in modo da potersi aprire in meno di dieci secondi senza l'uso di bulloni esplosivi. Questo fu realizzato anche grazie a una bombola di azoto in pressione, che in caso di emergenza poteva essere rilasciato nel meccanismo di apertura.\nProgramma Gemini.\nNel Programma Gemini si fece uso dei \"NASA standard detonator\".\nSpace Shuttle.\nLo Space Shuttle ha fatto uso del \"NASA standard detonator\" (NSD) per fissare i Solid Rocket Booster alla Mobile Launcher Platform e al serbatoio esterno."}
{"id": "3765994", "revid": "629688", "url": "https://it.wikipedia.org/wiki?curid=3765994", "title": "Bulloni esplosivi", "text": ""}
{"id": "3766000", "revid": "88740", "url": "https://it.wikipedia.org/wiki?curid=3766000", "title": "Arma cerimoniale", "text": "Per arma cerimoniale s'intende un'arma da ostentare quale simbolo di potere durante una particolare cerimonia o nel corso di una parata. In ambito militare, viene considerata quale parte integrante dell'alta uniforme. Originariamente legata alle sole armi bianche, la mansione cerimoniale-rappresentativa \u00e8 recentemente passata anche nell'ambito delle armi da fuoco, rigorosamente in ambito militare.\nStoria.\nIl ruolo dell'arma quale simbolo del potere militare, politico e religioso del possessore origin\u00f2 con buona probabilit\u00e0 durante la preistoria.\nFu per\u00f2 a partire dal periodo protostorico, con il sorgere dei primi grandi imperi (Sumeri, Antichi Egizi, Dinastia Xia) e delle prime forze armate regolamentate, che il connubio arma-potere venne sancito in modo definitivo, originando inoltre prove documentali e monumentali che lo attestassero. La prima arma a ricoprire un ruolo simbolico fu, chiaramente, la prima arma ad essere inventata dal genere umano e cio\u00e8 la mazza, forma raffinata della clava primitiva.\nPresso gli Antichi Egizi osserviamo gi\u00e0 una variegata tipologia di strumenti raffiguranti il potere divino del faraone, per la maggior parte derivati dal bastone (lo \"hekat\", scettro con testa arcuata in forma di uncino, attributo precipuo del sovrano egizio, deriva dal bastone utilizzato dai pastori) ma anche le prime armi cerimoniali, in questo caso mazze da guerra, che anticipano largamente il bastone di comando dell'Europa medievale e moderna, come la \"aba\" ed il \"sekhem\", quest'ultimo importantissimo perch\u00e9 testimonia la veicolazione del potere dal sovrano all'ufficiale, il \"visir\", a partire dalla III dinastia.\nTipologia.\n\"Armes d'honneur\" (Francia).\nLe armes d'honneur vennero istituite in Francia il 4 nevoso dell'anno VIII (25 dicembre 1799) sotto il Consolato. Esse vennero concepite per ricompensare quei militari che si fossero distinti grandemente in particolari fatti d'arme. Il corrispondente civile di questa distinzione era l' \"\u00e9charpe d'honneur\". Questa ricompensa venne rimpiazzata poi dalla Legion d'onore ed i suoi beneficiari si ritrovarono automaticamente titolari della nuova decorazione.\nIn epoca napoleonica, ogni arma aveva la propria \"arme d'honneur\" distintiva:\nLa concessione di questo privilegio garantiva all'insignito un aumento giornaliero della paga di 5 centesimi di franco. Tutte queste armi rappresentavano i modelli regolamentari, ma le loro rifiniture erano pi\u00f9 ricercate e spesso preziose. "}
{"id": "3766002", "revid": "1543377", "url": "https://it.wikipedia.org/wiki?curid=3766002", "title": "The More You Ignore Me, the Closer I Get", "text": "The More You Ignore Me, the Closer I Get \u00e8 un brano del cantante inglese Morrissey.\nPrimo singolo estratto dall'album Vauxhall and I, il disco venne pubblicato il 28 febbraio del 1994 dalla Parlophone e raggiunse la posizione numero 8 della Official Singles Chart e la numero uno della Modern Rock Tracks, la classifica della rivista statunitense \"Billboard\".\nRealizzazione.\nScritto in collaborazione con Boz Boorer e registrato nell'estate del 1993, il disco vide per la prima volta la presenza di Steve Lillywhite in qualit\u00e0 di produttore, in un lavoro di Morrissey.\nLa copertina ritrae una foto del cantante, realizzata da Linder Sterling. Il videoclip promozionale, diretto da Mark Romanek, \u00e8 stato realizzato utilizzando immagini di Morrissey che interpreta il brano in un corridoio, tra lampade penzolanti e con foto di David Baxter attaccate alle pareti e tratte dall'autobiografia di Terence Stamp, dal titolo \"Coming Attraction\". L'attrice-bambina che compare nel video \u00e8 la figlia di Boz Boorer, chitarrista della band."}
{"id": "3766003", "revid": "287204", "url": "https://it.wikipedia.org/wiki?curid=3766003", "title": "The Awakening (Merciless)", "text": "The Awakening \u00e8 il primo album della band svedese Merciless, prodotto a febbraio 1990 dalla casa discografica Deathlike Silence Productions.\nLa copertina del disco raffigura l'opera di Gustave Dor\u00e9 intitolata \"La visione della valle di ossa secche\".\nIl disco venne stampato sia in cd che in vinile entrambi limitati a 1000 copie ciascuno. Nella versione vinile \u00e8 presente un inserto con diverse foto della band.\nVenne ristampato nel 1999 e nel 2009 in CD entrambe le volte dalla casa discografica Osmose Productions, con la copertina di colore giallo. Venne ristampato nel 2011 in versione vinile dalla casa discografica \"Temple of Darkness Records\"."}
{"id": "3766004", "revid": "638792", "url": "https://it.wikipedia.org/wiki?curid=3766004", "title": "Tyltyl, Mytyl e l'uccellino azzurro/La ballata di Fiorellino", "text": "Tyltyl, Mytyl e l'uccellino azzurro/La ballata di Fiorellino \u00e8 un singolo di Georgia Lepore e del gruppo I Cavalieri del Re, pubblicato nel 1983.\nLato A.\n\"Tyltyl, Mytyl e l'uccellino azzurro\" \u00e8 un brano musicale interpretato da Georgia Lepore come sigla dell'anime \"L'uccellino azzurro\". \nLa sigla \u00e8 stata scritta da Lucio Macchiarella su musica e arrangiamento di Douglas Meakin e Mike Fraser. \nVenne proposta in un primo momento come sigla di \"Lupin III\" ma fu scartata e in seguito riadattata dai Rocking Horse per \"L'uccellino azzurro\". \nLa prima tiratura di stampa conteneva il titolo errato \"Titil e Mitil\" e in seguito fu ritirata. \n\u00c8 l'ultimo singolo inciso da Georgia Lepore in qualit\u00e0 di cantante, prima di dedicarsi completamente al doppiaggio.\nLato B.\nLa ballata di Fiorellino \u00e8 un brano scritto da Riccardo Zara e interpretato dal gruppo I Cavalieri del Re come sigla dell'anime \"I fantastici viaggi di Fiorellino\". \nIn questo brano i cori sono univoci, senza controcanti, e l'arrangiamento \u00e8 sostenuto da un piano hawaiano e da una batteria synth che ricorda quella di \"Lady Oscar\".\nCollegamenti esterni.\n\"Tyltyl, Mytyl e l'uccellino azzurro\" sul sito Siglandia.net"}
{"id": "3766005", "revid": "599013", "url": "https://it.wikipedia.org/wiki?curid=3766005", "title": "Ruber Mar\u00edn", "text": "Professionista tra il 1992 ed il 2004, partecip\u00f2 a due edizioni dei giochi olimpici.\nCarriera.\nI principali successi da professionista di Ruber Mar\u00edn furono nove tappe alla Vuelta a Colombia (una nel 1991, due nel 1992, due nel 1993, una nel 1994, una nel 1995, una nel 1999 e una nel 2000), due tappe al Cl\u00e1sico RCN nel 1993 e una nel 1995, una tappe alla Vuelta al T\u00e1chira nel 2000 e una nel 2003, e una frazione al Tour de Langkawi nel 2004. Partecip\u00f2 a sei edizioni del Giro d'Italia, ad un campionato del mondo e a due edizioni dei Giochi olimpici."}
{"id": "3766006", "revid": "4106", "url": "https://it.wikipedia.org/wiki?curid=3766006", "title": "Rub\u00e9n Mar\u00edn", "text": ""}
{"id": "3766007", "revid": "4106", "url": "https://it.wikipedia.org/wiki?curid=3766007", "title": "Ruben Marin", "text": ""}
{"id": "3766008", "revid": "287204", "url": "https://it.wikipedia.org/wiki?curid=3766008", "title": "Ruber Marin", "text": ""}
{"id": "3766012", "revid": "254059", "url": "https://it.wikipedia.org/wiki?curid=3766012", "title": "Torrazzo di Castel Goffredo", "text": "Il Torrazzo \u00e8 un edificio storico di Castel Goffredo, in provincia di Mantova.\nStoria e descrizione.\nSituato nell'angolo sud-occidentale del Palazzo Gonzaga-Acerbi, al quale appartiene e ne segue la storia, nella centrale Piazza Mazzini, \u00e8 una costruzione medievale con coronamento a sbalzo sostenuto da mensoloni, innalzato probabilmente nella seconda met\u00e0 del XIV secolo a scopo difensivo e ad uso abitazione del vicario rappresentante dei Gonzaga di Mantova, al quale il Comune di Castel Goffredo doveva dare alloggio e contribuire al salario. Il primo vicario ad occupare la struttura fu Ambrogio de Ferrari nel 1379 cui seguirono altri tredici.\nAl piano terreno dell'edificio era alloggiata la camera di tortura.\nFino al 1480 apparteneva al Comune assieme al Palazzo del Vicario, che lo cedette al vescovo di Mantova Ludovico Gonzaga quando divenne marchese di Castel Goffredo, forse intenzionato, assieme all'altra ala del palazzo, a farlo diventare la sua residenza.\nUn manoscritto anonimo del XVII secolo riporta che il Torrazzo (detto anche \"Torricello\" o \"Torricella\") fu la sede del banco dei pegni degli ebrei, chiamati nel 1588 da Mantova dal marchese Alfonso Gonzaga.\nSoggiorn\u00f2 nel Torrazzo anche San Luigi Gonzaga.\nNelle stanze del Torrazzo furono tenute prigioniere Elena Aliprandi e la figlia Cinzia Gonzaga allorch\u00e9 una sollevazione popolare della \u201cMagnifica Comunit\u00e0\u201d castellana port\u00f2 alla morte del marito, il marchese Rodolfo Gonzaga il 3 gennaio 1593.\nFu rinnovato esteriormente nel Settecento quando furono aperte le cinque finestre prospicienti la piazza."}
{"id": "3766013", "revid": "180624", "url": "https://it.wikipedia.org/wiki?curid=3766013", "title": "EPIA", "text": ""}
{"id": "3766014", "revid": "1272592", "url": "https://it.wikipedia.org/wiki?curid=3766014", "title": "CSS Animations", "text": "CSS Animations \u00e8 un modulo proposto per i CSS, che consente l'animazione di elementi XML utilizzando direttamente i CSS.\nStoria.\nMentre la pseudo-classe codice_1 \u00e8 stata utilizzata per anni per generare animazioni rudimentali, le estensioni dei CSS nel regno dell'animazione sono state minime fino alla fine del 2000. Gi\u00e0 nel 2007, WebKit aveva annunciato la sua intenzione di includere animazioni, transizioni CSS, e di farle diventare funzioni di WebKit. WebKit ha inoltre annunciato l'implementazione dell'animazione implicita ed esplicita, attraverso i CSS, a febbraio 2009. L'animazione CSS \u00e8 stata anche presentata come una funzionalit\u00e0 dei CSS3, specificamente Nella bozza in corso di elaborazione da parte del W3C.\nAnimazione SVG.\nLa grafica vettoriale scalabile supporta la regola \"@keyframes\", consentendo l'animazione di un insieme limitato di trasformazioni. Firefox e Chrome utilizzavano rispettivamente le \"estensioni @ -moz-keyframes\" e \"@ -webkit-keyframes\" prima che \"@keyframes\" fosse aggiunto alla specifica CSS3.\nSupporto dei browser.\nA partire da giugno 2011, Firefox 5 include il supporto per l'animazione CSS. L'animazione CSS \u00e8 disponibile anche come modulo nelle \"nightly build\" di WebKit cos\u00ec come in Google Chrome, Safari 4 e 5 e Safari per iPhone, Android 2.xe 3.x, la OS6 RIM web browser, con il prefisso codice_2. \u00c8 utilizzato anche in iTunes 9 per supportare i file iTunes LP. Dal 2019 anche Microsoft Edge supporta l'animazione CSS3.\nPolemica.\nLe specifiche dell'animazione CSS hanno portato preoccupazione a chi preferisce l'animazione con JavaScript o, in misura meno diffusa, SMIL; altri hanno affermato che si tratta di una mossa della Apple, sponsor principale del progetto WebKit, di aggirare l'inserimento di Adobe Flash (e le animazioni flash obbligatorie) sulla linea di iPhone OS dell'azienda di dispositivi mobili che usa Safari. Dal 31 dicembre 2020 Adobe Flash fu comunque abbandonato dagli sviluppatori Adobe.\nEsempio.\ndiv {\n width: 100px;\n height: 100px;\n background-color: red;\n animation-name: wikipedia;\n animation-duration: 4s;\n@keyframes wikipedia {"}
{"id": "3766016", "revid": "22356", "url": "https://it.wikipedia.org/wiki?curid=3766016", "title": "Halec", "text": "Halec \u00e8 un genere di pesci estinti, appartenente agli alepisauriformi. Visse nel Cretaceo superiore (Cenomaniano - Turoniano, circa 95-90 milioni di anni fa). I suoi fossili sono stati ritrovati in Europa (Inghilterra, Repubblica Ceca, Croazia) e in Libano.\nDescrizione.\nIl corpo di questo pesce era piuttosto affusolato, ed era lungo in media circa 40 centimetri, anche se alcuni esemplari potevano raggiungere il metro di lunghezza. La forma del corpo poteva ricordare una via di mezzo tra un'aringa e un salmone. La testa era relativamente grossa ed era dotata di ampie orbite; i denti erano aguzzi e denotano \"Halec\" come un attivo predatore. La coda era nettamente forcuta.\nClassificazione.\nDi questo genere sono note varie specie: \"Halec sternbergi\" e \"H. laubei\" risalgono al Turoniano e provengono dai giacimenti della Boemia; \"H. eupterygius\" \u00e8 stata ritrovata in Inghilterra (sempre dal Turoniano) e \"H. haueri\" proviene da strati pi\u00f9 antichi (Cenomaniano) dell'isola di Lesina (Croazia). Il genere \u00e8 conosciuto anche dagli strati del Cenomaniano del Libano.\n\"Halec\" \u00e8 stato descritto per la prima volta nel 1844 da Louis Agassiz, che lo consider\u00f2 affine ai clupeoidi e ai salmonoidi. Analisi pi\u00f9 recenti (Nelson, 1994) ritengono che \"Halec\" e la superfamiglia Halecoidea, comprendente anche \"Phylactocephalus\" e \"Hemisaurida\", appartengano agli alepisauriformi, un gruppo di pesci attualmente rappresentati da poche specie, come \"Alepisaurus ferox\", ma che nel corso del Cretaceo erano particolarmente diffusi. \"Halec\", in particolare, sembrerebbe essere appartenuto al sottordine degli encodontoidi, comprendenti forme predatrici dalle lunghe zanne (\"Enchodus\", \"Eurypholis\").\nPaleobiologia.\nSulla base della forma del corpo e dell'osteologia, \"Halec\" era probabilmente un veloce predatore. Un esemplare di \"Halec\" conserva all'interno del canale alimentare lo scheletro di un piccolo pesce. \"Halec\" era adatto a uno stile di vita pelagico (di mare aperto)."}
{"id": "3766020", "revid": "86599", "url": "https://it.wikipedia.org/wiki?curid=3766020", "title": "176P/LINEAR", "text": ""}
{"id": "3766022", "revid": "1442080", "url": "https://it.wikipedia.org/wiki?curid=3766022", "title": "Beverbeek Classic 2008", "text": "La Beverbeek Classic 2008, undicesima edizione della corsa e valida come evento dell'UCI Europe Tour 2008 categoria 1.2, si svolse il 1\u00ba marzo 2008 su un percorso di 168,6\u00a0km. Fu vinto dal belga Johan Coenen che termin\u00f2 la gara in 3h58'00\", alla media di 42,545\u00a0km/h.\nAll'arrivo 115 ciclisti tagliarono il traguardo."}
{"id": "3766028", "revid": "125834111", "url": "https://it.wikipedia.org/wiki?curid=3766028", "title": "Paolo Barnard", "text": "Biografia.\n\u00c8 figlio del giornalista e scrittore Wolfango Rossani (pseudonimo di Sigfrido Rossi). Si laurea in psicologia. Dal 1989 \u00e8 giornalista pubblicista collaborando dall'estero come freelance con alcuni giornali italiani tra i quali \"La Stampa\", \"Il manifesto\", il \"Corriere della Sera\", \"Il Mattino\", \"Il Secolo XIX\" e \"la Repubblica\", per poi passare alla Rai, con cui collabora ininterrottamente per quattordici anni, iniziando con \"Samarcanda\" nel 1991, in occasione della prima Guerra del Golfo. Ha vissuto anche a Londra e a San Diego tra gli anni ottanta e novanta; Barnard ha anche lavorato a lungo in un'associazione di volontariato di assistenza ai malati di AIDS.\nDal 1994 collabora con la trasmissione \"Report\" (Rai 3), per passare poi, 10 anni dopo, a \"Rai Educational\". Nel 2014 diviene commentatore sui temi economici per il talk \"L'Ultima Parola\" di Rai 2, e successivamente per LA7 nel talk \"La Gabbia\", entrambi condotti da Gianluigi Paragone.\nCome saggista, ha pubblicato nel 2002 per Andromeda \"Due Pesi e Due Misure. Riconoscere il terrorismo dello Stato d'Israele\" e nel 2006 per la BUR il libro inchiesta \"Perch\u00e9 ci odiano\", che condensa nelle sue pagine alcune delle inchieste confezionate per Report (\"Perch\u00e9 ci odiano?\", puntata andata in onda il 6 aprile 2003 e \"L'altro terrorismo\", in onda il 23 settembre 2003), esprimendo una posizione critica verso la \"guerra al terrorismo\" e le condotte di Israele in Palestina sin dalla nascita del sionismo; sul sionismo ha anche realizzato alcuni documentari pubblicati online, tra i quali \"Palestina, capire il torto\" e \"Israele e Palestina: le verit\u00e0 taciute\" (originariamente una conferenza), in cui riprende le ricerche della nuova storiografia israeliana (specialmente Ilan Papp\u00e9 e Norman Finkelstein) e le idee pacifiste di Noam Chomsky, Vittorio Arrigoni e altri, esprimendo posizioni antisioniste: \"Ho pi\u00f9 volte detto e scritto che le condotte criminali d\u2019Israele in Palestina sono state per almeno 60 anni, e sono oggi, una riedizione del sadismo nazista, nientemeno\".\nNegli anni in cui ha collaborato con la trasmissione di inchiesta Report, Paolo Barnard ha trattato temi relativi alla globalizzazione, al terrorismo internazionale e alla situazione in Medio Oriente, alla ex Jugoslavia, alla new economy, al \"Fondo Monetario Internazionale\", all'industria farmaceutica, alle propriet\u00e0 terapeutiche della marijuana, all'industria alimentare. Nel libro-inchiesta \"Perch\u00e9 ci odiano\" ha pubblicato un'intervista (capitolo \"Faccia a faccia con al-Qaeda\") a una fonte anonima che \u2013 afferma Barnard \u2013 sarebbe stata un'importante guida spirituale di al-Qaeda: un uomo successivamente non pi\u00f9 membro del gruppo terroristico ma all'epoca molto vicino a Osama bin Laden e ad Ayman al-Zawahiri.\nL'11 ottobre 2001 il programma televisivo \"Report\" di Milena Gabanelli ha trasmesso un'inchiesta di Barnard sulla pratica del comparaggio farmaceutico, \"Little Pharma &amp; Big Pharma\", a seguito della quale Barnard, la Rai e Gabanelli sono stati condannati in solido a pagare i danni causati a un informatore farmaceutico, la cui identit\u00e0 non era stata adeguatamente oscurata nel servizio.\nNel 2011 ha pubblicato, \"Il pi\u00f9 grande crimine\", un libro dove sostiene l'esistenza di un presunto progetto portato avanti da 70 anni dalle \u00e9lite dei poteri finanziari e industriali internazionali per distruggere gli Stati, il potere delle leggi, e la partecipazione democratica attiva dei cittadini. Ha curato, per la BUR, \"Dall'altra parte\" (Bartoccioni, Bonadonna, Sartori), una raccolta di testimonianze di medici ammalati su come riformare il sistema sanitario italiano. Assieme ai medici citati e ad altri come Mario Melazzini, \u00e8 stato brevemente consulente esterno del Ministro della Salute Livia Turco nella Consulta dei Medici Ammalati. Ha scritto inoltre per \"MicroMega\", il Golem de \"Il Sole 24 Ore\" e altre pubblicazioni.\nNel febbraio 2012 ha organizzato un convegno di economia con oltre 2100 partecipanti. La conferenza \u00e8 stata fatta all'interno del 105 Stadium di Rimini e vi hanno partecipato accademici MMT, discepoli di Warren Mosler, dell'Universit\u00e0 del Missouri e di Kansas City, ovvero Stephanie Kelton, Michael Hudson, William K. Black, Marshall Auerback, l'italiano Nino Galloni e il francese Alain Parguez. L'evento si \u00e8 ripetuto nel mese di ottobre 2012 nuovamente a Rimini e anche a Cagliari con il motto di \"Non eravamo i PIIGS. Torneremo Italia\", avente come relatori Warren Mosler e Mathew Forstater nonch\u00e9 Alain Parguez. In tali occasioni i quattro relatori hanno presentato al pubblico un dettagliato programma economico-politico da adottare in caso di uscita dell'Italia dall'Eurozona, battezzato \"Programma ME-MMT di Salvezza Economica per l'Italia\". Il convegno di Rimini \u00e8 citato nel documentario del 2017 \"PIIGS\", di Adriano Cutraro, Federico Greco e Mirko Melchiorre.\nNel maggio 2015 lamenta di essere stato vittima di un pestaggio da parte di otto poliziotti, che gli avrebbero rotto un braccio. Nel maggio del 2016 riprende la collaborazione televisiva con il talk show di LA7 \"La gabbia\", condotto da Paragone, che si era interrotta per divergenze interne nel 2014. Nel 2016 Barnard pubblica alcuni editoriali sul Brexit e la politica europea sul quotidiano britannico \"Daily Express\". Dal 27 dicembre 2018 al 6 gennaio 2019 manifesta davanti all'Ambasciata dell'Ecuador a Londra per la liberazione del fondatore di WikiLeaks e per la libert\u00e0 del giornalismo di usufruire dei whistleblower.\nAllo scoppio della pandemia COVID-19 nei primi mesi del 2020 Barnard realizza una serie di interviste ad accademici dell'universit\u00e0 di Harvard (David Walt, Megan Murray), Hong Kong (Benjamin Cowling), Maryland (Donald K. Milton), del King\u2019s College London (Michael Antoniou) e degli istituti di ricerca Mario Negri di Milano (Silvio Garattini) e Pasteur di Parigi (Simon Wain-Hobson). Nel 2021 pubblica assieme a Steven Quay (ricercatore medico) e Angus Dalgleish (oncologo della St George's University di Londra), il libro \"L'origine del virus\", uscito in italiano per ChiareLettere e in inglese per Clinical Press. Nel libro si sostiene che il virus SARS-CoV-2, responsabile della pandemia, \u00e8 il prodotto di una manipolazione genetica in laboratorio e che numerose vite si sarebbero potute salvare se la Cina avesse rivelato immediatamente le caratteristiche del virus."}
{"id": "3766030", "revid": "287204", "url": "https://it.wikipedia.org/wiki?curid=3766030", "title": "I canti di Natale", "text": "I canti di Natale \u00e8 il sesto album registrato in studio dalla cantante italiana Consiglia Licciardi. Il CD \u00e8 uscito nel periodo natalizio allegato al quotidiano \"Il Mattino\" di Napoli.\nGli arrangiamenti sono di Pina Radicella e sono realizzati con strumenti tipici da orchestra cameristica.\nIn questo CD Consiglia Licciardi canta in diverse lingue passando dal latino all'inglese, dal tedesco al francese, e mette in mostra le sue potenzialit\u00e0 di soprano lirico leggero.\nMusicisti.\nAll'orchestra diretta da Pina Radicella si aggiungono i musicisti"}
{"id": "3766036", "revid": "219355", "url": "https://it.wikipedia.org/wiki?curid=3766036", "title": "Iniezione split", "text": ""}
{"id": "3766040", "revid": "188116", "url": "https://it.wikipedia.org/wiki?curid=3766040", "title": "Casa vinicola Duca di Salaparuta", "text": ""}
{"id": "3766054", "revid": "1543377", "url": "https://it.wikipedia.org/wiki?curid=3766054", "title": "Iniettore splitless", "text": "In gascromatografia un iniettore splitless \u00e8 un tipo di iniettore, cio\u00e8 la parte del gascromatografo deputata all'introduzione del campione nella colonna capillare.\nL'iniettore splitless (dall'inglese \"split-less\": senza divisione) \u00e8 un tipo di iniettore che consente l'introduzione dell'intero volume di campione iniettato in colonna.\nL'iniettore splitless si usa tipicamente per le analisi in tracce.\nL'iniettore \u00e8 mantenuto pi\u00f9 generalmente ad una temperatura maggiore della colonna, la cui temperatura iniziale \u00e8 al di sotto del punto di ebollizione del solvente.\nIn questo modo il solvente e i composti pi\u00f9 altobollenti ricondensano in testa alla colonna formando uno strato liquido nel quale vengono ritenuti anche i componenti pi\u00f9 volatili, \"rifocalizzando\" il campione. "}
{"id": "3766057", "revid": "219355", "url": "https://it.wikipedia.org/wiki?curid=3766057", "title": "Iniezione splitless", "text": ""}
{"id": "3766065", "revid": "92723", "url": "https://it.wikipedia.org/wiki?curid=3766065", "title": "Joaqu\u00edn Albarr\u00e1n", "text": "Biografia.\nNel 1878 si rec\u00f2 a Parigi, dove studi\u00f2 e lavor\u00f2. Albarr\u00e1n considerava di fondamentale influenza per la sua carriera regarded l'anatomista Louis-Antoine Ranvier (1835\u20131922) e l'urologo Jean Casimir F\u00e9lix Guyon (1831\u20131920). Nel 1906 succedette a Guyon come direttore della Clinica di Urologia presso l'H\u00f4pital Necker.\nNella prima parte della carriera di Albarr\u00e1n si occup\u00f2 di microbiologia e istopatologia, ma in seguito si dedic\u00f2 all'urologia dove port\u00f2 a dei contributi importanti. Fu il primo francese ad eseguire una prostatectomia perineale. Invent\u00f2 un dispositivo per l'aggiustamento di un cistoscopio durante la cateterizzazione di un uretere. Il dispositivo divenne famoso come \"lever d'Albarr\u00e1n\". Vinse tre volte il Goddard Prize e nel 1912 fu proposto per il premio Nobel per la medicina."}
{"id": "3766069", "revid": "214753", "url": "https://it.wikipedia.org/wiki?curid=3766069", "title": "Campionato del mondo rally 1989", "text": "Il Campionato del mondo rally 1989 \u00e8 stata la 17\u00aa edizione del Campionato del mondo rally. Ad aggiudicarsi il titolo piloti fu, per il secondo anno consecutivo, il pilota italiano Miki Biasion."}
{"id": "3766070", "revid": "124926824", "url": "https://it.wikipedia.org/wiki?curid=3766070", "title": "Iniettore split/splitless", "text": "In gascromatografia un iniettore splitless \u00e8 un tipo di iniettore, cio\u00e8 la parte del gascromatografo deputata all'introduzione del campione nella colonna capillare.\nQuesto tipo di iniettore consente di utilizzare a scelta la modalit\u00e0 \"split\" o la modalit\u00e0 \"splitless\", a discrezione dell'operatore.\nIn questo modo \u00e8 possibile rendere pi\u00f9 versatile il gascromatografo: si pu\u00f2 usare la modalit\u00e0 split per campioni molto concentrati e splitless per l'analisi in tracce, si pu\u00f2 scegliere quale utilizzare andando solo a modificare il montaggio di un inserto (liner in vetro)."}
{"id": "3766072", "revid": "913245", "url": "https://it.wikipedia.org/wiki?curid=3766072", "title": "Dexter Lee", "text": "In carriera \u00e8 stato campione mondiale della staffetta 4\u00d7100 metri a , pur avendo corso unicamente in batteria."}
{"id": "3766074", "revid": "223320", "url": "https://it.wikipedia.org/wiki?curid=3766074", "title": "Miki Itou", "text": ""}
{"id": "3766089", "revid": "1305772", "url": "https://it.wikipedia.org/wiki?curid=3766089", "title": "Albee", "text": ""}
{"id": "3766093", "revid": "375960", "url": "https://it.wikipedia.org/wiki?curid=3766093", "title": "Arma di rappresentanza", "text": ""}
{"id": "3766098", "revid": "610351", "url": "https://it.wikipedia.org/wiki?curid=3766098", "title": "Tornei di tennis maschili nel 1921", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1921 i tornei si distinguevano in pro e amatoriali: ai primi potevano partecipare solo i giocatori professionisti, mentre ai secondi potevano partecipare solo i tennisti dilettanti, tra questi c'erano i tornei del Grande Slam: gli Australian Championships, il Campionato francese di tennis, il Torneo di Wimbledon e gli U.S. National Championships."}
{"id": "3766100", "revid": "228587", "url": "https://it.wikipedia.org/wiki?curid=3766100", "title": "Charles Rogers (attore 1904)", "text": "Biografia.\nNato a Olathe, nel Kansas, da Maude e Bert Henry Rogers, studi\u00f2 all'Universit\u00e0 del Kansas, dove divent\u00f2 un attivo membro del Phi Kappa Psi. A met\u00e0 degli anni venti, cominci\u00f2 a lavorare a Hollywood. Con la sua jazz band suon\u00f2 alla radio, prendendo parte ad alcuni film. Durante la seconda guerra mondiale serv\u00ec nella Marina degli Stati Uniti come istruttore pilota.\nSoprannominato \"Buddy\", Rogers \u00e8 ricordato soprattutto per il ruolo di pilota in \"Ali\" (1927), film vincitore del primo Oscar al miglior film, dove recitava al fianco della bella e vulcanica Clara Bow. Il suo debutto come attore risale all'anno precedente: nel 1926 fu protagonista di \"Giovinezza\", diretto da Sam Wood.\nVita privata.\nNel 1937 Rogers divent\u00f2 il terzo marito di Mary Pickford, leggendaria attrice del cinema muto, pi\u00f9 anziana di lui di dodici anni. La coppia adott\u00f2 due bambini, Roxanne e Ronald Charles. Il matrimonio dur\u00f2 per 42 anni, fino alla morte della Pickford nel 1979.\nBuddy Rogers mor\u00ec a Rancho Mirage, in California, nel 1999, all'et\u00e0 di 94 anni, per cause naturali. \u00c8 sepolto al Forest Lawn Cemetery di Cathedral City vicino a Palm Springs.\nRiconoscimenti.\nPer il suo contributo all'industria cinematografica, ha una stella sulla Hollywood Walk of Fame, al 6135 di Hollywood Blvd."}
{"id": "3766101", "revid": "1543377", "url": "https://it.wikipedia.org/wiki?curid=3766101", "title": "Iniettore PTV", "text": "In gascromatografia un iniettore PTV \u00e8 un tipo di iniettore, cio\u00e8 la parte del gascromatografo deputata all'introduzione del campione nella colonna capillare.\nLa sigla inglese PTV sta per \"Programmed Temperature Vaporization\" (vaporizzazione a temperatura programmata).\nIl campione viene introdotto nell'iniettore \"freddo\", per essere successivamente scaldato secondo una temperatura programmata.\nIn questa fase di riscaldamento viene eliminato il solvente e vengono mantenuti nell'iniettore gli analiti, meno volatili.\nA questo punto si scalda ancora e si inviano gli analiti in colonna, in modalit\u00e0 \"splitless\".\nL'iniettore PTV abbassa i limiti di rivelabilit\u00e0 della tecnica analitica in quanto si possono iniettare volumi relativamente grandi di campione."}
{"id": "3766103", "revid": "1543377", "url": "https://it.wikipedia.org/wiki?curid=3766103", "title": "GAMMASOM", "text": "Gammasom era la denominazione di una base addestrativa della Regia Marina italiana durante la seconda guerra mondiale a Gotenhafen, in Germania nei pressi di Danzica; il nome derivava dall'iniziale della citt\u00e0 nella quale sorgeva la base stessa in greco ed il suffusso \"som\" ovviamente legato ai sommergibili, esattamente come era stato ricavato in precedenza il nome della base atlantica di Betasom. Nell'aprile del 1943 venne stipulato tra l'Italia e la Germania un accordo per la fornitura alla Regia Marina di 9 sommergibili Tipo VII-C che avrebbero composto la Classe S; In cambio l'Italia avrebbe ceduto 9 sommergibili tra quelli oceanici presenti alla base di Bordeaux per venire in seguito modificati dalla \"Kriegsmarine\" come battelli per trasporto di materie prime rare e materiali bellici da e verso il Giappone.\nAll'inizio di settembre del 1943 alcune unit\u00e0 erano quasi pronte in vista del trasferimento alla base operativa in territorio francese, ma l'armistizio da parte italiana fece decadere l'accordo e i sommergibili vennero ripresi in consegna dalla \"Kriegsmarine\" il 19 settembre.\nNessuno dei battelli del lotto effettu\u00f2 missioni di guerra per la Regia Marina.\nDei 600 tra ufficiali, sottufficiali e marinai presenti alla base, tutti tranne 60 optarono per la prosecuzione della lotta a fianco ai tedeschi e quelli che non lo fecero vennero internati in campi di concentramento in Germania.\nSecondo diverse voci, membri del gruppo avrebbero affondato la corazzata sovietica Novorossiysk, ex nave Giulio Cesare della Regia Marina italiana; questa tesi viene accreditata anche da un ex incursore dei Gamma - Ugo D'Esposito - che in un'intervista del 25 luglio 2013 al quotidiano online 4ARTS , afferma senza esitazioni che a mettere l'esplosivo sotto la chiglia della grande nave da guerra sia appunto stato un commando della Xa MAS. L'affermazione di D'Esposito potrebbe trovare attendibilit\u00e0 nel profilo del personaggio, uomo di punta del gruppo Gamma - reparto speciale della Xa MAS - e agente dei servizi segreti prima al servizio degli italiani e in seguito, dopo l'8 settembre del 1943, al servizio dei tedeschi, ma non vi sono comunque riscontri oggettivi, anzi un altro celebre incursore, Gino Birindelli, liquid\u00f2 la vicenda come una fantasia."}
{"id": "3766104", "revid": "219355", "url": "https://it.wikipedia.org/wiki?curid=3766104", "title": "Programmed Temperature Vaporization", "text": ""}
{"id": "3766105", "revid": "219355", "url": "https://it.wikipedia.org/wiki?curid=3766105", "title": "Vaporizzazione a programmata di temperatura", "text": ""}
{"id": "3766108", "revid": "219355", "url": "https://it.wikipedia.org/wiki?curid=3766108", "title": "Iniettore split-splitless", "text": ""}
{"id": "3766111", "revid": "298055", "url": "https://it.wikipedia.org/wiki?curid=3766111", "title": "Carina Miller", "text": ""}
{"id": "3766116", "revid": "767487", "url": "https://it.wikipedia.org/wiki?curid=3766116", "title": "Georg Johansson", "text": ""}
{"id": "3766117", "revid": "486946", "url": "https://it.wikipedia.org/wiki?curid=3766117", "title": "Lancia Delta Integrale 16V", "text": ""}
{"id": "3766118", "revid": "767487", "url": "https://it.wikipedia.org/wiki?curid=3766118", "title": "Gunnar Jansson", "text": ""}
{"id": "3766120", "revid": "767487", "url": "https://it.wikipedia.org/wiki?curid=3766120", "title": "Victor Carlund", "text": ""}
{"id": "3766122", "revid": "1305887", "url": "https://it.wikipedia.org/wiki?curid=3766122", "title": "Ugo il re del judo/Godam", "text": "Ugo il re del judo/Godam \u00e8 un singolo del gruppo I Cavalieri del Re, pubblicato nel 1984.\nLato A.\nUgo il re del judo \u00e8 un brano musicale scritto da Riccardo Zara e interpretato dal gruppo I Cavalieri del Re come sigla dell'anime omonimo. \nIl demo originale fu proposto come sigla dell'anime Forza Sugar ma venne scartato e riadattato successivamente nel testo per questa serie. \nIl brano \u00e8 arrangiato da Synth di chitarra e dai cori del gruppo che si intrecciano nel ritornello.\nLato B.\nGodam \u00e8 un brano musicale scritto da Riccardo Zara e interpretato dal gruppo de I Cavalieri del Re come sigla dell'anime omonimo. \nRiccardo Zara chiese direttamente ad Olimpio Petrossi responsabile alla RCA della scelta delle sigle televisive per gli anime, di poter scrivere una sigla che si discostasse da quelle cantate fino a quel momento. \nIl brano venne inserito nella compilation Tivulandia i successi N.6 nell'autunno del 1983, molti mesi prima della messa in onda del cartone.\nCuriosit\u00e0.\nLa prima tiratura del 45 giri venne ritirata dal mercato per un errore di stampa: il disco venne edito con la copertina del singolo Lo specchio magico. Non and\u00f2 meglio con la seconda tiratura che conteneva su entrambe le facciate il brano del Lato A, tanto che si decise di annullare definitivamente la produzione del disco.\nGodam venne inserita nella compilation Tivulandia i successi N.6. Il brano Ugo il re del judo invece fin\u00ec per errore su alcune copie del singolo Lo specchio magico come Lato A,rendendo il 45 giri uno dei pi\u00f9 ricercati dai collezionisti.\nL'associazione culturale TV-Pedia, su etichetta Siglandia, ha ristampato entrambi i brani come Lati B dei singoli Jane &amp; Micci/Godam nel 2010, e Ikkyusan il piccolo bonzo/Ugo il re del judo nel 2011."}
{"id": "3766123", "revid": "767487", "url": "https://it.wikipedia.org/wiki?curid=3766123", "title": "Gunnar Olsson (1908)", "text": ""}
{"id": "3766124", "revid": "1745361", "url": "https://it.wikipedia.org/wiki?curid=3766124", "title": "Tornei di tennis maschili nel 1920", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1920 i tornei si distinguevano in pro e amatoriali: ai primi potevano partecipare solo i giocatori professionisti, mentre ai secondi potevano partecipare solo i tennisti dilettanti, tra questi c'erano i tornei del Grande Slam: gli Australian Championships, il Campionato francese di tennis, il Torneo di Wimbledon e gli U.S. National Championships."}
{"id": "3766126", "revid": "729019", "url": "https://it.wikipedia.org/wiki?curid=3766126", "title": "Pirolisi (chimica analitica)", "text": "In chimica analitica la pirolisi, abbreviata negli acronimi come Py (dall'inglese pyrolisis), \u00e8 una tecnica impiegata per analizzare in fase gas campioni non volatili.\nLa \"pirolisi\" (o \"piroscissione\") \u00e8 il processo termico di decomposizione di materiali in atmosfera inerte o sotto vuoto.\nTale fenomeno pu\u00f2 anche essere utilizzato a fini analitici.\nNella pirolisi, il campione viene messo a diretto contatto con un filamento in platino o posto in un tubo in quarzo e rapidamente scaldato a 600 \u2013 1000 \u00b0C o pi\u00f9.\nEsistono tre differenti tecniche di riscaldamento nei pirolizzatori moderni:\nLe grandi molecole si decompongono in molecole pi\u00f9 piccole e pi\u00f9 volatili.\nQuesti possono essere analizzati in gascromatografia-spettrometria di massa (Py-GC-MS) o con gascromatografi accoppiati a rivelatori diversi (ad esempio IR) oppure direttamente in spettrometria di massa (Py-MS).\nDa un'analisi con pirolisi si pu\u00f2 ottenere l'impronta chimica di un materiale.\nPer incrementare la volatilit\u00e0 dei frammenti che si andranno a formare possono essere aggiunti al campione diversi composti, come il BSTFA o l'HMDS."}
{"id": "3766128", "revid": "110157", "url": "https://it.wikipedia.org/wiki?curid=3766128", "title": "Orchestra of Bubbles", "text": "Orchestra of Bubbles \u00e8 un album di Ellen Allien e Apparat, pubblicato nel 2006 per l'etichetta BPitch Control."}
{"id": "3766131", "revid": "122982568", "url": "https://it.wikipedia.org/wiki?curid=3766131", "title": "Tornei di tennis maschili nel 1919", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1919 tutti i tornei erano amatoriali, tra questi c'erano i tornei del Grande Slam:gli Australian Championships, il Torneo di Wimbledon, e gli U.S. National Championships.\nCalendario.\nFebbraio.\n\"Nessun torneo\""}
{"id": "3766133", "revid": "287204", "url": "https://it.wikipedia.org/wiki?curid=3766133", "title": "Lo specchio magico (singolo)", "text": "Lo specchio magico \u00e8 un singolo del gruppo I Cavalieri del Re, pubblicato nel 1984.\nScritto da Riccardo Zara, come sigla dell'anime omonimo, il brano \u00e8 un valzer dall'andatura dolce e sognante, arrangiato da un quartetto d'archi ed un Synth di pianoforte.I cori sono ricchi dei controcanti tipici del gruppo,con sovraincisioni e muri sonori.\nSul lato B \u00e8 incisa la versione strumentale.\nCuriosit\u00e0.\nLa prima tiratura del 45 giri venne stampata con il brano Ugo il re del judo come Lato A, rendendo questa versione una delle pi\u00f9 ricercate dai collezionisti."}
{"id": "3766134", "revid": "1272592", "url": "https://it.wikipedia.org/wiki?curid=3766134", "title": "John D'Agostino", "text": "Biografia.\nD'Agostino emigr\u00f2 negli Stati Uniti dove trov\u00f2 il suo primo lavoro alla fine degli anni quaranta alla New York City's Timely Comics, che poi cambi\u00f2 nome in Marvel Comics, dove inizi\u00f2 a inchiostrare le tavole a colori di tanti fumetti. Collabor\u00f2 in seguito con il leggendario Stan Lee, con cui cre\u00f2 numerosi supereroi, compresi Spider Man e i Fantastici Quattro.\nMentre lavora alla Timely Comics, nel 1965 D'Agostino fu chiamato a collaborare con un altro grande artista dei fumetti, Stan Goldberg, con il quale pi\u00f9 tardi cre\u00f2 le avventure dei giovanissimi Archie, Reggie, Veronica e Betty alla Riverdale High School.\nJoe, muore per un tumore, all'et\u00e0 di 81 anni, ad Ansonia, nel Connecticut.\nTanti i comic books che portano la firma di D'Agostino, tra i quali decine di volumi della serie \"Jughead\", \"My Little Margie\", \"G.I. Joe\", \"Sabrina the Teenage Witch\" e \"Sonic the Hedgehog\". D'Agostino ha inoltre creato i primi tre album della Marvel \"The Amazing Spider Man\"."}
{"id": "3766135", "revid": "1543377", "url": "https://it.wikipedia.org/wiki?curid=3766135", "title": "Tornei di tennis maschili nel 1918", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1918 tutti i tornei erano amatoriali, tra questi c'erano i tornei del Grande Slam. A causa della prima guerra mondiale la maggior parte dei tornei furono cancellati, gli altri si disputarono lontano dagli scenari bellici: tra questi c'era lo U.S. National Championships unico torneo dello Slam disputato durante la guerra.\nCalendario.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\"\nDicembre.\n\"Nessun evento\""}
{"id": "3766139", "revid": "1543377", "url": "https://it.wikipedia.org/wiki?curid=3766139", "title": "Tornei di tennis maschili nel 1917", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1917 tutti i tornei erano amatoriali, tra questi c'erano i tornei del Grande Slam. A causa della prima guerra mondiale la maggior parte dei tornei furono cancellati, gli altri si disputarono lontano dagli scenari bellici: tra questi c'era lo U.S. National Championships unico torneo dello Slam disputato durante la guerra.\nCalendario.\nGennaio.\n\"Nessun evento\"\nMarzo.\n\"Nessun evento\"\nMaggio.\n\"Nessun evento\"\nNovembre.\n\"Nessun evento\"\nDicembre.\n\"Nessun evento\""}
{"id": "3766141", "revid": "547034", "url": "https://it.wikipedia.org/wiki?curid=3766141", "title": "Tornei di tennis maschili nel 1916", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1916 tutti i tornei erano amatoriali, tra questi c'erano i tornei del Grande Slam. A causa della prima guerra mondiale la maggior parte dei tornei furono cancellati, gli altri si disputarono lontano dagli scenari bellici: tra questi c'era lo U.S. National Championships unico torneo dello Slam disputato durante la guerra.\nCalendario.\nMaggio.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\"\nDicembre.\n\"Nessun evento\""}
{"id": "3766144", "revid": "547034", "url": "https://it.wikipedia.org/wiki?curid=3766144", "title": "Tornei di tennis maschili nel 1915", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1915 tutti i tornei erano amatoriali, tra questi c'erano i tornei del Grande Slam. A causa della prima guerra mondiale la maggior parte dei tornei furono cancellati, gli altri si disputarono lontano dagli scenari bellici: tra questi c'era lo U.S. National Championships e l'Australasian Championships, unici tornei dello Slam disputati durante la guerra.\nCalendario.\nOttobre.\n\"Nessun evento\"\nDicembre.\n\"Nessun evento\""}
{"id": "3766148", "revid": "547034", "url": "https://it.wikipedia.org/wiki?curid=3766148", "title": "Tornei di tennis maschili nel 1914", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1914 tutti i tornei erano amatoriali, tra questi c'erano i tornei del Grande Slam:gli Australian Championships, il Campionato francese di tennis, il Torneo di Wimbledon, e gli U.S. National Championships.\nCalendario.\nDicembre.\n\"Nessun evento\""}
{"id": "3766151", "revid": "1543377", "url": "https://it.wikipedia.org/wiki?curid=3766151", "title": "Elvio Porta", "text": "Teatro.\nElvio Porta \u00e8 stato autore della commedia in lingua napoletana \"'O juorno 'e San Michele\", che ha raccontato alcuni fatti tragici accaduti durante l'occupazione di Napoli da parte dei garibaldini, nonch\u00e9 - insieme ad Armando Pugliese - del cult teatrale \"Masaniello\", spettacolo che lanci\u00f2 Lina Sastri e Mario Maglione, rappresentato nel 1990 dalla Compagnia della Fortezza ."}
{"id": "3766152", "revid": "767487", "url": "https://it.wikipedia.org/wiki?curid=3766152", "title": "Cromatografia a fluido supercritico", "text": "La cromatografia a fluido supercritico o cromatografia supercritica, comunemente indicata con la sigla SFC, dall'inglese \"supercritical fluid chromatography\", \u00e8 un tipo di cromatografia nella quale la fase mobile \u00e8 un fluido supercritico.\nUn fluido si dice essere in uno stato supercritico (e si dice \"fluido supercritico\") quando si trova in condizioni di temperatura superiore alla temperatura critica e pressione superiore alla pressione critica. In queste condizioni le propriet\u00e0 del fluido sono in parte analoghe a quelle di un liquido (ad esempio la densit\u00e0) ed in parte simili e quelle di un gas (ad esempio la viscosit\u00e0).\nIl potere eluente di un fluido supercritico \u00e8 superiore a quello di un gas.\nGrazie a queste caratteristiche i fluidi supercritici possono essere impiegati come fasi mobili per quegli analiti il cui punto di ebollizione, troppo alto, ne rende difficoltosa l'analisi in gascromatografia e le cui caratteristiche li rendono non rivelabili con i comuni rivelatori ottici per cromatografia liquida.\nL'apparecchiatura per la SFC \u00e8 simile a quella per HPLC e possono essere impiegati sia i rivelatori tipici della gascromatografia che dell'HPLC. Possono essere impiegate sia colonne capillari che impaccate.\nTra gli eluenti pi\u00f9 impiegati allo stato supercritico si trova l'anidride carbonica in quanto non tossica, poco inquinante e poco costosa."}
{"id": "3766153", "revid": "219355", "url": "https://it.wikipedia.org/wiki?curid=3766153", "title": "Cromatografia supercritica", "text": ""}
{"id": "3766154", "revid": "219355", "url": "https://it.wikipedia.org/wiki?curid=3766154", "title": "Supercritical fluid chromatography", "text": ""}
{"id": "3766155", "revid": "767487", "url": "https://it.wikipedia.org/wiki?curid=3766155", "title": "Beast (DevilDriver)", "text": "Beast \u00e8 il quinto album del gruppo groove death metal statunitense DevilDriver pubblicato dalla Roadrunner Records il 22 febbraio 2011. \u00c8 anche l'ultimo album che vede al basso elettrico Jon Miller, uscito dal gruppo nello stesso anno."}
{"id": "3766157", "revid": "120858876", "url": "https://it.wikipedia.org/wiki?curid=3766157", "title": "Mademoiselle Anne/Coccinella", "text": "Mademoiselle Anne/Coccinella \u00e8 un singolo dei gruppi Le Mele Verdi ed I Cavalieri del Re, pubblicato nel 1984.\nLato A.\n\"Mademoiselle Anne\" \u00e8 un brano musicale scritto da Mitzi Amoroso, su musica e arrangiamento di Silvio Pozzoli e Massimo Spinosa, come sigla dell'anime omonimo. La voce solista \u00e8 di Stefania Mantelli. \nLa prima stesura del brano venne cantata e scritta dallo stesso Silvio Pozzoli ma in seguito riveduta e corretta da Mitzi Amoroso, perch\u00e9 aveva un testo giudicato troppo sensuale per una sigla per bambini.\nLato B.\n\"Coccinella\" \u00e8 un brano musicale inciso da I Cavalieri del Re, realizzato da Lucio Macchiarella, su musica di Vincenzo Gioieni. \n\u00c8 l'unica sigla del gruppo a non essere stata scritta da Riccardo Zara. La voce solista \u00e8 quella di Guiomar. \nMacchiarella chiese espressamente a Zara di poter scrivere una sigla per lui, perch\u00e9 colpito dal successo e dalla simpatia che il gruppo riscuoteva. Lui accett\u00f2 a patto di poterla arrangiare. \nL'arrangiamento \u00e8 caratterizzato da un piano realizzato al synth e dall'efficace intreccio stereofonico delle voci nel ritornello trattate con la tecnica della sovraincisione."}
{"id": "3766158", "revid": "1745361", "url": "https://it.wikipedia.org/wiki?curid=3766158", "title": "Tornei di tennis maschili nel 1913", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1913 tutti i tornei erano amatoriali, tra questi c'erano i tornei del Grande Slam:gli Australian Championships, il Campionato francese di tennis, il Torneo di Wimbledon, e gli U.S. National Championships."}
{"id": "3766162", "revid": "76963", "url": "https://it.wikipedia.org/wiki?curid=3766162", "title": "Robin Sachs", "text": "Biografia.\nEra figlio degli attori Leonard Sachs e Eleanor Summerfield. Si \u00e8 sposato due volte: la prima volta con l'attrice gallese Si\u00e2n Phillips, con la quale \u00e8 stato fino al 1991, poi con Casey Defranco. \u00e8 morto il 1 febbraio 2013, 4 giorni prima del suo compleanno a causa di un infarto.\nCarriera.\n\u00c8 noto per il ruolo di Ethan Rayne nella serie televisiva \"Buffy l'ammazzavampiri\" e per aver prestato la voce a Zaeed Massani nei videogiochi \"Mass Effect 2\" e \"Mass Effect 3 e l'Ammiraglio Karath nel videogioco ,\" nonch\u00e9 diversi personaggi nei videogiochi di Bioware come . Ha partecipato inoltre alle serie televisive \"Babylon 5\", \"La mossa vincente\", \"Rob Roy, il\" suo ultimo lavoro fu il DLC Citadel per Mass Effect 3, dando la voce al mercenario Zaeed Massani."}
{"id": "3766164", "revid": "287204", "url": "https://it.wikipedia.org/wiki?curid=3766164", "title": "Coppa dell'Imperatore 1994", "text": "La Coppa dell'Imperatore 1994 \u00e8 stata la settantaquattresima edizione della coppa nazionale giapponese di calcio.\nFormula.\nVengono confermati formula e criteri di ammissione alla competizione, con il numero di squadre provenienti dai tornei regionali ridotto a 20.\nSquadre partecipanti.\nJ. League\nSquadre regionali"}
{"id": "3766169", "revid": "1566286", "url": "https://it.wikipedia.org/wiki?curid=3766169", "title": "Michael Vejar", "text": " Ha diretto varie serie di Star Trek oltre ad altre serie di culto tra cui \"Zorro\", \"Babylon 5\", \"Mc Gyver\" e \"X-Files\"."}
{"id": "3766170", "revid": "46931", "url": "https://it.wikipedia.org/wiki?curid=3766170", "title": "Mike Vejar", "text": ""}
{"id": "3766175", "revid": "1745361", "url": "https://it.wikipedia.org/wiki?curid=3766175", "title": "Tornei di tennis maschili nel 1912", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1912 tutti i tornei erano amatoriali, tra questi c'erano i tornei del Grande Slam:gli Australian Championships, il Campionato francese di tennis, il Torneo di Wimbledon, e gli U.S. National Championships."}
{"id": "3766177", "revid": "241195", "url": "https://it.wikipedia.org/wiki?curid=3766177", "title": "Rivelatore a fotoionizzazione", "text": "Un rivelatore a fotoionizzazione, comunemente indicato con l'acronimo PID, dall'inglese photoionization detector, \u00e8 un tipo di rivelatore usato in gascromatografia. \nL'intervallo di concentrazione nel quale viene impiegato questo rivelatore va da meno di 1 ppb a 10000 ppm.\nIn un rivelatore a fotoionizzazione, fotoni con energia opportuna, tipicamente ultravioletti, ionizzano positivamente le molecole eluite. La corrente elettrica prodotta da questa ionizzazione viene amplificata e misurata. \nNel rivelatore a fotoionizzazione le molecole che fluiscono dalla colonna gas-cromatografica vengono ionizzate da una radiazione ultravioletta proveniente da una lampada a idrogeno di 10,2 eV o ad argon di 11,7 eV. Tale sorgente ionizza le specie che hanno un potenziale di ionizzazione al di sotto dell'energia specifica della lampada. I composti con un potenziale superiore non assorbono la radiazione e perci\u00f2 non vengono rivelati. Gli ioni e gli elettroni prodotti per fotoionizzazione vengono quindi raccolti da un paio di elettrodi polarizzati. Il rivelatore \u00e8 pi\u00f9 sensibile nei confronti degli idrocarburi e degli organosolfuri aromatici o verso i composti organofosforici, tutti facilmente fotoionizzati. L'intervallo lineare arriva a 6 ordini di grandezza."}
{"id": "3766178", "revid": "1543377", "url": "https://it.wikipedia.org/wiki?curid=3766178", "title": "Gigi la trottola/I Predatori del tempo", "text": "Gigi la trottola/I Predatori del tempo \u00e8 un singolo del gruppo I Cavalieri del Re, pubblicato nel 1986.\nLato A.\nGigi la trottola \u00e8 un brano musicale scritto da Riccardo Zara e inciso dal gruppo I Cavalieri del Re, come sigla dell'anime omonimo. \nL'arrangiamento \u00e8 caratterizzato da una batteria Synth a sostegno dei cori che, nella parte finale vanno in controtempo con la voce di Guiomar. Per la prima volta \u00e8 assente nel brano la voce di Clara Serina, che aveva gi\u00e0 abbandonato il gruppo.\nLato B.\nI predatori del tempo \u00e8 un brano musicale scritto da Riccardo Zara e interpretato dal gruppo I Cavalieri del Re, come sigla dell'anime omonimo. \nL'arrangiamento per la prima volta \u00e8 completamente affidato a strumenti elettronici.\nCuriosit\u00e0.\nEsiste una versione spagnola del brano \"Gigi la trottola\" chiamata Chico Terremoto, interpretata da Lola Lola nel 1992 per la prima messa in onda della serie su Antenna 3 TV, ma mai autorizzata da Riccardo Zara e per questo sospesa dopo poche puntate."}
{"id": "3766179", "revid": "219355", "url": "https://it.wikipedia.org/wiki?curid=3766179", "title": "Photoionization detector", "text": ""}
{"id": "3766180", "revid": "1305887", "url": "https://it.wikipedia.org/wiki?curid=3766180", "title": "Reiner Sch\u00f6ne", "text": "\u00c8 noto per ruoli di Dukhat in \"Babylon 5\" e di Shinnok in \"\"."}
{"id": "3766182", "revid": "1745361", "url": "https://it.wikipedia.org/wiki?curid=3766182", "title": "Tornei di tennis maschili nel 1911", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1911 quasi quasi tutti i tornei erano amatoriali, tra questi c'erano i tornei del Grande Slam:gli Australian Championships, il Campionato francese di tennis, il Torneo di Wimbledon, e gli U.S. National Championships.\nA Wiesbaden venne giocata la prima edizione del German Pro Championships, uno dei primi tornei ufficiali della storia del tennis ad essere disputato da giocatori professionisti."}
{"id": "3766185", "revid": "287204", "url": "https://it.wikipedia.org/wiki?curid=3766185", "title": "Reiner Schone", "text": ""}
{"id": "3766187", "revid": "729019", "url": "https://it.wikipedia.org/wiki?curid=3766187", "title": "Hovhannes Zardaryan", "text": "Biografia.\nZardaryan Hovhannes \u00e8 nato 8 gennaio 1918, a Kars (oggi Turchia) nella famiglia di artigiani. Durante il genocidio degli armeni si rifugi\u00f2 famiglia Zardaryan per la prima volta in Armavir, Krasnodar e, infine, si stabilirono nel 1920 a Tiflis (Tbilisi), dove, all'et\u00e0 di 15 anni, Hovhannes iniziato i suoi studi presso il Georgia Accademia di Belle Arti. Nel 1933 si trasferisce a Yerevan, dove continu\u00f2 i suoi studi presso la Facolt\u00e0 di Belle Arti (poi l'Universit\u00e0 di Scienze Applicate Terlemezyan) sotto la guida di Armenia Vahram Arakelyan e Gayfezdjian pittori Sedrak."}
{"id": "3766188", "revid": "1745361", "url": "https://it.wikipedia.org/wiki?curid=3766188", "title": "Tornei di tennis maschili nel 1910", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1910 tutti i tornei erano amatoriali, tra questi c'erano i tornei del Grande Slam:gli Australian Championships, il Campionato francese di tennis, il Torneo di Wimbledon, e gli U.S. National Championships."}
{"id": "3766190", "revid": "1745361", "url": "https://it.wikipedia.org/wiki?curid=3766190", "title": "Tornei di tennis maschili nel 1909", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1909 tutti i tornei erano amatoriali, tra questi c'erano i tornei del Grande Slam:gli Australian Championships, il Campionato francese di tennis, il Torneo di Wimbledon, e gli U.S. National Championships."}
{"id": "3766192", "revid": "1745361", "url": "https://it.wikipedia.org/wiki?curid=3766192", "title": "Tornei di tennis maschili nel 1908", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1908 tutti i tornei erano amatoriali, tra questi c'erano i tornei del Grande Slam:gli Australian Championships, il Campionato francese di tennis, il Torneo di Wimbledon, e gli U.S. National Championships.\nCalendario.\nGennaio.\n\"Nessun evento\""}
{"id": "3766194", "revid": "2022805", "url": "https://it.wikipedia.org/wiki?curid=3766194", "title": "New York Five", "text": "Il New York Five \u00e8 un gruppo di cinque architetti di New York composto da Peter Eisenman, Michael Graves, Charles Gwathmey, John Hejduk e Richard Meier. Il loro primo lavoro apparve per la prima volta in un'esposizione al Museum of Modern Art organizzata da Arthur Drexler, Colin Rowe e Kenneth Frampton nel 1969, e successivamente nel libro \"Five Architects\" del 1972.\nQuesti cinque architetti hanno in comune la fedelt\u00e0 verso una pura forma di modernismo architettonico, dando importanza al lavoro di Le Corbusier negli anni venti e trenta, anche se osservando pi\u00f9 attentamente il loro lavoro risulta molto pi\u00f9 individuale. Il loro unirsi in un gruppo pu\u00f2 aver avuto a che fare con una sorta di obbedienze sociali e accademiche, e in modo particolare il ruolo di mentore di Philip Johnson.\nLa mostra produsse un rimprovero pungente nell'edizione di Maggio del 1973 della rivista \"Architectural Forum\", con un gruppo di saggi chiamati \"Five on Five\" (Cinque contro Cinque), scritti dagli architetti Romaldo Giurgola, Allan Greenberg, Charles Moore, Jaquelin T. Robertson, e Robert A. M. Stern. Questi cinque, conosciuti come i \"Grigi\" (\"Grays\") attaccano i \"Bianchi\" (\"Whites\"), affermando che questa ricerca di una pura estetica modernista produce edifici irrealizzabili che sono indifferenti al sito, indifferenti agli utilizzatori e divisi dalla vita quotidiana. Questi \"Grigi\" erano allineati con l'architetto di Filadelfia Robert Venturi e con l'interesse emergente per l'architettura spontanea (o \"vernacolare\") e il primo postmodernismo.\nJohn Hejduk era originariamente un insegnante, ed \u00e8 morto nel 2000. Charles Gwathmey \u00e8 morto il 3 agosto 2009. \nMichael Graves \u00e8 morto nel marzo del 2015. \u00c8 ravvisabile nella tarda carriera dei New York Five la produzione di lavori significativamente diversi. Gli architetti hanno infatti in pi\u00f9 occasioni disconosciuto qualunque rapporto fra di loro: Graves ha abbracciato il postmodernismo; Eisenman ha limitato il suo lavoro a immagini e modelli di design pseudo-architettonico tramite mezzi di stampa, sebbene sia diventato una voce di punta del Decostruttivismo; gli edifici di Meier rimangono i pi\u00f9 vicini all'estetica modernista, fedeli ai principi di Le Corbousier; Gwathmey \u00e8 rimasto legato allo stile modernista, pur scendendo a compromessi con le esigenze di grandi commissioni pubbliche e private."}
{"id": "3766198", "revid": "28592", "url": "https://it.wikipedia.org/wiki?curid=3766198", "title": "Conferenza di pace di Parigi (1947)", "text": ""}
{"id": "3766199", "revid": "28592", "url": "https://it.wikipedia.org/wiki?curid=3766199", "title": "Prima Campagna d'Italia", "text": ""}
{"id": "3766200", "revid": "28592", "url": "https://it.wikipedia.org/wiki?curid=3766200", "title": "Rivoluzione delle Filippine", "text": ""}
{"id": "3766201", "revid": "28592", "url": "https://it.wikipedia.org/wiki?curid=3766201", "title": "Giacomo di York", "text": ""}
{"id": "3766207", "revid": "287204", "url": "https://it.wikipedia.org/wiki?curid=3766207", "title": "Testi di esecrazione", "text": "I testi di esecrazione sono espressioni verbali con le quali nell'antico Egitto si intendeva allontanare, danneggiare o eliminare il nemico o il concittadino o, magari, il vicino di casa diventato dannoso o pericoloso. Tali testi generalmente venivano scritti su vetri o su cocci di argilla o ceramica che poi, a volte, venivano infranti e dispersi in luoghi frequentati o destinati a riti religiosi. Pi\u00f9 che atti religiosi, tuttavia, assomigliano ad atti di magia comune o di magia simpatica che avrebbero dovuto produrre il loro effetto automaticamente; qualcuno anzi li paragona a liste di proscrizione.\nL'Antico Egitto \u00e8 la fonte pi\u00f9 ricca di questi testi di esecrazione, che tendevano ad aumentare nei momenti di crisi nei rapporti con i paesi vicini; ma questa pratica non \u00e8 estranea anche ad alcune altre culture.\nRelativamente all'Egitto gli archeologi si sono imbattuti in diversi gruppi di tali testi, databili soprattutto all'epoca della XII dinastia, cio\u00e8 prevalentemente al XIX secolo a.C.. I testi in questo caso lanciano scongiuri ed esecrazioni contro gli asiatici del Medio Oriente con i quali gli egizi erano frequentemente in guerra.\nUn primo gruppo (detto \u2018testi di Berlino\u2019) venne pubblicato da Kurt Sethe nel 1926. Essi contengono circa 20 nomi di localit\u00e0 di Canaan e Fenicia, e nomi di circa 30 persone investite di autorit\u00e0 presso quei popoli; in essi, forse per la prima volta secondo qualche studioso, si fa menzione di Gerusalemme. Georges Posener ne pubblic\u00f2 un secondo gruppo (detto \u2018testi di Bruxelles\u2019) nel 1957. Un terzo gruppo (detto \u2018testi di Margissa\u2019) apparve nel 1990 per opera di Yvan Koenig.\nAlcuni individuano tracce di testi di esecrazione anche nella Bibbia. Sarebbe il caso, ad esempio, del salmo 136/137, 8-9:\n\u201c Figlia di Babilonia devastatrice,\nbeato chi ti render\u00e0 quanto ci hai fatto.\nBeato chi afferrer\u00e0 i tuoi piccoli\ne li sbatter\u00e0 contro la pietra. \""}
{"id": "3766210", "revid": "253269", "url": "https://it.wikipedia.org/wiki?curid=3766210", "title": "Bonnie Bartlett", "text": "Carriera.\nFiglia di Carrie Archer ed Elwin Earl Bartlett, ed \u00e8 cresciuta a Moline, Illinois. Suo padre era un venditore di assicurazioni e un attore fallito, e la madre era determinata a realizzare il suo sogno. Nel 1947 si diplom\u00f2 alla Moline High School.\nLa sua carriera abbraccia oltre 50 anni, con il suo primo ruolo importante nella serie televisiva drammatica \"Love of Life\" nel 1950. \u00c8 nota per il ruolo di Ellen Craig nella serie televisiva medica \"A cuore aperto\", nonch\u00e9 per il ruolo di Grace Edwards ne \"La casa nella prateria\", nel quinquennio 1974-1979.\nLei e suo marito, l'attore William Daniels (sposato nel 1951), che interpret\u00f2 il ruolo del marito nella serie, il Dr. Mark Craig, vinsero un Premio Emmy nel 1986, nella stessa serata, e divennero la prima coppia sposata a compiere l'impresa dalla premiazione di Alfred Lunt e Lynn Fontanne nel 1965. Ha avuto tre figli con il marito, uno biologico (morto il giorno dopo la nascita) e due adottivi."}
{"id": "3766211", "revid": "216537", "url": "https://it.wikipedia.org/wiki?curid=3766211", "title": "Targa Florio Rally", "text": ""}
{"id": "3766212", "revid": "1305772", "url": "https://it.wikipedia.org/wiki?curid=3766212", "title": "Palau Reial", "text": ""}
{"id": "3766213", "revid": "1494169", "url": "https://it.wikipedia.org/wiki?curid=3766213", "title": "Pass the Gravy", "text": ""}
{"id": "3766216", "revid": "1305772", "url": "https://it.wikipedia.org/wiki?curid=3766216", "title": "Paul Stewart", "text": ""}
{"id": "3766217", "revid": "834", "url": "https://it.wikipedia.org/wiki?curid=3766217", "title": "The Curse of the Gloamglozer", "text": ""}
{"id": "3766218", "revid": "247222", "url": "https://it.wikipedia.org/wiki?curid=3766218", "title": "The honorary title", "text": ""}
{"id": "3766219", "revid": "729019", "url": "https://it.wikipedia.org/wiki?curid=3766219", "title": "Isole di Miriam", "text": "Le isole di Miriam (in russo \u041e\u0441\u0442\u0440\u043e\u0432\u0430 \u041c\u0438\u0440\u0438\u0430\u043c, \"ostrova Miriam\") sono un gruppo di piccole isole russe nell'Oceano Artico che fanno parte della Terra di Zichy nell'arcipelago della Terra di Francesco Giuseppe.\nGeografia.\nLe isole di Miriam sono un gruppo di 3 piccole isole che si trovano nella parte nord della Terra di Zichy, nel canale di Backs, vicino alla costa settentrionale dell'isola di Jackson, a 600\u00a0m di distanza.\nLa pi\u00f9 grande misura circa 700\u00a0m di lunghezza, le altre isole non raggiungono i 100\u00a0m."}
{"id": "3766221", "revid": "834", "url": "https://it.wikipedia.org/wiki?curid=3766221", "title": "Walk Softly, Stranger", "text": ""}
{"id": "3766225", "revid": "354397", "url": "https://it.wikipedia.org/wiki?curid=3766225", "title": "Dppm", "text": ""}
{"id": "3766226", "revid": "28592", "url": "https://it.wikipedia.org/wiki?curid=3766226", "title": "Oxana Federova", "text": ""}
{"id": "3766229", "revid": "1543377", "url": "https://it.wikipedia.org/wiki?curid=3766229", "title": "Bis(difenilfosfino)metano", "text": "Il bis(difenilfosfino)metano \u00e8 una fosfina con formula Ph2P-CH2-PPh2 (Ph = fenile). Il nome \u00e8 generalmente abbreviato come dppm. In condizioni normali \u00e8 un solido cristallino di colore bianco sensibile all'ossigeno atmosferico. Viene comunemente usato come legante bidentato in chimica inorganica e chimica metallorganica. Il dppm funziona nella maggior parte dei casi come legante a ponte, portando alla formazione di complessi bimetallici, ma pu\u00f2 fungere anche da legante chelato.\nSintesi e reattivit\u00e0.\nPer preparare il dppm si parte da trifenilfosfina (PPh3) e sodio, che formano difenilfosfuro di sodio (NaPPh2); quest'ultimo viene quindi trattato con diclorometano (CH2Cl2) per ottenere dppm:\nIl gruppo metilene (CH2) \u00e8 leggermente acido nel dppm e specialmente nei suoi complessi. Il legante pu\u00f2 essere ossidato per arrivare ai corrispondenti ossidi e solfuri Ph2P(E)CH2P(E)Ph2 (E = O, S). In questi derivati il gruppo metilene \u00e8 ancora pi\u00f9 acido.\nChimica di coordinazione.\nCome legante chelato il dppm pu\u00f2 formare cicli a quattro termini MP2C che sono alquanto tensionati. Il legante preferisce legarsi a ponte formando complessi bimetallici; in tal caso si formano cicli a cinque termini M2P2C termodinamicamente favoriti. Un esempio \u00e8 il dimero di palladio Pd2Cl2(dppm)2. Il ddpm d\u00e0 luogo ad una famiglia di composti di coordinazione noti come \"complessi con struttura ad A\".\nIndicazioni di sicurezza.\nIl composto \u00e8 disponibile in commercio. \u00c8 irritante per gli occhi, la pelle e le vie respiratorie. Non ci sono dati che indichino propriet\u00e0 cancerogene. \u00c8 considerato poco pericoloso per l'ambiente."}
{"id": "3766234", "revid": "354397", "url": "https://it.wikipedia.org/wiki?curid=3766234", "title": "1,2-Bis(difenilfosfino)metano", "text": ""}
{"id": "3766240", "revid": "729019", "url": "https://it.wikipedia.org/wiki?curid=3766240", "title": "Isole di Magee", "text": "Le isole di Magee (in russo \u041e\u0441\u0442\u0440\u043e\u0432\u0430 \u041c\u0430\u043a-\u0413\u0438, \"ostrova Mak-Gi\") sono un gruppo di piccole isole russe nell'Oceano Artico che fanno parte della Terra di Zichy nell'arcipelago della Terra di Francesco Giuseppe.\nLe isole sono state cos\u00ec chiamate in onore di Billy Magee, membro della spedizione artica di 3000 miglia di Ernest Oberholtzer nel 1912.\nGeografia.\nLe isole di Magee sono un gruppo di 2 isole che si trovano nella parte nord della Terra di Zichy, nel canale Italiano (\u043f\u0440\u043e\u043b\u0438\u0432 \u0418\u0442\u0430\u043b\u044c\u044f\u043d\u0441\u043a\u0438\u0439), 1\u00a0km a sud della costa meridionale dell'isola di Jackson, e 4\u00a0km a nord dell'isola di Payer. La maggiore delle due isole ha un'altezza di 52\u00a0m ed \u00e8 lunga 2\u00a0km, l'altra \u00e8 lunga 800\u00a0m. Sono entrambe libere dal ghiaccio"}
{"id": "3766278", "revid": "72396", "url": "https://it.wikipedia.org/wiki?curid=3766278", "title": "Nars\u00e8te Lampronese", "text": ""}
{"id": "3766279", "revid": "599013", "url": "https://it.wikipedia.org/wiki?curid=3766279", "title": "Chris Gbandi", "text": "Carriera.\nClub.\nCollege.\nGbandi pratic\u00f2 calcio universitario alla University of Connecticut, dove fu finalista per lo Hermann Trophy nel 1999 e nel 2001; ne vinse un'edizione nel 2000. Fu inserito nella First-Team All-America nel 2000 e nel 2001.\nFC Dallas.\nNello MLS SuperDraft 2002, Gbandi fu scelto dal Dallas Burn, ma salt\u00f2 l'intero campionato 2002 poich\u00e9 stava recuperando da un infortunio al legamento crociato anteriore. Torn\u00f2 cos\u00ec nel 2003, quando registr\u00f2 una rete e 2 assist nelle 22 partite disputate in squadra. Gbandi gioc\u00f2 altre 23 partite nella Major League Soccer 2004. Nel 2005, Gbandi fu impiegato dal primo minuto in tutte le sue 17 apparizioni. Nel 2006 gioc\u00f2 28 partite e fu nominato miglior difensore della squadra. A fine anno, sostenne un provino con i norvegesi dello Start, che non port\u00f2 ad alcun contratto. Il campionato 2007 fu l'ultimo a Dallas.\nHaugesund.\nA febbraio 2008, fu annunciato il suo trasferimento ai norvegesi dello Haugesund, club militante nell'Adeccoligaen. Esord\u00ec in squadra il 6 aprile, quando fu titolare nel successo per 3-1 sul Notodden. Il 20 aprile segn\u00f2 la prima rete, nel 3-1 inflitto al Nybergsund-Trysil.\nMiami.\nNel 2010, il calciatore torn\u00f2 negli Stati Uniti, per giocare nel Miami FC, nella USSF Division 2.\nNazionale.\nGbandi conta 3 presenze per la ."}
{"id": "3766290", "revid": "944751", "url": "https://it.wikipedia.org/wiki?curid=3766290", "title": "Marc Di Napoli", "text": "Biografia.\nLa notoriet\u00e0 come attore.\nIn Italia \u00e8 diventato famoso negli anni settanta per aver interpretato \"Cow-boy\", un protagonista della serie televisiva \"Il tesoro del castello senza nome\", (in francese: \"Les Galapiats\"); una produzione franco - belga - svizzera, che ebbe un enorme successo tra i giovani di quegli anni.\nLa serie, in 8 puntate, fu trasmessa su RaiUno la prima volta nel 1972 (b/n), su RaiDue tra dicembre 1976 e febbraio 1977 (b/n), e su Italia 1 nel 1980 (col.)\nL'attualit\u00e0 come pittore.\nMarc oggi \u00e8 anche un celebre pittore a Concarneau, in Bretagna, dove ha fatto un'esposizione ed ha realizzato i quadri di \"Coiffes et costumes de Bretagne n\u00b0 1 et 2\"."}
{"id": "3766299", "revid": "287204", "url": "https://it.wikipedia.org/wiki?curid=3766299", "title": "LEN Champions League 1996-1997", "text": "La LEN Champions League 1996-1997 \u00e8 stata la trentaquattresima edizione del massimo trofeo continentale di pallanuoto per squadre europee di club.\nIn questa edizione il trofeo assume la denominazione di \"Champions League\". I quarti di finale tornano a disputarsi attraverso una fase a gironi e viene introdotta la formula della Final Four in sede unica per l'assegnazione del titolo.\nIl CN Posillipo ha conquistato il titolo per la prima volta, battendo nella propria piscina i campioni uscenti del Mladost."}
{"id": "3766304", "revid": "2166030", "url": "https://it.wikipedia.org/wiki?curid=3766304", "title": "Citt\u00e0 della Turchia", "text": "Lista di citt\u00e0 della Turchia indicate per numero di abitanti."}
{"id": "3766305", "revid": "28592", "url": "https://it.wikipedia.org/wiki?curid=3766305", "title": "Calcheolotici", "text": ""}
{"id": "3766307", "revid": "28592", "url": "https://it.wikipedia.org/wiki?curid=3766307", "title": "Arcivescovo di Tarso", "text": ""}
{"id": "3766308", "revid": "121737008", "url": "https://it.wikipedia.org/wiki?curid=3766308", "title": "All Those Years Ago", "text": "All Those Years Ago \u00e8 una canzone composta da George Harrison nel 1980, inizialmente destinata al collega Ringo Starr che la rifiut\u00f2 a causa del registro troppo estremo in altezza.\nSuccessivamente, in seguito alla morte di John Lennon fu modificato il testo e dedicata alla memoria dell'ex compagno.\nAlla realizzazione del pezzo collaborarono gli altri Beatles superstiti (Paul McCartney e Ringo Starr); si tratta della prima canzone eseguita dai tre Beatles superstiti dopo lo scioglimento del complesso."}
{"id": "3766319", "revid": "28592", "url": "https://it.wikipedia.org/wiki?curid=3766319", "title": "Vescovo conte", "text": ""}
{"id": "3766323", "revid": "28592", "url": "https://it.wikipedia.org/wiki?curid=3766323", "title": "Comune di Cremona", "text": ""}
{"id": "3766337", "revid": "1318658", "url": "https://it.wikipedia.org/wiki?curid=3766337", "title": "Lorenzo Renzi (linguista)", "text": " Ha curato la pubblicazione della Grande Grammatica Italiana di Consultazione, la prima grammatica descrittiva dell'italiano.\nBiografia.\nDocente di filologia romanza all'Universit\u00e0 di Padova, \u00e8 stato presidente della Societ\u00e0 di linguistica italiana ed \u00e8 accademico emerito dell'Accademia della Crusca. Nel 1973 insieme, a Tullio De Mauro, \u00e8 tra i soci fondatori del Gruppo di Intervento e Studio nel Campo dell\u2019Educazione Linguistica (GISCEL), che nel 1975 pubblicher\u00e0 le \"Dieci Tesi per l\u2019educazione linguistica democratica\". \nOltre alla filologia romanza, si \u00e8 dedicato allo studio della lingua e letteratura romena, alla teoria e storia della retorica e alla lingua e letteratura provenzale. \u00c8 autore di varie opere in campo linguistico, filologico e letterario.\nInsieme ad Enzo Salvi e Anna Cardinaletti, Lorenzo Renzi ha curato la pubblicazione della \"Grande Grammatica Italiana di Consultazione\", opera di riferimento per lo studio e la descrizione della sintassi dell'italiano, che ha raccolto il contributo di numerosi linguisti. Questo lavoro ha ispirato progetti analoghi anche in altre lingue.\nSi \u00e8 interessato allo studio del cambiamento linguistico, dedicandosi alla descrizione degli errori grammaticali come esempi di interessanti mutamenti in atto nella lingua.\nLorenzo Renzi \u00e8 sposato con Laura Vanelli, linguista docente di fonetica e fonologia presso l'ateneo patavino e autrice di grammatiche e testi scientifici di studio della lingua e linguistica italiana."}
{"id": "3766339", "revid": "1784938", "url": "https://it.wikipedia.org/wiki?curid=3766339", "title": "H\u00e9bertisti", "text": "Gli h\u00e9bertisti (in italiano, \"ebertisti\"), detti anche exag\u00e9r\u00e9s ('esagerati') durante la Rivoluzione francese, sono sotto l'Assemblea legislativa e la \"Convention nationale\" principalmente dei membri del club dei Cordiglieri, appartenenti in gran parte ai ranghi dei Montagnardi alla \"Convention nationale\", all'amministrazione della Comune e del Dipartimento di Parigi, e che erano in relazione con Jean-Nicolas Pache o Jacques-Ren\u00e9 H\u00e9bert che, di per s\u00e9, non apparteneva ad un vero e proprio partito. Altri erano invece giacobini radicali.\nIl movimento \"esagerato\" non pu\u00f2 essere ridotto, ovviamente, all'e\"bertismo\" che \u00e8 stato solo un piccolo strumento che \"Le P\u00e8re Duchesne\" (H\u00e9bert) e sua moglie erano soli a rappresentare; e\"bertisti\" \u00e8 un neologismo che nasce dal processo di formazione degli \"Esagerati\" o ultra-demagoghi, dei quali Hebert era la \"stella\", la figura pi\u00f9 familiare al pubblico a causa della sua rivista \"le P\u00e8re Duchesne\".\nIl grande movimento di \"esagerazione\" rivoluzionaria al quale Danton e poi Robespierre hanno cercato di opporsi, \u00e8 principalmente rappresentato da Bertrand Bar\u00e8re de Vieuzac, Jean-Marie Collot d'Herbois, Andr\u00e9s Mar\u00eda de Guzm\u00e1n, Fran\u00e7ois Desfieux, Julien de Toulouse e altri, che furono i principali artefici della caduta degli odiati girondini (31 maggio e 2 giugno 1793). \nSono stati implicati in affari torbidi che non hanno finito di essere chiariti, riguardanti l'appropriazione indebita di fondi pubblici dal 10 agosto 1792, sui loro legami con la Banda nera e distributori e agenti di cambio di denaro estero; tutti rappresentanti delle banche ed i loro agenti: Laborde de M\u00e9r\u00e9ville, Jean-Fr\u00e9d\u00e9ric Perregaux, i Walckiers ecc., rifiutando di spiegare o presentare i rendiconti. Gli \"Esagerati\" avevano grandi ambizioni: padroneggiano completamente i meccanismi della demagogia pi\u00f9 sofisticati, si appellano a \u00ab il popolo \u00bb al quale \u00e8 destinata una stampa fatta su misura, quella di Jean-Paul Marat o di Jacques-Ren\u00e9 H\u00e9bert, i quali partecipano alla luce del sole alle imprese destinate a sconfiggere i Girondini e poi a \u00ab epurare \u00bb la Convenzione nazionale."}
{"id": "3766346", "revid": "287204", "url": "https://it.wikipedia.org/wiki?curid=3766346", "title": "Serie A 2006 (Ecuador)", "text": "La Serie A 2006 \u00e8 stata la 48\u00aa edizione della massima serie del campionato di calcio dell'Ecuador, ed \u00e8 stata vinta dall'El Nacional.\nFormula.\nLa stagione \u00e8 divisa in due fasi: Apertura e Clausura. La prima si disputa in un girone unico; le prime tre si qualificano al girone finale. Il Clausura ricalca l'andamento dell'Apertura. Le ultime due squadre di ciascuna fase vengono retrocesse, mentre le 6 qualificate alla fase finale si disputano il titolo.\nApertura.\nLDU Quito 3 punti bonus; El Nacional 2; Olmedo 1.\nClausura.\nEl Nacional 3 punti bonus; Emelec 2; Barcelona 1.\nFase finale.\nPunti bonus: El Nacional 5; LDU Quito 3; Emelec 2; Barcelona 1; Olmedo 1; Deportivo Quito 0."}
{"id": "3766349", "revid": "170423", "url": "https://it.wikipedia.org/wiki?curid=3766349", "title": "Campionati del mondo di duathlon", "text": ""}
{"id": "3766350", "revid": "1494169", "url": "https://it.wikipedia.org/wiki?curid=3766350", "title": "Sniper", "text": ""}
{"id": "3766354", "revid": "135224", "url": "https://it.wikipedia.org/wiki?curid=3766354", "title": "Laurio", "text": "Laurio, o Lavrio (greco moderno: \u039b\u03b1\u03cd\u03c1\u03b9\u03bf; greco classico: \u039b\u03b1\u03cd\u03c1\u03b9\u03bf\u03bd o \u039b\u03b1\u03cd\u03c1\u03b5\u03b9\u03bf\u03bd; latino: \"Laurium\"; prima dell'XI secolo a.C.: \u0398\u03bf\u03c1\u03b9\u03ba\u03cc\u03c2 \"Thorikos\"; tra il Medioevo e il XIX secolo: \u0395\u03c1\u03b3\u03b1\u03c3\u03c4\u03ae\u03c1\u03b9 \"Ergastiri\"), \u00e8 una citt\u00e0 situata nella parte sud-orientale dell'Attica, in Grecia. \u00c8 il capoluogo della municipalit\u00e0 di Lavreotiki. La citt\u00e0 di \"Laurion\" fu famosa nell'antichit\u00e0 classica per le sue miniere d'argento (le miniere del Laurio), che, riscoperte agli inizi del V secolo a. C., diventarono una delle principali fonti di ricavi dello stato ateniese e costituirono la base per l'instaurazione dell'egemonia ateniese sul Mar Egeo. L'argento metallico era usato soprattutto per il conio delle monete. Tali miniere erano altres\u00ec famose per il misero trattamento a cui venivano sottoposti gli schiavi che vi lavoravano. Il porto del Laurio era molto meno importante del vicino Pireo.\nSi trova circa 60\u00a0km a sud-est di Atene, a sud-est di Keratea ed a nord di Capo Sounion. Laurion si trova in una baia in cui si trova l'isola di Makronisos (in tempi antichi chiamata Helena). Il porto \u00e8 posizionato al centro, e strade a griglia ricoprono la usa area residenziale. La statale GR-89 attraversa Laurio e termina a sud a Capo Sounion.\nStoria.\nDopo la battaglia di Maratona (490 a.C.), Temistocle convinse gli Ateniesi ad investire le entrate previste di un'importante vena d'argento delle miniere del Laurio, attorno al 483 a.C., per aumentare la flotta ateniese portandola a 200 triremi, sostenendo quindi la nascita della potenza navale ateniese. Le miniere, di propriet\u00e0 dello stato, venivano solitamente appaltate per una somma fissa, ed una percentuale sulla lavorazione. Veniva utilizzato solo il lavoro degli schiavi. Verso la fine del V secolo la produzione diminu\u00ec, in parte a causa dell'occupazione spartana di Decelea. Le miniere continuarono per\u00f2 ad essere utilizzate, anche se Strabone dice che in quel periodo il materiale veniva lavorato altrove, e Pausania parla delle miniere come di una cosa del passato.\nLe antiche lavorazioni, costituite da gallerie per lo scavo del materiale e da tavole di lavaggio per il suo filtraggio, sono tuttora presenti in numerosi luoghi. Vi erano serbatoi ben congegnati che raccoglievano l'acqua piovana necessaria per il lavaggio del materiale, dato che non erano presenti sorgenti sotterranee o fiumi. Le miniere furono riprogettate all'inizio del XX secolo da compagnie francesi e greche, ma soprattutto per l'estrazione di piombo, manganese e cadmio. La popolazione della citt\u00e0 moderna era, nel 1907, di 10\u00a0007 persone.\nStrutture.\nL'aeroporto Internazionale di Atene si trova a 35\u00a0km da Laurion, circa 30 minuti di auto. Laurion \u00e8 collegata ad Atene (via auto) grazie alla superstrada Laurion/Sounio Leoforos e quindi alla Attiki Odos. Questo viaggio richiede circa un'ora\nLaurion era la stazione terminale della ferrovia Atene-Lavrion, dismessa nel 1957.\nLa citt\u00e0 mineraria di Laurium, nel Michigan, prende il nome dalla sua famosa omonima greca."}
{"id": "3766357", "revid": "339392", "url": "https://it.wikipedia.org/wiki?curid=3766357", "title": "Lavrio", "text": ""}
{"id": "3766358", "revid": "339392", "url": "https://it.wikipedia.org/wiki?curid=3766358", "title": "Laurion", "text": ""}
{"id": "3766363", "revid": "19933", "url": "https://it.wikipedia.org/wiki?curid=3766363", "title": "Bassai", "text": ""}
{"id": "3766364", "revid": "19933", "url": "https://it.wikipedia.org/wiki?curid=3766364", "title": "Bassae", "text": ""}
{"id": "3766365", "revid": "19933", "url": "https://it.wikipedia.org/wiki?curid=3766365", "title": "Vassai", "text": ""}
{"id": "3766366", "revid": "19933", "url": "https://it.wikipedia.org/wiki?curid=3766366", "title": "Vasses", "text": ""}
{"id": "3766368", "revid": "375960", "url": "https://it.wikipedia.org/wiki?curid=3766368", "title": "Periodo protostorico", "text": ""}
{"id": "3766380", "revid": "98077", "url": "https://it.wikipedia.org/wiki?curid=3766380", "title": "Parrhes\u00eca", "text": ""}
{"id": "3766384", "revid": "594360", "url": "https://it.wikipedia.org/wiki?curid=3766384", "title": "Edward Speleers", "text": ""}
{"id": "3766387", "revid": "47767", "url": "https://it.wikipedia.org/wiki?curid=3766387", "title": "Sant'Engelberto", "text": ""}
{"id": "3766391", "revid": "287204", "url": "https://it.wikipedia.org/wiki?curid=3766391", "title": "Antonio Beristain Ipina", "text": ""}
{"id": "3766401", "revid": "599013", "url": "https://it.wikipedia.org/wiki?curid=3766401", "title": "Joan Crawford (cestista)", "text": ""}
{"id": "3766407", "revid": "110157", "url": "https://it.wikipedia.org/wiki?curid=3766407", "title": "Distretto di Soloco", "text": "Il distretto di Soloco \u00e8 un distretto del Per\u00f9 nella provincia di Chachapoyas (regione di Amazonas) con 1.413 abitanti al censimento 2007 dei quali 298 urbani e 1.115 rurali.\n\u00c8 stato istituito il 5 febbraio 1861."}
{"id": "3766408", "revid": "45136119", "url": "https://it.wikipedia.org/wiki?curid=3766408", "title": "Willy and the Poorboys", "text": ""}
{"id": "3766413", "revid": "628767", "url": "https://it.wikipedia.org/wiki?curid=3766413", "title": "Distretto di Nieva", "text": "Il distretto di Nieva \u00e8 un distretto del Per\u00f9 nella provincia di Condorcanqui (regione di Amazonas) con 22.192 abitanti al censimento 2007 dei quali 3.273 urbani e 18.919 rurali.\n\u00c8 stato istituito il 18 maggio 1984 e il centro principale \u00e8 Santa Maria de Nueva."}
{"id": "3766429", "revid": "110157", "url": "https://it.wikipedia.org/wiki?curid=3766429", "title": "Distretto di El Cenepa", "text": "Il distretto di El Cenepa \u00e8 un distretto del Per\u00f9 nella provincia di Condorcanqui (regione di Amazonas) con 8.513 abitanti al censimento 2007 dei quali 1.088 urbani e 7.425 rurali.\n\u00c8 stato istituito il 1\u00ba settembre 1941.\nLocalit\u00e0.\nIl distretto \u00e8 formato dall'unione delle seguenti localit\u00e0:"}
{"id": "3766433", "revid": "1573940", "url": "https://it.wikipedia.org/wiki?curid=3766433", "title": "Villa Sinicopri", "text": "Villa Sinicropi \u00e8 una delle ville settecentesche del Miglio d'oro. Si trova a San Giorgio a Cremano in via Pittore.\nCome attesta una lapide presente nella villa, la dimora ha ospitato per molti anni il noto avvocato penalista napoletano Enrico Pessina.\nIl prospetto stradale dell'edificio \u00e8 molto semplice anche se di chiaro stampo settecentesco.\nLa facciata \u00e8 quasi del tutto priva di rifiniture.\nAl centro vi \u00e8 il portale sovrastato da un cartiglio barocco la cui sagoma si curva per collegarsi alla soglia del balcone sovrastante.\nLa villa presenta una pianta rettangolare.\nDue terrazze, poi trasformate in verande, racchiudono il cortile di rappresentanza.\nL'atrio \u00e8 a volta ribassata e conduce direttamente nel cortile dove sono tuttora conservati due antichi pozzi e la cancellata adorna di statue mediante la quale si accede al giardino. \nIl lato della villa che affaccia su via Pittore si sviluppa su due piani e presenta testate rastremate sulle quali sorgono due terrazzi panoramici di cui uno guarda al Vesuvio e l'altro in direzione del mare. \nLa villa presenta pure un ingresso secondario al quale per\u00f2 non si accede da via Pittore ma dal lato di alveo San Michele, la strada cio\u00e8 che nella Mappa del Duca di Noja \u00e8 denominata \u201cvia che porta ai Catini\u201d."}
{"id": "3766434", "revid": "11959", "url": "https://it.wikipedia.org/wiki?curid=3766434", "title": "Regio Istituto Orientale", "text": ""}
{"id": "3766437", "revid": "671029", "url": "https://it.wikipedia.org/wiki?curid=3766437", "title": "Bryne Fotballklubb 2009", "text": "Questa voce raccoglie le informazioni riguardanti il Bryne Fotballklubb nelle competizioni ufficiali della stagione 2009."}
{"id": "3766438", "revid": "110157", "url": "https://it.wikipedia.org/wiki?curid=3766438", "title": "Distretto di R\u00edo Santiago", "text": "Il distretto di R\u00edo Santiago \u00e8 un distretto del Per\u00f9 nella provincia di Condorcanqui (regione di Amazonas) con 12.606 abitanti al censimento 2007 dei quali 2.097 urbani e 10.509 rurali.\n\u00c8 stato istituito il 18 maggio 1984 e il centro principale \u00e8 Puerto Galilea"}
{"id": "3766439", "revid": "765341", "url": "https://it.wikipedia.org/wiki?curid=3766439", "title": "Cattin' with Coltrane and Quinichette", "text": "Cattin' with Coltrane and Quinichette \u00e8 un album discografico del musicista jazz John Coltrane, pubblicato nel 1959 dalla Prestige Records (n. cat. 7158).\nIl disco venne pubblicato due anni dopo le sessioni di registrazione che avevano prodotto il materiale sull'album, e quando il contratto di Coltrane con la Prestige era gi\u00e0 scaduto."}
{"id": "3766440", "revid": "108788409", "url": "https://it.wikipedia.org/wiki?curid=3766440", "title": "Volejbol'nyj Klub Lokomotiv Charkiv", "text": "Il Lokomotiv Kharkiv \u00e8 una societ\u00e0 pallavolistica maschile ucraina con sede a Charkiv. Attualmente milita nel massimo campionato russo.\nStoria della societ\u00e0.\nIl Lokomotiv Kharkiv \u00e8 stato fondato nel 1973 da Nikolai Semenovich Konarev, allora capo delle ferrovie del Sud del paese. Le Southern Railway diventano cos\u00ec proprietarie del neonato club pallavolistico.\nGi\u00e0 nella stagione 1977-78 ottiene la medaglia di bronzo nel Campionato sovietico di pallavolo maschile, mentre giunge quarto nel 1983-84.\nNel 1991, a seguito della dissoluzione dell'Unione Sovietica, si iscrive al neonato campionato ucraino di pallavolo maschile, la Superleague.\nDopo un secondo posto all'esordio, alla terza partecipazione si laurea per la prima volta nella sua storia Campione di Ucraina, nella stagione 1993-94. Nel 1996 arriva il secondo successo, mentre dal 2001 al 2005 vince 5 titoli consecutivi, nel periodo pi\u00f9 ricco di successi della sua storia.\nNello stesso periodo ottiene infatti 3 successi nella Coppa di Ucraina (2002, 2003 e 2005) e soprattutto la vittoria della Top Teams Cup 2002-03, ottenuta battendo in finale la squadra rumena del Deltacons Tulcea per 3-1.\nA seguito del quinquennio d'oro, a causa di alcuni problemi finanziari, viene avviata una rifondazione a favore dei giovani, che porta alla cessione di tutti i giocatori pi\u00f9 forti a favore di quelli della juniores. Al 5\u00ba posto del 2005-06 ha fatto seguito, nella stagione successiva, la vittoria di campionato e coppa. Nel 2007-08 vince la sua quinta Coppa di Ucraina, mentre nel 2008-09 torna a centrare l'accoppiata nazionale campionato-coppa, impresa ripetuta anche nelle due stagioni successive.\nA partire dalla stagione 2011-12 la dirigenza prende la storica decisione di abbandonare il campionato ucraino con la squadra principale e iscriversi alla Superleague russa."}
{"id": "3766444", "revid": "1573940", "url": "https://it.wikipedia.org/wiki?curid=3766444", "title": "Seira tongiorgii", "text": "Seira tongiorgii , \u00e8 una specie di \"Collembola\" scoperta nel 1989 nella Solfatara di Pozzuoli, nei Campi Flegrei. \nLa specie possiede specifici adattamenti per sopravvivere in ambienti acidi e ricchi di zolfo; si ritiene che viva solamente nel luogo in cui \u00e8 stata rinvenuta."}
{"id": "3766448", "revid": "287204", "url": "https://it.wikipedia.org/wiki?curid=3766448", "title": "Distretto di Rio Santiago", "text": ""}
{"id": "3766462", "revid": "122426056", "url": "https://it.wikipedia.org/wiki?curid=3766462", "title": "Municipio Nuovo (Hannover)", "text": "Il Municipio Nuovo (in tedesco: \"Neues Rathaus\") \u00e8 uno storico edificio della \"Trammplatz\" di Hannover, in Germania.\nCostruito in stile eclettico tra il 1901 e il 1913, \u00e8 sede dell'amministrazione cittadina, nonch\u00e9 uno dei monumenti-simbolo del capoluogo della Bassa Sassonia.\nSi tratta di uno dei pochi monumenti cittadini che non furono danneggiati nel corso della seconda guerra mondiale.\nUbicazione.\nIl Neues Rathaus nella parte meridionale del centro di Hannover, al nr. 2 di Trammplatz, nel Maschpark, di fronte ad un laghetto, il Maschteich, e nei pressi del Maschsee e lungo il corso del fiume Leine. \u00c8 situato vicino al \"Nieders\u00e4chsisches Landesmuseum\" (il museo della Bassa Sassonia) e allo \"Sprengel-Museum\" e non lontano dal \"Niedersachsenstadion\".\nCaratteristiche.\nL'edificio poggia su fondamenta costituite da 6.023/6.026 pali in legno di faggio.\nPresenta una cupola che raggiunge un'altezza di 97,73 metri e alla quale si pu\u00f2 accedere tramite un ascensore.\n&lt;br&gt;Al suo interno, si trovano, tra l'altro, quattro plastici che ricostruiscono la citt\u00e0 di Hannover in quattro diverse fasi storiche (nel XVII secolo, prima e dopo la seconda guerra mondiale e nel XX secolo). Tra i dipinti, da segnalare \"Il giuramento di fedelt\u00e0\" di Ferdinand Hodler, nella sala dedicata al pittore.\nStoria.\nL'edificio fu costruito in un periodo in cui Hannover era ancora un regno.\nFu eretto in una zona molto paludosa nei pressi del fiume Leine e, per impedirne lo sprofondamento, furono utilizzati come fondamenta 6.023/6.026 pali in legno di faggio.\nIl municipio fu inaugurato il 20 luglio 1913, alla presenza dell'imperatore Guglielmo II.&lt;br&gt;E proprio rivolgendosi all'imperatore, il presidente della citt\u00e0, Heinrich Tramm, esclam\u00f2 durante l'inaugurazione: \u00ab\"Alles bar gezahlt, Majest\u00e4t!\"\u00bb, ovvero \"Pagato, tutto in contanti, maest\u00e0!\".\nDurante i bombardamenti sulla citt\u00e0 nel corso della seconda guerra mondiale, l'edificio fu solamente sfiorato da un'unica bomba e, per questo motivo, si \u00e8 conservato pressoch\u00e9 intatto.\nNel 2008, fu costruito un nuovo ascensore per permettere ai visitatori di salire fino alla cima della cupola, in sostituzione dell'ascensore precedente, vecchio di 97 anni."}
{"id": "3766463", "revid": "287204", "url": "https://it.wikipedia.org/wiki?curid=3766463", "title": "Batanea", "text": "Batanea o Batanaea (forma ellenizzata/latinizzata di Ba\u0161an) era un'area della biblica Terra santa, a nord-est del fiume Giordano, e ad est della Traconitide.\nDescrizione.\nEra una delle quattro divisioni post-esilio dell'area di Ba\u0161an. Oggi nota come \"Ard-el-Bathanyeh\", corre sull'asse nord-sud lungo il lato orientale del Lejah e dell'Hawran, da Salkhad a sud a Tell Khaledyeh e ad Asfar a nord. \u00c8, in media, larga 18 chilometri, e per 45 chilometri \u00e8 rappresentato dal Gebel Druso, una catena di colline il cui altopiano \u00e8 a 850 metri s.l.m., ed il cui picco si trova oltre 2100 metri di altitudine. La sua cima potrebbe essere la \"Collina di Basan\" citata nel salmo 68:15.\nNel I secolo a.C. la terra fu conquistata da Erode il Grande, ed alla sua morte (nel 4 a.C.) pass\u00f2 al figlio Filippo come parte dell'eredit\u00e0. In alcune fonti Filippo viene definito \"Tetrarca di Batanea\", la cui capitale era Cesarea di Filippo, anche se i suoi domini erano molto pi\u00f9 estesi.\nAlla sua morte nel 34 d.C., Batanea pass\u00f2 ad Erode Agrippa I, e nel 53 al figlio Erode Agrippa II. Dopo la morte di questo, fu annessa alla provincia romana di Siria.\nDonald Arthur Carson, nel suo trattato sul Vangelo secondo Giovanni, afferma che la \"Bet\u00e0nia, al di l\u00e0 del Giordano\" di Giovanni (citata di nuovo in Giovanni 11), sarebbe Batanaea, traslitterata in aramaico o in greco."}
{"id": "3766464", "revid": "19933", "url": "https://it.wikipedia.org/wiki?curid=3766464", "title": "Batanaea", "text": ""}
{"id": "3766467", "revid": "767487", "url": "https://it.wikipedia.org/wiki?curid=3766467", "title": "Distretto di Camporredondo", "text": "Il distretto di Camporredondo \u00e8 un distretto del Per\u00f9 nella provincia di Luya (regione di Amazonas) con 6.076 abitanti al censimento 2007 dei quali 3.843 urbani e 2.233 rurali.\n\u00c8 stato istituito il 3 novembre 1933.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3766469", "revid": "767487", "url": "https://it.wikipedia.org/wiki?curid=3766469", "title": "Jimmy Izquierdo", "text": "Biografia.\nMor\u00ec per le conseguenze di un incidente automobilistico, dopo pi\u00f9 di un anno trascorso in gravi condizioni.\nCaratteristiche tecniche.\nGiocava come difensore centrale o laterale destro; era dotato di un tiro potente, che gli permise di segnare diverse reti.\nCarriera.\nClub.\nEx giocatore della selezione del Guayas, Izquierdo fu messo sotto contratto dal Barcelona di Guayaquil nel 1981. Con la squadra giallo-nera divenne presto titolare, e riusc\u00ec a vincere il titolo nazionale per la prima volta nel 1985. Nel 1987 replic\u00f2 il successo; nel 1990 partecip\u00f2 al secondo posto in Coppa Libertadores ottenuto dalla propria squadra, segnando al Progreso, club uruguaiano, durante gli ottavi di finale. Nel 1991 vinse il suo terzo titolo personale, e partecip\u00f2 di nuovo alla Libertadores; \u00e8 uno dei massimi realizzatori del Barcelona in tale competizione, con 7 reti. Nel marzo 1993 lasci\u00f2 il Barcelona per il Delf\u00edn, formazione con sede a Manta: l\u00ec gioc\u00f2 la sua ultima stagione, interrotta dal summenzionato incidente.\nNazionale.\nDebutt\u00f2 in Nazionale maggiore il 27 settembre 1988; nello stesso incontro segn\u00f2 la sua prima e unica rete con l'Ecuador. Fu convocato per la prima volta per una competizione ufficiale in occasione della Copa Am\u00e9rica 1989. Esord\u00ec nella competizione il 2 luglio a Goi\u00e2nia contro l', venendo schierato nell'undici iniziale. Disput\u00f2 l'intero torneo da titolare; sbagli\u00f2 anche un rigore contro l' al 49\u00ba minuto. Gioc\u00f2 l'ultima gara in Nazionale il 3 settembre 1989."}
{"id": "3766475", "revid": "767487", "url": "https://it.wikipedia.org/wiki?curid=3766475", "title": "Gyula Fut\u00f3", "text": ""}
{"id": "3766476", "revid": "287204", "url": "https://it.wikipedia.org/wiki?curid=3766476", "title": "Gyula Futo", "text": ""}
{"id": "3766477", "revid": "111892814", "url": "https://it.wikipedia.org/wiki?curid=3766477", "title": "Antonio Pascotto", "text": "Carriera.\nLa sua carriera inizia in radio e tv private di Avellino. Da settembre 1991 a marzo 1993 lavora nella redazione del quotidiano \"Il Roma\" di Napoli.\nIl 1\u00ba luglio 1993 entra far parte della redazione romana del TG4 diretto da Emilio Fede.\nIl 14 settembre 1995 diventa giornalista professionista. Realizza speciali e servizi per il telegiornale. \u00c8 a New York per i reportage sugli attentati alle Torri Gemelle e al Pentagono e in Polonia per l'ultimo viaggio apostolico di Papa Giovanni Paolo II nella sua terra d'origine nell'agosto 2002. Segue l'attivit\u00e0 di governo e dal 2005 \u00e8 giornalista di stampa parlamentare. Diventa caporedattore e conduce nel 2010 la rassegna stampa, con la lettura delle prime pagine dei principali quotidiani italiani, e nel 2011 l'edizione delle 11.30 del TG4. Il 14 novembre 2011 entra nella redazione politica di NewsMediaset e conduce per TgCom24 gli spazi di approfondimento e la rassegna stampa."}
{"id": "3766479", "revid": "599013", "url": "https://it.wikipedia.org/wiki?curid=3766479", "title": "Suore di Santa Maria di Namur", "text": "Le Suore di Santa Maria di Namur (in francese \"S\u0153urs de Sainte-Marie de Namur\") sono un istituto religioso femminile di diritto pontificio: le suore di questa congregazione pospongono al loro nome le sigla S.S.M.N.\nStoria.\nLa congregazione deriva da quella delle suore di San Lupo, fondata l'11 novembre 1819 da Nicholas-Joseph Minsart, parroco di Saint-Loup a Namur.\nMinsart, ex monaco cistercense, fu aiutato da un gruppo di giovani donne guidato da Rosalie Nizet, cofondatrice dell'istituto: le regole della nuova famiglia religiosa furono approvate da Jean-Arnold Barret, vescovo di Namur, il 21 settembre 1834 e, in questa occasione, la congregazione assunse il titolo di Santa Maria di Namur.\nLa prima filiale all'estero fu aperta nel 1863 a Lockport, in diocesi di Buffalo: seguirono fondazioni in Canada (1885), Inghilterra (1896), Repubblica Democratica del Congo (1923), Ruanda (1959), Camerun (1965), Brasile (1976) e Repubblica Dominicana (1986).\nL'istituto ricevette il pontificio decreto di lode il 7 marzo 1908 e le sue costituzioni furono approvate definitivamente dalla Santa Sede il 30 novembre 1924.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9.\nSono presenti in Europa (Belgio, Regno Unito), in Africa (Camerun, Repubblica Democratica del Congo, Ruanda, Tanzania) e nelle Americhe (Brasile, Canada, Repubblica Dominicana, Stati Uniti d'America); la sede generalizia \u00e8 a Namur.\nAlla fine del 2008 la congregazione contava 417 suore in 67 case."}
{"id": "3766480", "revid": "287204", "url": "https://it.wikipedia.org/wiki?curid=3766480", "title": "Tamara Boros", "text": ""}
{"id": "3766482", "revid": "767487", "url": "https://it.wikipedia.org/wiki?curid=3766482", "title": "L\u00e1szl\u00f3 Sternberg", "text": ""}
{"id": "3766483", "revid": "1573940", "url": "https://it.wikipedia.org/wiki?curid=3766483", "title": "Villa Tanucci", "text": "Villa Tanucci \u00e8 una delle tante ville nobiliari estive costruite nel Settecento lungo il Miglio d'oro di Napoli.\nSi trova a San Giorgio a Cremano in via Alcide De Gasperi.\nLa dimora apparteneva al marchese Bernardo Tanucci al quale fu portata in dote dalla moglie.\nIl marchese Tanucci, uomo erudito di origini toscane, fu molto influente presso la corte di re Carlo III di Borbone ed ebbe un ruolo chiave nel governo di re Ferdinando IV.\nPer questo Tanucci scelse di abitare durante la villeggiatura proprio a San Giorgio a Cremano. \nLa citt\u00e0, infatti, confina con quella in cui sorgeva invece la residenza estiva del sovrano, Portici.\nNonostante l'importanza del proprietario, la villa di delizie del marchese si caratterizza per un'estrema semplicit\u00e0 di forme e strutture.\nLo annota anche il Gleijeses che mette in luce come la semplicit\u00e0 di villa Tanucci sia un segno dell'onest\u00e0 del potente marchese il quale, peraltro, se avesse voluto avrebbe potuto adornare la sua dimora con molti dei reperti degli scavi di Ercolano di cui si occupava personalmente.\nInvece cos\u00ec non fu e la villa, recentemente restaurata, presenta una facciata semplice con pochi decori.\nL'atrio conduce a un cortile chiuso da una semplice esedra e conserva ancora, sotto la volta a botte del soffitto, pregevoli affreschi dell'epoca.\nSulla facciata principale \u00e8 collocata una lapide che reca il nome dell'ultimo illustre proprietario della villa, Antenore Bozzoni, valente ingegnere navale, il cui nome \u00e8 legato alla progettazione delle prime corazzate italiane e all'utilizzo delle lampade elettriche sulle navi da guerra."}
{"id": "3766484", "revid": "287204", "url": "https://it.wikipedia.org/wiki?curid=3766484", "title": "Laszlo Sternberg", "text": ""}
{"id": "3766489", "revid": "307923", "url": "https://it.wikipedia.org/wiki?curid=3766489", "title": "Bleibtreu", "text": ""}
{"id": "3766492", "revid": "1442080", "url": "https://it.wikipedia.org/wiki?curid=3766492", "title": "Tashkent Open 2002 - Singolare femminile", "text": "Il singolare femminile del torneo di tennis Tashkent Open 2002, facente parte del WTA Tour 2002, ha avuto come vincitrice Marie-Gaianeh Mikaelian che ha battuto in finale Tat'jana Pu\u010dek 6-4, 6-4."}
{"id": "3766493", "revid": "729019", "url": "https://it.wikipedia.org/wiki?curid=3766493", "title": "Battaglia di Rovine", "text": "La battaglia di Rovine ebbe luogo il 17 maggio 1395 nei pressi dell'omonimo villaggio romeno, tra le truppe del regno di Valacchia e quelle dell'Impero ottomano; la battaglia si concluse con una vittoria tattica per le forze valacche."}
{"id": "3766495", "revid": "767487", "url": "https://it.wikipedia.org/wiki?curid=3766495", "title": "Tibor Kem\u00e9ny", "text": ""}
{"id": "3766497", "revid": "287204", "url": "https://it.wikipedia.org/wiki?curid=3766497", "title": "Tibor Kemeny", "text": ""}
{"id": "3766498", "revid": "1442080", "url": "https://it.wikipedia.org/wiki?curid=3766498", "title": "Ordina Open 2002 - Singolare femminile", "text": "Il singolare femminile del torneo di tennis Ordina Open 2002, facente parte del WTA Tour 2002, ha avuto come vincitrice El\u00e9ni Daniil\u00eddou che ha battuto in finale Elena Dement'eva 3-6, 6-2, 6-3."}
{"id": "3766502", "revid": "824274", "url": "https://it.wikipedia.org/wiki?curid=3766502", "title": "Belgian Open 2002 - Singolare", "text": "Il singolare del torneo di tennis Belgian Open 2002, facente parte del WTA Tour 2002, ha avuto come vincitrice Myriam Casanova che ha battuto in finale Arantxa S\u00e1nchez Vicario 4-6, 6-2, 6-1."}
{"id": "3766506", "revid": "767487", "url": "https://it.wikipedia.org/wiki?curid=3766506", "title": "Istv\u00e1n Palot\u00e1s", "text": ""}
{"id": "3766507", "revid": "287204", "url": "https://it.wikipedia.org/wiki?curid=3766507", "title": "Istvan Palotas", "text": ""}
{"id": "3766509", "revid": "824274", "url": "https://it.wikipedia.org/wiki?curid=3766509", "title": "Grand Prix SAR La Princesse Lalla Meryem 2002 - Singolare", "text": "Il singolare del torneo di tennis Grand Prix SAR La Princesse Lalla Meryem 2002, facente parte del WTA Tour 2002, ha avuto come vincitrice Patricia Wartusch che ha battuto in finale Kl\u00e1ra Koukalov\u00e1 5-7, 6-3, 6-3."}
{"id": "3766511", "revid": "287204", "url": "https://it.wikipedia.org/wiki?curid=3766511", "title": "Internazionali Femminili di Palermo 2002 - Singolare", "text": "Il singolare del torneo di tennis Internazionali Femminili di Palermo 2002, facente parte del WTA Tour 2002, ha avuto come vincitrice Mariana D\u00edaz Oliva che ha battuto in finale Vera Zvonar\u00ebva 6(6)-7, 6-1, 6-3."}
{"id": "3766512", "revid": "200568", "url": "https://it.wikipedia.org/wiki?curid=3766512", "title": "Lockport (New York)", "text": "Lockport \u00e8 una citt\u00e0 dello stato americano di New York, nella contea di Niagara."}
{"id": "3766513", "revid": "767487", "url": "https://it.wikipedia.org/wiki?curid=3766513", "title": "Astrid Yunadi", "text": " Tuttavia \u00e8 cresciuta a Gaithersburg nel Maryland.\nIn rappresentanza di Giava orientale, Astrid Yunadi \u00e8 stata incoronata Miss Indonesia 2011 il 3 giugno 2011 presso il parco centrale di Giacarta. Astrid Ellena ha quindi rappresentato l'Indonesia in occasione del concorso Miss Mondo 2011 che si \u00e8 tenuto a Londra, nel Regno Unito dove \u00e8 riuscita a giungere sino alle semifinali e dove ha ottenuto il titolo di Beauty With A Purpose a pari merito con Miss Ghana. \u00c8 stata la prima ed al 2011 l'unica rappresentante dell'Indonesia ad ottenere questi risultati nell'intera storia del concorso.\nAl momento della partecipazione a Miss Mondo, Astrid Yunadi era una studentessa presso la Pelita Harapan University, ed aveva gi\u00e0 vinto numerosi concorsi di bellezza locali, incluso il Miss Pelita Harapan University organizzato dalla stessa universit\u00e0. Astrid Yunadi parla indonesiano, spagnolo, cinese ed inglese.\nVorrebbe darsi alla carriera diplomatica per promuovere la cultura indonesiana nel mondo."}
{"id": "3766514", "revid": "1442080", "url": "https://it.wikipedia.org/wiki?curid=3766514", "title": "Bank of the West Classic 2002 - Singolare", "text": "Il singolare del torneo di tennis Bank of the West Classic 2002, facente parte del WTA Tour 2002, ha avuto come vincitrice Venus Williams che ha battuto in finale Kim Clijsters 6-3, 6-3."}
{"id": "3766515", "revid": "1442080", "url": "https://it.wikipedia.org/wiki?curid=3766515", "title": "Orange Prokom Open 2002 - Singolare femminile", "text": "Il singolare femminile del torneo di tennis Orange Prokom Open 2002, facente parte del WTA Tour 2002, ha avuto come vincitrice Dinara Safina che ha battuto in finale Henrieta Nagyov\u00e1 che si \u00e8 ritirata sul punteggio di 6-3, 4-0."}
{"id": "3766516", "revid": "2034231", "url": "https://it.wikipedia.org/wiki?curid=3766516", "title": "C. Vann Woodward", "text": "Biografia.\nNato a Vanndale, nello stato statunitense dell'Arkansas, i suoi genitori furono Hugh Alison e Bess (Vann) Woodward. Studi\u00f2 a Morrilton, in seguito all'Henderson-Brown College e poi all'Emory University, ad Atlanta.\nNel 1952 gli fu assegnato il premio Bancroft per l'opera \"Origins of the New South, 1877\u20131913\" e nel 1982 venne premiato con il premio Pulitzer per la storia per l'opera \"Mary Chesnut's Civil War\""}
{"id": "3766521", "revid": "79968", "url": "https://it.wikipedia.org/wiki?curid=3766521", "title": "Alfredo Ambrosi", "text": "Pittore del secondo futurismo, si dedic\u00f2 prevalentemente all'aeropittura.\nLa sua opera pi\u00f9 famosa \u00e8 l\"'Aeroritratto di Mussolini aviatore\" o anche chiamata \"Ritratto di Mussolini davanti a una vista di Roma\" del 1930.\nPartecip\u00f2 alle edizioni del 1932, 1934, 1936, 1938, 1940, 1942 della Esposizione internazionale d'arte di Venezia"}
{"id": "3766522", "revid": "1169970", "url": "https://it.wikipedia.org/wiki?curid=3766522", "title": "Istituto del Buon Pastore", "text": "L'Istituto del Buon Pastore \u00e8 una societ\u00e0 di vita apostolica di diritto pontificio, costituita l'8 settembre 2006 a Roma dalla Congregazione per il Clero. Celebra la Santa Messa in forma tridentina secondo il messale del 1962. I membri di questa societ\u00e0 di vita apostolica pospongono al loro nome la sigla I.B.P..\nLa creazione e lo scopo dell'Istituto.\nLa Santa Sede ha assegnato all'Istituto del Buon Pastore \"l'uso esclusivo della liturgia gregoriana\" per la Messa e per tutti i Sacramenti, secondo \"i libri liturgici in vigore nel 1962\" (Statuto II \u00a7 2).\nLa liturgia tradizionale \u00e8 dichiarata \"rito proprio dell'Istituto in tutti i suoi atti liturgici\" (Statuto I \u00a7 2), producendo inoltre una \"critica costruttiva\" del Concilio Ecumenico Vaticano II. La vocazione specifica dell'istituto consiste nella difesa della tradizione, celebrando la Messa secondo il rito tridentino e diffondendo la retta dottrina cattolica. Ha la sua sede principale (denominata \"Casa Generalizia\") a Mign\u00e9-Auxances, nella Vienne (Francia), dove risiede il superiore generale dell'istituto, in precedenza stanziato a Bordeaux (da febbraio 2007 ad agosto 2011). Il cardinale Jean-Pierre Ricard, arcivescovo di Bordeaux, ha eretto una parrocchia personale nella gi\u00e0 citata arcidiocesi, la prima in assoluto affidata alla neonata fondazione.\nI suoi membri fondatori sono gli abati: Philippe Lagu\u00e9rie (Superiore Generale), Paul Aulagnier, Guillaume de Tano\u00fcarn, Christophe Hery e Henri Forestier. La maggior parte di loro sono ex membri della Fraternit\u00e0 Sacerdotale San Pio X, con posizioni di rilievo all'interno dell'istituto, che li rende \"sacerdoti costruttori\" del movimento tradizionalista in Francia.\nNel settembre del 2011, l'istituto ha dichiarato 27 sacerdoti membri.\nNel 2020, i sacerdoti membri erano 48.\nParticolarit\u00e0 dell'IBP rispetto alla Fraternit\u00e0 Sacerdotale San Pietro.\nL'Istituto ha statuti simili a quelli della Fraternit\u00e0 Sacerdotale San Pietro: \u00e8 anch'essa una societ\u00e0 di vita apostolica, a cui \u00e8 stato concesso in uso esclusivo la liturgia tradizionale. La differenza principale tra le due congregazioni \u00e8 il concetto di \"rito\" scritto nello statuto dell'IBP, che \u00e8 pi\u00f9 preciso rispetto degli statuti della FSSP: \"La stessa Fraternit\u00e0 S. Pietro cerca di promuovere la santificazione dei sacerdoti per mezzo dell'esercizio del ministero pastorale, particolarmente nel dedicare la propria vita al Santo Sacrificio della Messa e osservando le tradizioni liturgiche e disciplinari stabilite dal Pontefice della Chiesa Romana nella lettera apostolica \"Ecclesia Dei\" del 2 luglio 1988\".\nFondazione dell'Istituto e delle strutture associate.\nIl seminario San Vincenzo de' Paoli \u00e8 la struttura di formazione per sacerdoti dell'IBP, situato a Courtalain, nella diocesi di Chartres. \u00c8 stato costituito il 21 ottobre 2006.\nSi tratta del ramo femminile dell'istituto, che condivide con esso il carisma di salvaguardia della tradizione liturgica tridentina.\n\u00c8 una struttura scolastica per bambini delle scuole elementari (fanciulli e fanciulle), secondarie inferiori e superiori (solo per ragazzi), i docenti sono componenti dell'Istituto del Buon Pastore e insegnanti laici. La struttura si propone anche come collegio per giovani, hotel e sede per attivit\u00e0 scout."}
{"id": "3766523", "revid": "200568", "url": "https://it.wikipedia.org/wiki?curid=3766523", "title": "Solfato ferroso ammonico esaidrato", "text": ""}
{"id": "3766528", "revid": "824274", "url": "https://it.wikipedia.org/wiki?curid=3766528", "title": "Nordea Nordic Light Open 2002 - Singolare", "text": "Il singolare del torneo di tennis Nordea Nordic Light Open 2002, facente parte del WTA Tour 2002, ha avuto come vincitrice Svetlana Kuznecova che ha battuto in finale Denisa Chl\u00e1dkov\u00e1 0-6, 6-3, 7-6(2)."}
{"id": "3766529", "revid": "767487", "url": "https://it.wikipedia.org/wiki?curid=3766529", "title": "Le P\u00e8re Duchesne", "text": "Con Le P\u00e8re Duchesne si indicano differenti giornali apparsi durante la Rivoluzione francese. Il pi\u00f9 popolare fu il Je suis le v\u00e9ritable p\u00e8re Duchesne, foutre di Jacques-Ren\u00e9 H\u00e9bert, che pubblic\u00f2 355 numeri dal mese di settembre 1790 fino al 14 marzo 1794, dieci giorni prima della morte sulla ghigliottina, avvenuta il 24 marzo 1794. \nPressoch\u00e9 contemporanei furono il Je suis le v\u00e9ritable p\u00e8re Duchesne, moi, foutre di Jean-Charles Lamel e le Lettres bougrement patriotiques du v\u00e9ritable p\u00e8re Duchesne, marchand de fourneax, di Antoine Lemaire, seguiti da decine di altri giornali il cui titolo faceva riferimento al personaggio del \"P\u00e8re Duchesne\". \nStoria.\nNato nelle fiere del 'Settecento, il \"p\u00e8re Duchesne\" (padre Duchesne) era un personaggio tipo che rappresentava l'uomo del popolo sempre intento a denunciare gli abusi e le ingiustizie. Troviamo questo personaggio immaginario in un testo intitolato \"le plat de Carnaval\" (il piatto di Carnevale) e in un opuscolo anonimo del febbraio 1789 dal titolo \"Voyage du p\u00e8re Duchesne \u00e0 Versailles\" (Viaggio di pap\u00e0 Duchesne a Versailles) o \"la Col\u00e8re du p\u00e8re Duchesne, \u00e0 l'aspect des abus\" (la rabbia di pap\u00e0 Duchesne, di fronte agli abusi) dello stesso anno. Nel 1789 diversi opuscoli sono stati pubblicati sotto questo nome. Nel 1790, un dipendente delle poste dal nome di Antoine Lemaire e l'ex abate Jean-Charles Jumel avevano lanciato dei giornali utilizzando lo pseudonimo fittizio di \"p\u00e8re Duchesne\", ma quelli di H\u00e9bert, che i venditori ambulanti vendevano in strada gridando: \u00ab Il est bougrement en col\u00e8re aujourd'hui le p\u00e8re Duchesne ! \u00bb (\u00ab \u00c8 dannatamente arrabbiato Padre Duchesne oggi! \u00bb), si distinguono per la violenza che ha caratterizzato il suo stile di scrittura.\nDal 1790 al 1791, il \"p\u00e8re Duchesne\" era costituzionale e faceva gli elogi del Re Luigi XVI e di La Fayette, deplorando Maria Antonietta d'Austria e Marat e riservando la sua ira all'abate Maury, grande difensore dell'autorit\u00e0 papale contro la Costituzione civile del clero. Il governo stamp\u00f2 nel 1792 alcuni suoi numeri a spese della Repubblica, al fine di distribuirlo tra le forze armate con lo scopo di scuotere i soldati da un torpore considerato pericoloso per la salvezza della cosa pubblica.\nIn origine, la pubblicazione, effettuata presso la stamperia Tremblay, era su otto pagine non numerate nel formato in ottavo, che si pubblica quattro volte per decade e ad un costo di cinquanta centesimi al mese. La prima pagina di ogni numero era sormontata da una vignetta rappresentante il \"p\u00e8re Duchesne\" con una pipa e una carota di tabacco in mano con questo motto: \u00abIo sono il vero padre Duchesne, cazzo!\u00bb e due croci di Malta su ogni lato. La numerazione della rivista inizi\u00f2 col primo numero di gennaio 1791. Dal numero 13, copi\u00f2 la miniatura di un altro \"p\u00e8re Duchesne\", che si pubblicava in via del Vieux-Colombier, che rappresenta un uomo con i baffi, sciabola al fianco e un'ascia sollevata su un sacerdote che lo implora con entrambe le mani, a cui rivolge la minaccia \u00ab memento mori \u00bb (ricorda che sei mortale). Alla fine di ogni foglio vi sono due forni, uno dei quali \u00e8 rovesciato. Quest'ultimo emblema rappresentava la professione del \"padre Duchesne\", che si diceva fosse un vecchio mercante di forni.\nA partire dal numero 138, H\u00e9bert si separa dal suo editore Tremblay, che pubblica lui stesso qualche falso.\nUna volta ghigliottinato H\u00e9bert, i suoi nemici con sollievo si dedicano con gioia a parodie, come \"La Grande Col\u00e8re du p\u00e8re Duchesne, en voyant tomber sa t\u00eate par la fen\u00eatre nationale\" (la grande collera del padre Duchesne, quando vide la sua testa cadere dal davanzale pubblico). Altri, come Saint-Venant con \"Baffi senza paura\", si sforzano di scrivere nello spirito dei tempi con parodie nuove nello stesso stile triviale che lo caratterizzava. Lebon ne pubblica uno nel 1797. Damane pubblica trentadue numeri con questo nome a Lione - Comune Affrancato.\nIl titolo \u00e8 stato ripreso pi\u00f9 volte nel XIX secolo, soprattutto durante la Rivoluzione del 1848 e la Commune di Parigi nel 1871, vedi \"Le P\u00e8re Duch\u00eane\".\nStile.\nDestinato ad essere gridato per le strade, i sommari che precedevano i numeri di \"Padre Duchesne\" erano concepiti specificamente per catturare la curiosit\u00e0 del pubblico. Cos\u00ec si urlava: \u00abLa grande col\u00e8re du p\u00e8re Duchesne contre le ci-devant comte de Mirabeau, qui a foutu au nez de l'Assembl\u00e9e nationale une motion contraire aux int\u00e9r\u00eats du peuple.\u00bb (\"La grande rabbia di pap\u00e0 Duchesne contro sua signoria il conte di Mirabeau, che ha sostenuto di fronte all'Assemblea nazionale una mozione contraria agli interessi del popolo.\") - \u00ab Les bons avis du p\u00e8re Duchesne \u00e0 la femme du roi, et sa grande col\u00e8re contre les jean-foutre qui lui conseillent de partir et d'enlever le dauphin.\u00bb (\"I saggi consigli di pap\u00e0 Duchesne\" alla moglie del re e la sua grande rabbia contro i pinco pallini che gli consigliano di partire e portar via il delfino.\"\nEssere segnalato come nemico della Repubblica nel \"le P\u00e8re Duchesne\" si traduce spesso in una fine alla ghigliottina. Non esit\u00f2 mai a chiedere, secondo le sue parole, che la \u00ab carrosse \u00e0 trente-six porti\u00e8res \u00bb (\"carrozza a trentasei porte\") trasportasse questo o quel \u00ab crapaud du Marais\u00bb (\"rospo della palude - della piana\") \u00ab \u00e9ternuer dans le sac \u00bb (\"starnuto nel sacco\"), \u00ab demander l'heure au vasistas \u00bb (\"chiedere l'ora al finestrino\"), \u00ab essayer la cravate \u00e0 Capet \u00bb (\"provare la cravatta a Capeto\"), tutte metafore del ghigliottinamento.\n\"Le p\u00e8re Duchesne\" esprime la sua gioia alla notizia della ripresa di Tolone (1793) con questi termini: "}
{"id": "3766531", "revid": "1442080", "url": "https://it.wikipedia.org/wiki?curid=3766531", "title": "Pilot Pen Tennis 2002 - Singolare", "text": "Il singolare del torneo di tennis Pilot Pen Tennis 2002, facente parte del WTA Tour 2002, ha avuto come vincitrice Venus Williams che ha battuto in finale Lindsay Davenport 7-5, 6-0."}
{"id": "3766533", "revid": "19933", "url": "https://it.wikipedia.org/wiki?curid=3766533", "title": "Iulius Capitolinus", "text": ""}
{"id": "3766534", "revid": "19933", "url": "https://it.wikipedia.org/wiki?curid=3766534", "title": "Vulcacius Gallicanus", "text": ""}
{"id": "3766535", "revid": "19933", "url": "https://it.wikipedia.org/wiki?curid=3766535", "title": "Trebellius Pollio", "text": ""}
{"id": "3766536", "revid": "599013", "url": "https://it.wikipedia.org/wiki?curid=3766536", "title": "\u00c9der (calciatore 1987)", "text": "Con la nazionale portoghese ha partecipato a un campionato del mondo (2014) e a un campionato d'Europa (2016), vincendo quest'ultimo \u2013 primo titolo ottenuto dal Portogallo \u2013 segnando la rete decisiva della finale.\nCarriera.\nClub.\nCompie il suo esordio da calciatore professionista nel 2007 tra le file del Tourizense. A fine stagione, dopo aver giocato tutto il campionato con un ottimo rendimento, viene acquistato dall'Acad\u00e9mica.\nNel 2012 passa al Braga, dove, dopo un campionato d'esordio ad alte medie realizzative, non riesce a riconfermarsi in quello successivo, anche a causa di un infortunio ai legamenti che lo costringer\u00e0 a saltare buona parte della stagione. Rientra in campo il 13 aprile, per le ultime cinque partite di campionato, nelle quali metter\u00e0 a segno due gol. Nel mese di giugno viene inserito dal CT portoghese Paulo Bento nella lista dei convocati per i Mondiali 2014 in Brasile.\nIl 1\u00ba luglio 2015 viene acquistato per sette milioni di euro dai gallesi dello Swansea City, con cui firma un contratto triennale. Il 1\u00ba febbraio 2016 viene ceduto in prestito al Lilla, e il 24 maggio 2016 viene riscattato dalla squadra francese.\nIl 23 agosto 2017 passa in prestito con diritto di riscatto ai russi del , con cui nel 2017-2018 si laurea campione di Russia. \u00c8 suo il gol del successo interno per 1-0 contro lo alla penultima giornata, decisivo per la vittoria della Prem'er-Liga. Il 20 settembre 2020, in occasione del match di campionato contro il vinto per 1-0, gioca la sua partita numero 100 con la maglia dei \"Loko\".\nNazionale.\nL'11 settembre 2012 ha debuttato con la nazionale portoghese entrando all'87esimo al posto di H\u00e9lder Postiga, in una partita valida per le qualificazioni al mondiale 2014, giocata contro . Il 16 giugno 2015 durante l'amichevole di Ginevra contro l' segna la sua prima rete in nazionale, decisiva nella vittoria per 1-0.\nNel maggio 2016 viene convocato dal CT Fernando Santos per gli Europei 2016 in Francia. Dopo due presenze nel primo turno negli ultimi minuti contro Islanda ed Austria, subentra a Renato Sanches nella finale contro la Francia segnando, al 109', il gol che decide la partita e consegna al Portogallo il primo titolo europeo della sua storia.\nStatistiche.\nPresenze e reti nei club.\n\"Statistiche aggiornate all'8 marzo 2020.\""}
{"id": "3766544", "revid": "1048993", "url": "https://it.wikipedia.org/wiki?curid=3766544", "title": "Wilson Saba", "text": "Biografia.\nDopo la maturit\u00e0 lascia l'isola per frequentare l'Universit\u00e0 di Bologna dove nel 2001 si laurea con lode alla Facolt\u00e0 di lettere e filosofia. Nel contempo si avvicina al mondo del cinema frequentando seminari e laboratori di teatro tra Roma e Bologna.\nRecita con registi quali Gianni Zanasi, Antonello Grimaldi, Gianfranco Albano e Lucio Pellegrini.\nL'esordio letterario avviene nel 2005 con \"Sole &amp; baleno\" per l'Associazione culturale Il Foglio che gli vale il \"Premio Piccola editoria di qualit\u00e0\" alla sua prima edizione e la selezione al Premio Strega 2006 su presentazione del poeta Elio Pagliarani.\nNel 2008 esce il suo secondo romanzo \"Giorni migliori\" per la casa editrice Bompiani, seguito nello stesso anno dal saggio \"Il punto fosforoso: Antonin Artaud e la cultura eterna\" edito da Quodlibet.\nNel 2010 \u00e8 la volta di \"Figli delle stelle\", un romanzo scritto a quattro mani con il regista Lucio Pellegrini e pubblicato da Bompiani editore.\nNel novembre 2013, a poche settimane dal clamore del caso Silk Road (definita come \u201cl'Amazon delle droghe\u201d), esce sempre per Bompiani il romanzo \"Smart Life\", che racconta la storia di un gruppo di minorenni fondatori di un social network dedicato alle droghe."}
{"id": "3766547", "revid": "824274", "url": "https://it.wikipedia.org/wiki?curid=3766547", "title": "China Open 2002 - Singolare", "text": "Il singolare del torneo di tennis China Open 2002, facente parte del WTA Tour 2002, ha avuto come vincitrice Anna Smashnova che ha battuto in finale Anna Kurnikova 6-2, 6-3."}
{"id": "3766549", "revid": "767487", "url": "https://it.wikipedia.org/wiki?curid=3766549", "title": "Coda M/M/c", "text": "In teoria delle code, una coda M/M/c rappresenta la lunghezza di una coda in un sistema composto da \"c\" server, in cui gli arrivi sono determinati da un processo di Poisson e i tempi servizio hanno distribuzione esponenziale di parametro \u03bc. Il nome \u00e8 dovuto alla Notazione di Kendall. La coda M/M/1 \u00e8 un suo caso particolare.\nDefinizione.\nUn coda M/M/c \u00e8 un processo stocastico definito sui numeri naturali, dove il valore ad un tempo fissato corrisponde al numero di utenti nel sistema, inclusi quelli che stanno ricevendo il servizio.\nIl processo pu\u00f2 essere descritto come una catena di Markov a tempo continuo, in particolare da un processo di nascita e morte di parametri:\nPropriet\u00e0.\nIl processo \u00e8 stabile solo se \u03bb&lt;c\u03bc. Se in media vi sono pi\u00f9 arrivi di quanti il sistema pu\u00f2 servirne, la coda crescer\u00e0 indefinitivamente e non ci sar\u00e0 equilibrio. Se chiamiamo \u03c1=\u03bb/c\u03bc, la condizione diventa \u03c1&lt;1. Imponendo questa condizione, si ha che\nInfiniti server.\n\u00c8 possibile anche studiare il caso a infiniti server, ovvero la coda M/M/\u221e. In questo modello ogni utente viene servito appena entra nel sistema, e non vi \u00e8 quindi alcuna coda. In questo caso il processo di nascita e morte adatto \u00e8 quello con parametri"}
{"id": "3766550", "revid": "293377", "url": "https://it.wikipedia.org/wiki?curid=3766550", "title": "Imre Markos", "text": ""}
{"id": "3766551", "revid": "465169", "url": "https://it.wikipedia.org/wiki?curid=3766551", "title": "Lacringi", "text": "I Lacringi furono un popolo germanico citato nella storia antica per il loro ruolo nelle guerre di confine condotte lungo il Danubio contro l'imperatore Marco Aurelio.\nDescrizione.\nIulius Capitolinus, nel suo \"Vita di Marcus Antoninus\" afferma che i \"Lacringes\" facevano parte dell'invasione generale del confine danubiano. Cassio Dione parla del loro destino dopo che Marco Aurelio combatt\u00e9 gli invasori, parlando di un punto morto. \nSono stati stretti alleati dei Vandali Asdingi. Questi ultimi attraversarono il Danubio entrando di nuovo in Dacia con l'obbiettivo di ottenere dall'imperatore nuove terre, ma la loro richiesta fu respinta. Dato che, se avessero dimostrato di essere una minaccia, l'imperatore li avrebbe pagati per farli allontanare, i Vandali Asdingi iniziarono a saccheggiare la Dacia, mossa che minacci\u00f2 invece i loro vecchi alleati, i Lacringi. Questi ultimi li attaccarono e sconfissero immediatamente, prendendo molta della loro capacit\u00e0 militare, ma la storia fu a lieto fine. L'imperatore Marco Aurelio, colpito dalla loro sconfitta, garant\u00ec loro un sostegno economico ed ottenne l'alleanza dei Lacringi con l'Impero romano."}
{"id": "3766554", "revid": "767487", "url": "https://it.wikipedia.org/wiki?curid=3766554", "title": "J\u00f3zsef V\u00e1g\u00f3", "text": "Carriera.\nClub.\nTra il 1933 ed il 1937 ha giocato nella prima divisione ungherese con il .\nNazionale.\nTra il 1934 ed il 1937 ha giocato 13 partite in nazionale; ha anche partecipato ai Mondiali del 1934."}
{"id": "3766556", "revid": "287204", "url": "https://it.wikipedia.org/wiki?curid=3766556", "title": "Jozsef Vago", "text": ""}
{"id": "3766557", "revid": "287204", "url": "https://it.wikipedia.org/wiki?curid=3766557", "title": "Shira Vilensky", "text": "Ha iniziato la sua carriera come modella. all'et\u00e0 di 12 anni, partecipando inoltre ad alcune pubblicit\u00e0. Nei primi anni 2000 ha iniziato a studiare comunicazione in una scuola in Israele. Nel 2002 debutta come attrice nel film \"Broken Wings\". Inoltre nel 2004 ha partecipato alla soap opera \"Michaela\" e nel 2006 alla versione israeliana di \"Ballando con le stelle\", intitolata \"Rokdim Im Kokhavim\". Nel 2005 \u00e8 tra il cast protagonista della serie televisiva Ha-Shminiya e nel 2008 in quella di Bili oltre che nel film Joshua Tree. Nel 2012 partecipa ai film \"Lovelace\" e The Iceman. Attualmente vive a Los Angeles.\nDoppiatrici italiane.\nNelle versioni in italiano dei suoi film, Shira Vilensky \u00e8 stata doppiata da:"}
{"id": "3766561", "revid": "262457", "url": "https://it.wikipedia.org/wiki?curid=3766561", "title": "Eric R. Dodds", "text": ""}
{"id": "3766562", "revid": "287204", "url": "https://it.wikipedia.org/wiki?curid=3766562", "title": "Coppa dell'Imperatore 1993", "text": "La Coppa dell'Imperatore 1993 \u00e8 stata la settantatreesima edizione della coppa nazionale giapponese di calcio.\nFormato.\nRimangono invariati formato e criteri di ammissione al torneo: assieme alle dieci squadre che partecipano alla J. League, partecipano 22 compagini selezionate tra i campionati regionali e universitari.\nSquadre partecipanti.\nJ. League\nSquadre regionali"}
{"id": "3766563", "revid": "125242929", "url": "https://it.wikipedia.org/wiki?curid=3766563", "title": "Jos\u00e9 Aldo", "text": "Combatte nella divisione dei pesi gallo per la promozione statunitense UFC, nella quale \u00e8 stato campione dei pesi piuma in due occasioni; nel corso del suo primo regno, protrattosi dal 2010 al 2015, ha collezionato nove difese del titolo prima di essere detronizzato da Conor McGregor. Largamente considerato uno dei migliori artisti marziali di tutti i tempi, \u00e8 attualmente il numero 3 della classifica dei pesi mosca. \u00c8 stato inoltre l'ultimo campione WEC dei piuma, con due difese del titolo, e quando la UFC acquist\u00f2 la promozione venne automaticamente promosso campione inaugurale.\n\u00c8 stato premiato \"Fighter of the Year\" ai \"Fighters Only World MMA Awards\" nel 2010. Nel 2009 ha inoltre vinto il premio di lottatore dell'anno. Nel 2010 venne segnalato come il miglior lottatore del mondo under 25.\nBiografia.\nJos\u00e9 Aldo presenta una vistosa cicatrice sulla guancia sinistra, frutto di un incidente domestico avuto da piccolo; sua sorella maggiore, infatti, lo spinse involontariamente contro un barbecue. Da giovane veniva considerato una promessa del calcio e anche suo padre supportava tali aspirazioni; stanco, tuttavia, di perdere gli incontri di strada nei quali si trovava coinvolto, Aldo decise di studiare capoeira per migliorare la propria difesa e, cos\u00ec facendo, attir\u00f2 l'attenzione di un maestro di jiu jitsu brasiliano, arte nella quale otterr\u00e0 poi la cintura nera. A diciassette anni si trasfer\u00ec da Manaus a Rio de Janeiro per perseguire il sogno di una carriera nelle arti marziali miste. \u00c8 cugino del calciatore Juan Jesus.\nCarriera nelle arti marziali miste.\nCombatte il suo primo incontro da professionista nelle arti marziali miste all'et\u00e0 di diciassette anni a EcoFight 1 il 10 agosto 2004 contro un altro debuttante, M\u00e1rio Bigola, che sconfigge per KO, con un calcio alla testa, in appena 18 secondi dall'inizio del match. Per Bigola questo \u00e8 stato il primo e unico incontro da professionista. In seguito sconfigge nell'ordine: il brasiliano Hudson Rocha, il debuttante Luiz de Paula, il veterano del vale tudo e della shooto Aritano Silva Barbosa, che aveva perso quattro degli ultimi cinque incontri, e Anderson Silv\u00e9rio a Meca World Vale Tudo 12 per KO tramite calci alla testa. In seguito Aldo combatte due incontri in Inghilterra dove supera Phil Harris e Mickey Young.\nSconfitta con Azevedo.\nMeno di un mese dopo Aldo combatte contro il rispettato Luciano Azevedo, cintura nera di Luta livre, a Jungle Fight 5. Aldo vince il primo round e la maggior parte degli scambi grazie a intelligenti e solide combinazioni e calci alle gambe, tentando diversi \"takedown\" su Azevedo. Nel secondo round invece va a buon fine il primo takedown di Azevedo, ma Aldo riesce a rialzarsi e a tentare a sua volta delle sottomissioni contro l'avversario che non vanno a buon fine, grazie all'abilit\u00e0 di Azevedo a difendersi facilmente. Al minuto 3.37 del secondo round Azevedo intrappola Aldo in una \"rear-naked choke\", costringendolo a cedere, infliggendogli la prima sconfitta in carriera.\nRitorno alla vittoria e debutto nella Pancrase.\nAldo si rif\u00e0 della sconfitta superando l'imbattuto Thiago \"Minu\" Meller al Gold Fighters Championship I del 20 maggio 2006, vincendo per maggioranza dei giudizi, un incontro incerto, alla cui fine Aldo arriva visibilmente esausto. Nel suo ultimo incontro prima di accasarsi alla WEC, sconfigge il veterano della Pancrase Shoji Maruyama al Pancrase 2007 Neo-Blood Tournament Finals. Aldo vince per decisione unanime dominando l'avversario in piedi e a terra.\nWorld Extreme Cagefighting.\nAldo fa il suo debutto alla WEC il 1\u00ba luglio 2008 presso l'Arco Arena a Sacramento, California, contro Alexandre Franca Nogueira che sconfigge al WEC 34. Dopo un'altra vittoria contro Cub Swanson al WEC 41, affronta e supera Mike Brown in un match con in palio il WEC Featherweight Championship per KO al secondo round. In seguito alla vittoria e alla conquista del titolo viene nominato fighter dell'anno sia dalla MMA Live che da Sherdog.com.\nSuccessivamente, il 24 aprile 2010, Aldo affronta l'ex detentore della cintura Urijah Faber al WEC 48. Jos\u00e8 vince per decisione unanime (49-45, 49-45, 50-45) dopo aver mandato Faber al tappeto diverse volte tramite calci: si tratt\u00f2 della prima vittoria professionistica di Aldo per decisione dei giudici. La seguente difesa del titolo arriva contro Manvel Gamburyan al WEC 51 che Aldo manda KO dopo un minuto e 32 secondi del secondo round. Aldo inizia a manifestare spesso l'idea di poter salire nella categoria di peso successiva (pesi leggeri). Avendo superato tutti gli avversari nella propria categoria di peso nella WEC, l'UFC offre ad Aldo la possibilit\u00e0 di lottare contro Kenny Florian, lottatore dell'UFC lightweight title. Aldo e il suo team per\u00f2 rifiutano la proposta, decidendo di rimanere nella categoria dei pesi piuma per il tempo necessario a difendere la sua cintura di campione della WEC.\nUltimate Fighting Championship.\nIl 28 ottobre 2010, la World Extreme Cagefighting viene fusa con l'Ultimate Fighting Championship. Come previsto dall'accordo, tutti i fighter della WEC vengono trasferiti nel roster UFC. Aldo viene dichiarato l'inaugurale UFC Featherweight Champion, ricevendo la prima cintura dei pesi piuma della storia sabato 20 novembre 2010. La prima difesa sarebbe dovuta avvenire all'UFC 125 contro Josh Grispi ma Jos\u00e8 \u00e8 costretto a rinunciare a causa di un infortunio al collo subito solo tre giorni dopo aver ricevuto la nuova cintura di campione. Il suo posto nel match viene preso da Dustin Poirier.\nCampione dei pesi piuma UFC.\nLa prima difesa avviene quindi contro Mark Hominick il 30 aprile 2011 all'UFC 129, dove sconfigge il canadese per decisione unanime vincendo anche il premio Fight of the Night. La seconda difesa favorevole la disputa contro Kenny Florian l'8 ottobre 2011 all'UFC 136, dove vince per decisione unanime.\nL'incontro successivo per Aldo si disput\u00f2 UFC 142, il 14 gennaio 2012, contro l'imbattuto (11-0) Chad Mendes. Prima dell'incontro, Aldo riceve i complimenti del connazionale Mauricio Rua, ex campione dei pesi leggeri, che lo definisce \"l'Anderson Silva dei pesi piuma\". Nell'incontro, disputato in casa a Rio de Janeiro, Aldo inflisse la prima sconfitta in carriera a Mendes con una spettacolare ginocchiata seguita da una serie di pugni quando mancava solo un secondo alla fine del primo round.\nNel 2012 la difficolt\u00e0 per gli organizzatori nel trovare sfidanti validi per Aldo divenne palese, difficolt\u00e0 che si accentuarono quando il probabile primo contendente Hatsu Hioki decise di voler combattere almeno un altro incontro prima di un'eventuale sfida per il titolo. A quel punto venne scelto come avversario Erik Koch, decisamente una sorpresa; nel giugno dello stesso anno per\u00f2 Aldo si infortun\u00f2 e l'incontro per il titolo venne posticipato nell'ottobre 2012 e spostato in Brasile. Successivamente anche Koch s'infortun\u00f2 e venne sostituito con Frankie Edgar, uno dei pi\u00f9 forti campioni dei pesi leggeri UFC appena sceso di categoria dopo la duplice sconfitta patita contro Benson Henderson; incredibilmente Aldo sub\u00ec un ulteriore acciacco in settembre, questa volta al piede, e la sfida con Edgar a UFC 153 salt\u00f2.\nAffront\u00f2 Frankie Edgar all'evento \"UFC 156: Aldo vs. Edgar\" del 2 febbraio 2013: Aldo si trov\u00f2 di fronte probabilmente il pi\u00f9 forte avversario mai affrontato fino a quel momento, ed ebbe dei problemi con la velocit\u00e0 di jab ed il footwork dello statunitense, ma i colpi portati in piedi dal campione brasiliano furono sufficienti per convincere tutti e tre i giudici della sua vittoria, con un punteggio finale di 49-46, 49-46 e 48-47 che gli valse la quarta difesa del titolo.\nNell'agosto del 2013 avrebbe dovuto difendere il titolo contro un altro peso leggero, l'ex campione WEC Anthony Pettis, ma un infortunio al ginocchio costrinsero gli organizzatori a cambiare avversario con Jung \"Korean Zombie\" Chan-Sung. Aldo vinse per KO tecnico nel corso del quarto round approfittando anche di un infortunio capitato all'avversario. Durante l'incontro Aldo si ruppe un piede e successivamente gli venne riscontrata la presenza di calcoli renali, possibilmente causati dalla disidratazione alla quale si sottopone per tagliare il peso e combattere nei pesi piuma, tant'\u00e8 che pi\u00f9 volte si era parlato di un suo possibile passaggio nella categoria dei pesi leggeri.\nDifese il proprio titolo per la sesta volta consecutiva nel febbraio 2014 sconfiggendo Ricardo Lamas per decisione unanime dei giudici di gara che assegnarono 4 round su 5 al brasiliano.\nLa successiva difesa del titolo sarebbe dovuta avvenire in agosto con un rematch contro Chad Mendes, ma ad un mese dall'incontro Aldo s'infortun\u00f2 e l'intero evento \"UFC 176\" venne cancellato. L'incontro venne quindi spostato il 25 ottobre 2014 all'evento UFC 179: Aldo vs. Mendes: Aldo s'impose ancora una volta sul rivale ma in un incontro equilibrato e terminato ai cartellini dei giudici di gara, i quali assegnarono 4 round su 5 al brasiliano.\nPerdita del titolo.\nA luglio del 2015 avrebbe dovuto difendere il titolo contro l'irlandese Conor McGregor. In seguito venne annunciato l'infortunio alle costole da parte del campione durante l'allenamento. Dai raggi X i medici esclusero la rottura di una costola, confermando invece la contusione di essa con ulteriore danneggiamento della cartilagine. Nonostante Aldo decise di voler partecipare all'evento, la UFC annunci\u00f2 la sua sostituzione con Chad Mendes che affront\u00f2 l'irlandese in un match valido per il titolo ad interim.\nL'incontro con McGregor, nel frattempo divenuto campione ad interim UFC dei pesi piuma dopo avere sconfitto Mendes, venne ufficializzato per il main event di UFC 194, in programma per il 12 dicembre 2015. All'inizio dell'incontro, McGregor prese il controllo del centro dell'ottagono e quando Aldo raggiunse l'arco d'azione dell'irlandese, quest'ultimo tent\u00f2 di colpirlo con un diretto sinistro per mantenere le distanze; successivamente il brasiliano muovendosi in avanti tent\u00f2 una combinazione di pugni ma McGregor nell'indietreggiare lo colp\u00ec con un diretto sinistro sul mento mandandolo KO a soli 13 secondi dall'inizio del match. Questa fu la prima sconfitta di Aldo dopo 10 anni di vittorie.\nCampione dei pesi piuma ad interim e assegnazione d'ufficio del titolo.\nIl 31 marzo 2016 viene annunciato un nuovo match fra Jose Aldo e Frankie Edgar, valido per il titolo ad interim dei pesi piuma, che si disput\u00f2 durante la super card di UFC 200: Aldo vinse l'incontro per decisione unanime.\nIl 23 novembre 2016 gli viene riassegnato d'ufficio il titolo indiscusso di categoria data l'inattivit\u00e0 di McGregor, diventato nel frattempo campione dei pesi leggeri; questo avvenimento ha riaperto i diverbi tra McGregor e Aldo, poich\u00e9 il primo non credeva che fosse giusto assegnare un titolo al di fuori dall'ottagono.\nPerdita del titolo e risalita.\nL'incontro valido per l'unificazione del titolo contro il campione ad interim Max Holloway si tiene il 3 giugno 2017 nel main event di UFC 212: dopo aver portato a casa i primi due round, Aldo viene sconfitto per KO tecnico dall'hawaiiano alla terza ripresa ed entrambi gli atleti vengono premiati con il riconoscimento \"Fight of the Night\"; il rematch tra i due si tiene il 2 dicembre a UFC 218, ma Aldo viene di nuovo sconfitto per TKO al terzo round.\nTorna alla vittoria nel 2018, imponendosi il 28 luglio su Jeremy Stephens per KO tecnico, per poi bissare il successo il 2 febbraio 2019 con la vittoria sempre per TKO contro il connazionale Renato Moicano; entrambe le vittorie vennero giudicate \"Performance of the Night\".\nIl 12 luglio in un incontro valevole per il titolo dei pesi gallo in seguito al ritiro di Henry Cejudo Aldo perde per TKO alla 5\u00aa ripresa contro Petr Yan\nFilm biografico.\nNel 2016 esce il film biografico brasiliano \"Il pi\u00f9 forte del Mondo\", prodotto da Netflix in collaborazione con UFC. Il film racconta il difficile rapporto di Aldo con il padre, i primi anni di allenamento e l'inizio della carriera del lottatore, interpretato dall'attore Jos\u00e8 Loreto, fino alla difesa del titolo dei Pesi Piuma contro Mark Hominick ad UFC129 Toronto. La regia \u00e8 affidata ad Afonso Poyart. "}
{"id": "3766564", "revid": "767487", "url": "https://it.wikipedia.org/wiki?curid=3766564", "title": "G\u00e1bor Szab\u00f3", "text": ""}
{"id": "3766565", "revid": "621682", "url": "https://it.wikipedia.org/wiki?curid=3766565", "title": "G\u00e1bor P\u00e9ter Szab\u00f3", "text": ""}
{"id": "3766566", "revid": "287204", "url": "https://it.wikipedia.org/wiki?curid=3766566", "title": "P.S. I Love You (brano musicale)", "text": ""}
{"id": "3766567", "revid": "599013", "url": "https://it.wikipedia.org/wiki?curid=3766567", "title": "P.S. I Love You", "text": ""}
{"id": "3766569", "revid": "834", "url": "https://it.wikipedia.org/wiki?curid=3766569", "title": "P.S. I love you", "text": ""}
{"id": "3766571", "revid": "132266", "url": "https://it.wikipedia.org/wiki?curid=3766571", "title": "Francesco Giusti Del Giardino", "text": ""}
{"id": "3766572", "revid": "599013", "url": "https://it.wikipedia.org/wiki?curid=3766572", "title": "Romuald Peiser", "text": "Carriera.\nClub.\nDopo aver giocato nei principali campionati europei, si trasferisce all'Acad\u00e9mica nel 2010."}
{"id": "3766573", "revid": "1856513", "url": "https://it.wikipedia.org/wiki?curid=3766573", "title": "Deutsche Luft-Reederei", "text": "La Deutsche Luft-Reederei GmbH, indicata anche con la sigla DLR, fu una compagnia aerea di linea tedesca ed effettuava, come era consuetudine nel periodo, servizi di trasporto passeggeri e servizi postali.\nFondata nel 1917 su iniziativa dell'imprenditore tedesco Walther Rathenau, a quel tempo a capo della Allgemeine Elektrizit\u00e4ts-Gesellschaft (AEG), si ricorda per aver effettuato il primo volo passeggeri dell'era postbellica, il 5 febbraio 1919, e rimase attiva prima di confluire, nel 1923, nella Aero Lloyd AG, compagnia che in seguito diede origine alla Deutsche Luft Hansa (DLH)."}
{"id": "3766576", "revid": "767487", "url": "https://it.wikipedia.org/wiki?curid=3766576", "title": "J\u00e1nos M\u00f3r\u00e9", "text": ""}
{"id": "3766577", "revid": "132266", "url": "https://it.wikipedia.org/wiki?curid=3766577", "title": "Vettor Giusti Del Giardino", "text": ""}
{"id": "3766578", "revid": "287204", "url": "https://it.wikipedia.org/wiki?curid=3766578", "title": "Janos More", "text": ""}
{"id": "3766580", "revid": "1745361", "url": "https://it.wikipedia.org/wiki?curid=3766580", "title": "Tornei di tennis maschili nel 1907", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1907 tutti i tornei erano amatoriali, tra questi c'erano i tornei del Grande Slam:gli Australian Championships, il Campionato francese di tennis, il Torneo di Wimbledon, e gli U.S. National Championships.\nCalendario.\nGennaio.\n\"Nessun evento\""}
{"id": "3766583", "revid": "132266", "url": "https://it.wikipedia.org/wiki?curid=3766583", "title": "Giovanni Giusti Del Giardino", "text": ""}
{"id": "3766588", "revid": "767487", "url": "https://it.wikipedia.org/wiki?curid=3766588", "title": "La cantante dell'Opera", "text": "La cantante dell'Opera \u00e8 film del 1932 diretto da Nunzio Malasomma.\nProduzione.\nProdotto da Ludovico Toeplitz per la CINES, il film fu girato negli stabilimenti Cines di Via Vejo a Roma, tratto da una novella di Gino Rocca \"Nel caffettuccio di San Stae\", aiuto regista Ivo Perilli, per uscire nelle sale nella primavera del 1932."}
{"id": "3766589", "revid": "287204", "url": "https://it.wikipedia.org/wiki?curid=3766589", "title": "Oskaras Korsunovas", "text": ""}
{"id": "3766590", "revid": "223320", "url": "https://it.wikipedia.org/wiki?curid=3766590", "title": "Astrid Ellena", "text": ""}
{"id": "3766591", "revid": "167951", "url": "https://it.wikipedia.org/wiki?curid=3766591", "title": "La cantante dell'opera", "text": ""}
{"id": "3766593", "revid": "1543377", "url": "https://it.wikipedia.org/wiki?curid=3766593", "title": "Rezs\u0151 Rozgonyi", "text": "Carriera.\nGioc\u00f2 nel Kispest negli anni '30 assieme a Rezs\u0151 Somlai e a Ferenc Pusk\u00e1s I, padre di Ferenc Pusk\u00e1s. Fece parte della Nazionale ungherese ai Mondiali del 1934."}
{"id": "3766594", "revid": "96527667", "url": "https://it.wikipedia.org/wiki?curid=3766594", "title": "Therma", "text": "Therma o Therme () era una citt\u00e0 greca fondata dagli Eretriesi o dai Corinzi alla fine del VII secolo a.C. nell'antica Migdonia (in seguito incorporata nel Regno di Macedonia), situata nell'estremit\u00e0 nord-orientale di un grande golfo del mar Egeo, il golfo Termaico.\nStoria.\nLa citt\u00e0 fu costruita in mezzo a delle paludi infestate da zanzare, infatti il suo nome deriva dal greco \"th\u00e9rm\u0113/th\u00e9rma\", \"febbre (malarica)\".\nTherma divenne dal V secolo a.C. una citt\u00e0 di una certa importanza. Serse vi si ferm\u00f2 nel 480 a.C., accampando le sue truppe tra la citt\u00e0 e il Vardar e ancorando la sua flotta nel golfo Termaico; secondo Erodoto fu la vista che ebbe da l\u00ec del monte Ossa e del monte Olimpo che lo spinse a esplorare il corso del fiume Peneo. Poco prima dello scoppio della guerra del Peloponneso Therma fu occupata dagli Ateniesi, ma due anni dopo fu consegnata al re di Macedonia Perdicca.\nTherma fu in seguito rinominata Tessalonica da Cassandro I; in quel tempo il porto della precedente capitale macedone, Pella, aveva cominciato ad interrarsi, quindi Cassandro approfitt\u00f2 delle acque profonde presenti nel porto a nord-ovest di Therma per espandere il proprio insediamento."}
{"id": "3766596", "revid": "19933", "url": "https://it.wikipedia.org/wiki?curid=3766596", "title": "Therm\u0113", "text": ""}
{"id": "3766597", "revid": "19933", "url": "https://it.wikipedia.org/wiki?curid=3766597", "title": "Therme", "text": ""}
{"id": "3766601", "revid": "767487", "url": "https://it.wikipedia.org/wiki?curid=3766601", "title": "Giovinezza (film 1926)", "text": "Giovinezza (\"Fascinating Youth\") \u00e8 un film muto del 1926 diretto da Sam Wood.\nProduzione.\nIl film fu prodotto dalla Paramount Pictures (con il nome Famous Players-Lasky Corporation).\nDistribuzione.\nDistribuito dalla Paramount Pictures (con il nome Famous Players-Lasky Corporation), il film - presentato in prima a New York 17 marzo da Jesse L. Lasky e Adolph Zukor - usc\u00ec nelle sale cinematografiche statunitensi il 23 agosto 1926, in quelle italiane l'anno successivo."}
{"id": "3766604", "revid": "1745361", "url": "https://it.wikipedia.org/wiki?curid=3766604", "title": "Tornei di tennis maschili nel 1906", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1906 tutti i tornei erano amatoriali, tra questi c'erano i tornei del Grande Slam:gli Australian Championships, il Campionato francese di tennis, il Torneo di Wimbledon, e gli U.S. National Championships.\nCalendario.\nGennaio.\n\"Nessun evento\""}
{"id": "3766614", "revid": "124123", "url": "https://it.wikipedia.org/wiki?curid=3766614", "title": "Rezs\u0151 Somlai", "text": ""}
{"id": "3766615", "revid": "287204", "url": "https://it.wikipedia.org/wiki?curid=3766615", "title": "Rezso Somlai", "text": ""}
{"id": "3766616", "revid": "2149966", "url": "https://it.wikipedia.org/wiki?curid=3766616", "title": "Nube a muro", "text": "Una nube a muro (nella letteratura scientifica in inglese \"wall cloud\", \"murus\" nella nomenclatura convenzionale dell'OMM) \u00e8 una caratteristica accessoria riscontrabile in alcuni cumulonembi. Da esse pu\u00f2 talvolta formarsi un tornado mesociclonico. Si trova tipicamente sotto la \"\" (zona senza precipitazioni) nell'area della corrente ascensionale dove il vapore acqueo condensa a una quota inferiore rispetto alle nubi circostanti.\nFormazione.\nLa nube a muro nasce per il fatto che la corrente discendente all'interno del cumulonembo (\"downdraft\"), invece di abbattersi al suolo dietro al temporale come \"outflow\", viene richiamata all'interno della nube temporalesca da un movimento rotatorio indotto dal mesociclone interno alla supercella. Parte di quest'aria fredda si infiltra nella corrente ascendente calda (\"updraft\") e, avvolgendosi a spirale intorno ad essa, viene spinta nuovamente verso l'alto. Poich\u00e9 il punto di rugiada di una massa di aria fredda si trova a una quota inferiore rispetto a quello di una massa di aria pi\u00f9 calda, l'aria fredda infiltrata condenser\u00e0 ad una quota altimetrica inferiore, formando cos\u00ec la nube a muro.\nStruttura.\nUna nube a muro pu\u00f2 essere grande da 250 metri a quasi 8 chilometri. Nell'emisfero settentrionale si forma generalmente a sud o sud-ovest di una supercella. Un movimento rotatorio della nube a muro indica la presenza di un mesociclone.\nCaratteristiche associate.\n. Attaccata alle nubi a muro, soprattutto in ambienti umidi, \u00e8 possibile notare una \"nube a coda\" (in inglese \"tail cloud\"), una banda nuvolosa che si estende verso l'area delle precipitazioni. Alcune nubi a muro possiedono anche una banda di nuvole frammentate che circondano la loro parte superiore (corrispondente alla base del cumulonembo).\nNube a muro e a mensola.\n\u00c8 possibile scambiare una \"nube a mensola\" (in inglese \"shelf cloud\") per una nube a muro che, soprattutto se osservata da molto vicino, appare come un grosso muro di nubi basse. Tuttavia la nube a mensola compare sempre sul bordo avanzante del temporale mentre la nube a muro \u00e8 posta sul retro. Le nubi a muro tendono ad allungarsi verso la zona delle precipitazioni, mentre le nubi a mensola si sporgono verso l'esterno dell'area temporalesca.\nSupercelle e tornado.\nLa nube a muro \u00e8 stata identificata da Ted Fujita e associata a tempeste con formazione di tornado. Nel caso particolare di una supercella (raramente nei sistemi multicellulari) la nube a muro sar\u00e0 spesso vista in rotazione.\nLa tornadogenesi \u00e8 pi\u00f9 probabile quando la nube a muro \u00e8 persistente con rapida ascesa e rotazione. La nube a muro precede tipicamente una tornadogenesi da dieci a venti minuti, ma pu\u00f2 essere anche un minuto o addirittura pi\u00f9 di un'ora. Spesso, poco prima della tornadogenesi, la nube a muro scender\u00e0 repentinamente e si stringer\u00e0 in un imbuto. \nAnche se le nubi a muro rotanti sono quelle che creano i tornado pi\u00f9 forti, solo in alcune di esse si assiste alla formazione di un tornado. "}
{"id": "3766617", "revid": "110157", "url": "https://it.wikipedia.org/wiki?curid=3766617", "title": "Distretto di Cocabamba", "text": "Il distretto di Cocabamba \u00e8 un distretto del Per\u00f9 nella provincia di Luya (regione di Amazonas) con 2.240 abitanti al censimento 2007 dei quali 323 urbani e 1.917 rurali.\n\u00c8 stato istituito il 5 febbraio 1861.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3766618", "revid": "124587489", "url": "https://it.wikipedia.org/wiki?curid=3766618", "title": "Sillabario inuktitut", "text": "Il sillabario inuktitut (\u144e\u144e\u154b\u1405\u14ef\u1585 \u14c4\u1456\u1585 \"titirausiq nutaaq\") \u00e8 il sistema di scrittura usato nella lingua inuktitut accanto all'alfabeto latino. Il sillabario fa distinzione tra vocali e consonanti con vocali lunghe o corte e vocali o consonanti finali. Le vocali e consonanti lunghe sono scritte nell'alfabeto latino con la doppia vocale: ad esempio la \"i\" lunga sar\u00e0 \"ii\" e la \"pi\" lunga sar\u00e0 \"pii\"."}
{"id": "3766619", "revid": "655707", "url": "https://it.wikipedia.org/wiki?curid=3766619", "title": "Alfabeto inuktitut", "text": ""}
{"id": "3766621", "revid": "767487", "url": "https://it.wikipedia.org/wiki?curid=3766621", "title": "Istv\u00e1n Tam\u00e1ssy", "text": ""}
{"id": "3766622", "revid": "287204", "url": "https://it.wikipedia.org/wiki?curid=3766622", "title": "Istvan Tamassy", "text": ""}
{"id": "3766623", "revid": "110157", "url": "https://it.wikipedia.org/wiki?curid=3766623", "title": "Distretto di Colcamar", "text": "Il distretto di Colcamar \u00e8 un distretto del Per\u00f9 nella provincia di Luya (regione di Amazonas) con 2.395 abitanti al censimento 2007 dei quali 1.394 urbani e 1.001 rurali.\n\u00c8 stato istituito il 5 febbraio 1861.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3766624", "revid": "1745361", "url": "https://it.wikipedia.org/wiki?curid=3766624", "title": "Tornei di tennis maschili nel 1905", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1905 tutti i tornei erano amatoriali, tra questi c'erano i tornei del Grande Slam:gli Australian Championships, il Campionato francese di tennis, il Torneo di Wimbledon, e gli U.S. National Championships."}
{"id": "3766625", "revid": "72811", "url": "https://it.wikipedia.org/wiki?curid=3766625", "title": "King Dodongo", "text": ""}
{"id": "3766627", "revid": "110157", "url": "https://it.wikipedia.org/wiki?curid=3766627", "title": "Distretto di Conila", "text": "Il distretto di Conila \u00e8 un distretto del Per\u00f9 nella provincia di Luya (regione di Amazonas) con 2.033 abitanti al censimento 2007 dei quali 1.193 urbani e 840 rurali.\n\u00c8 stato istituito il 5 febbraio 1861 e il centro principale \u00e8 Cohechan.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3766628", "revid": "76963", "url": "https://it.wikipedia.org/wiki?curid=3766628", "title": "Monika Schnarre", "text": " \nBiografia.\nA 14 anni vinse il concorso di bellezza per modelle Ford Models Supermodel of the World, divenendo la modella pi\u00f9 giovane a trionfare in tale concorso. Apparve sulla copertina di \"Vogue\" a 14 anni. Nel 1989 fu pubblicato il suo libro \"Monika: Between You and Me\". Collezion\u00f2 alcune apparizioni in \"Beautiful\" e \"Beverly Hills 90210\" e fu coprotagonista in \"Waxwork 2 - Bentornati al museo delle cere\". Studi\u00f2 giornalismo alla University of California, Los Angeles ed \u00e8 stata presentatrice di \"Celebrity RSVP\", programma di notizie e intrattenimento canadese. Nel 2007, \u00e8 diventata un'ambasciatrice volontaria per Habitat for Humanity Toronto."}
{"id": "3766630", "revid": "599013", "url": "https://it.wikipedia.org/wiki?curid=3766630", "title": "Ignacio Prieto", "text": "Carriera.\nCon la Nazionale cilena ha preso parte ai Mondiali 1966."}
{"id": "3766632", "revid": "110157", "url": "https://it.wikipedia.org/wiki?curid=3766632", "title": "Distretto di Inguilpata", "text": "Il distretto di Inguilpata \u00e8 un distretto del Per\u00f9 nella provincia di Luya (regione di Amazonas) con 694 abitanti al censimento 2007 dei quali 410 urbani e 284 rurali.\n\u00c8 stato istituito il 21 ottobre 1942.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3766635", "revid": "767487", "url": "https://it.wikipedia.org/wiki?curid=3766635", "title": "Erik Brakstad", "text": "Biografia.\n\u00c8 il fratello di Torkild Brakstad.\nCarriera.\nGiocatore.\nClub.\nBrakstad gioc\u00f2 con le maglie di Molde e Tr\u00e6ff, in due distinti periodi con entrambi i club. Fu infatti un calciatore del Molde prima dal 1968 al 1976 e poi dal 1978 al 1979, mentre del Tr\u00e6ff nel 1977 e a partire dal 1980.\nAllenatore.\nRicopr\u00ec la posizione di allenatore-giocatore gi\u00e0 nel 1977, quando era in forza al Tr\u00e6ff. Fu poi tecnico del Molde, del Bryne, del Moss, del Kristiansund e dello H\u00f8dd, prima di tornare ancora al Tr\u00e6ff, formazione che allen\u00f2 in diversi periodi."}
{"id": "3766637", "revid": "729019", "url": "https://it.wikipedia.org/wiki?curid=3766637", "title": "Cestus Dei", "text": "Cestus Dei \u00e8 un romanzo di fantascienza del 1983 dello scrittore statunitense John Maddox Roberts.\nTrama.\nQuarto Millennio dell'era cristiana. Il sistema Flaviano, recentemente riscoperto, pone un grave problema all'Organizzazione delle Fedi Unite (OFU): i discendenti dei coloni terrestri che hanno popolato le decine di pianeti di quel sistema, nel lungo periodo di separazione con il resto della civilt\u00e0 terrestre sono regrediti al paganesimo ed hanno anche messo in pratica la produzione dei \"senzanima\", vale a dire umanoidi ed altre umano-strutture.\nNel Terzo Millennio gli uomini hanno colonizzato le galassie, mentre le grandi religioni vivevano un periodo di grande rinascita, favorita anche dalle immense ricchezze che i fedeli dei diversi sistemi inviavano alle casse delle loro chiese. Le entit\u00e0 politiche tradizionali si sono dissolte, lasciando il potere in mano alle guide spirituali delle fedi principali che hanno creato la OFU per valutare i problemi politici e religiosi di interesse comune.\nNei primi anni del Quarto Millennio il sistema su cui si era retta l'umanit\u00e0 ha cominciato a disgregarsi, le religioni sono decadute in uno stato di corruzione, mentre i sistemi planetari pi\u00f9 distanti, come il sistema Flaviano, hanno via via perso i contatti con la loro fede di riferimento.\nA partire dall'anno 3520 comincia la rinascita della chiesa di Roma, quando viene eletto papa Leone XXX, ed il risultato dell'azione della chiesa rinnovata \u00e8 stata la riscoperta dei sistemi che si erano distaccati. Anche le altre grandi religioni, in particolare l'islam e l'ebraismo, seguendo l'esempio della chiesa cristiana, si sono rinnovate ed hanno intrapreso la strada del recupero dei sistemi separati.\nPadre Miles di Durga, gesuita, viene prescelto dal papa Innocenzo LXXII per una missione nel sistema Flaviano che prepari la strada alle forze della Chiesa militante che dovranno riportare il sistema sotto il controllo di Roma. Poich\u00e9 il sistema non \u00e8 pi\u00f9 realmente cristiano, esiste il rischio che le forze delle altre fedi invadano il sistema e ne assumano il controllo. Padre Miles, accompagnato dal frate francescano Jeremiah, giunge ad Augusta, citt\u00e0 principale del pianeta Charun, dove \u00e8 al potere Ilya VII, console di Charun ed autocrate del sistema Flaviano. La popolazione di Charun \u00e8 semianalfabeta, totalmente disinteressata alla politica e dedita al gioco d'azzardo ed ai cruenti spettacoli dei gladiatori."}
{"id": "3766638", "revid": "767487", "url": "https://it.wikipedia.org/wiki?curid=3766638", "title": "Distretto di L\u00e1mud", "text": "Il distretto di L\u00e1mud \u00e8 un distretto del Per\u00f9 nella provincia di Luya (regione di Amazonas) con 2.319 abitanti al censimento 2007 dei quali 2.010 urbani e 309 rurali.\n\u00c8 stato istituito il 5 febbraio 1861.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3766639", "revid": "287204", "url": "https://it.wikipedia.org/wiki?curid=3766639", "title": "Distretto di Lamud", "text": ""}
{"id": "3766641", "revid": "767487", "url": "https://it.wikipedia.org/wiki?curid=3766641", "title": "Francisco Prieto", "text": ""}
{"id": "3766642", "revid": "287204", "url": "https://it.wikipedia.org/wiki?curid=3766642", "title": "Nube a imbuto", "text": "In meteorologia, una nube ad imbuto o nel linguaggio specialistico tuba (tu) (dall'analoga parola in latino, con il significato di \"tromba\"), \u00e8 una nube accessoria a forma di cono in genere molto allungato formata da goccioline d'acqua condensata, associata ad una colonna di vento in rotazione che discende dalla base della nube (di solito un cumulonimbus o un cumulus), senza toccare il suolo o la superficie dell'acqua.\nAssume una caratteristica forma a cono o imbutiforme che si staglia come una protuberanza dalla base della nube. Questa tipologia di nubi \u00e8 frequentemente associata con temporali di supercella.\nQuando una nuvola ad imbuto raggiunge il suolo, si trasforma in un tornado anche se nella prima fase mantiene ancora la forma imbutiforme. \nLa maggior parte dei tornado iniziano come nubi ad imbuto, ma non tutte queste nubi riescono a toccare il suolo e a trasformarsi in tornado. \nUn tornado, inoltre, non ha necessariamente bisogno di avere una nube a condensazione del tipo imbutiforme, soprattutto quando i forti venti ciclonici si verificano in superficie e riescono a collegarsi alla base della nube senza formare un'apparente appendice imbutiforme.\nUna nube ad imbuto \u00e8 chiaramente rilevabile quando passa sopra la testa dell'osservatore. Le sono associati suoni caratteristici che ricordano il ronzio delle api, un muggito, un risucchio o lo scroscio di una cascata.\nNel caso in cui la nube a imbuto tocchi la superficie dell'acqua, il risultato \u00e8 la formazione di una tromba marina."}
{"id": "3766643", "revid": "45139451", "url": "https://it.wikipedia.org/wiki?curid=3766643", "title": "Elemento soggettivo", "text": ""}
{"id": "3766644", "revid": "45139454", "url": "https://it.wikipedia.org/wiki?curid=3766644", "title": "Elemento soggettivo del reato", "text": ""}
{"id": "3766645", "revid": "110157", "url": "https://it.wikipedia.org/wiki?curid=3766645", "title": "Distretto di Longuita", "text": "Il distretto di Longuita \u00e8 un distretto del Per\u00f9 nella provincia di Luya (regione di Amazonas) con 946 abitanti al censimento 2007 dei quali 198 urbani e 748 rurali.\n\u00c8 stato istituito il 5 febbraio 1861.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3766647", "revid": "599013", "url": "https://it.wikipedia.org/wiki?curid=3766647", "title": "Markus Berger", "text": "Carriera.\nClub.\nCompie il suo esordio da calciatore professionista nel 2004 militando per il Ried e dopo tre stagioni viene acquistato dall'Acad\u00e9mica, squadra portoghese militante in Primeira Liga.\nNel 2007 passa all'Acad\u00e9mica per 300 000 euro. Nel club portoghese segna il suo primo gol alla quinta giornata contro il Benfica.\nIl 30 dicembre 2011 si trasferisce in Ucraina al \u010cornomorec' per 150 000 euro e firma un contratto triennale. Nelle due stagioni al \u010cornomorec' raggiunge quota 35 presenze. Stagione seguente vede Markus e i compagni conquistare un posto in Europa League.\nIl 31 marzo 2014 viene ingaggiato dai norvegesi dello Start. Il 13 giugno successivo, rescisse il contratto che lo legava al club. Il 19 giugno, si accord\u00f2 allora con l'Ural.\nNazionale.\nDal 2004 ha militato nell'Under-21 dove ha militato per tre anni. Nelle file giovanili della Nazionale ha giocato 32 gare e detiene, ancora oggi, il record del giocatore con pi\u00f9 presenze per la Nazionale Under-21."}
{"id": "3766648", "revid": "122151292", "url": "https://it.wikipedia.org/wiki?curid=3766648", "title": "Tavola da surf", "text": "La tavola da surf, in inglese \"surfboard\", \u00e8 un natante utilizzato per la pratica del surf. Le tavole da surf sono relativamente leggere, ma abbastanza robuste da sopportare il peso di una persona mentre cavalca un'onda. Le prime tavole da surf sono apparse alle Hawaii, dove erano conosciute con il termine locale \"papa he'e nalu\"; erano solitamente di legno, ricavato dalle piante locali come l'acacia koa, erano solitamente lunghe sui 15 piedi e molto pesanti. Negli anni, con la continua diffusione di questo sport e la scoperta in campo nautico di materiali leggeri e robusti, le tavole da surf hanno subito continue evoluzioni e migliorie. Oltre alla leggerezza dei materiali e alla forma della tavola, si \u00e8 introdotta una maggiore stabilit\u00e0 di manovra grazie all'introduzione di una o pi\u00f9 pinne poste a poppa.\nLe tavole moderne sono costituite da schiuma di poliuretano o polistirene, ricoperta da fogli di fibra di vetro amalgamati con resina epossidica o poliestere. Il risultato \u00e8 una tavola leggera, con un ottimo galleggiamento e manovrabile. Recenti sviluppi nella costruzione di tavole da surf hanno portato anche all'utilizzo di fibra di carbonio o fibra di titanio. Ci sono differenti tipologie di tavole da surf, con forme e dimensioni che dipendono dal tipo di onda che si vuole affrontare e la tecnica che si vuole utilizzare. Essenzialmente le tavole si dividono in due grandi branche, le \"longboards\" e le \"shortboards\". Le tavole \"longboard\" sono solitamente lunghe dai 9 piedi in su, hanno una punta arrotondata e sono molto spesse. Le shortboard hanno dimensioni inferiori ai 7 piedi, e hanno la prua molto appuntita, sono molto leggere e manovrabili. \"Longboards\" e \"shortboards\" possono a loro volta avere forme diverse, a seconda dei propri gusti. La forma di una tavola incide notevolmente sia per la manovrabilit\u00e0 di queste, sia per le onde con cui \u00e8 pi\u00f9 consigliato utilizzarle.\nCostruzione.\nLe tavole da surf moderne sono solitamente costruite con schiuma di poliuretano, rinforzate con uno o pi\u00f9 longheroni in legno. Lo \"shaper\" (in gergo il costruttore di tavole) modella la schiuma da una forma grezza a quella desiderata. Viene utilizzato anche un tipo di schiuma diverso, con l'interno vuoto, chiamato \"clark foam\", ma la ditta che produceva tali materiali ha chiuso i battenti, con grande dispiacere per i surfisti, considerato che la costruzione di tavole con questa speciale schiuma forniva ai praticanti uno strumento insieme leggero e pi\u00f9 robusto rispetto alle classiche tavole. Una volta che il grezzo \u00e8 modellato con la forma desiderata, lo \"shaper\" taglia in due il modello su tutta la sua lunghezza e incolla tra le due parti il longherone. Infine ricopre la tavola con stuoia di fibra di vetro e resina epossidica; \u00e8 durante questa operazione che vengono inserite le pinne, o in alternativa vengono creati gli alloggi per accogliere pinne rimovibili. Viene anche creato l'inserto per il \"leash\" (il laccio che il surfista lega sia alla tavola che alla propria gamba per impedire di perdere il natante).\nAnche se solitamente le tavole sono costruite a mano, l'utilizzo di macchinari ha preso piede per la costruzione di tavole da surf in serie. Questo tipo di tavole, meno costose di quelle fatte a mano, sono solitamente utilizzate da principianti in cerca di una tavola economica e robusta, che duri nel tempo.\nVarianti.\nLe tavole da surf hanno differenti forme, che ne denotano il tipo di utilizzo e il tipo di surfista che le usa.\nShortboard.\nLe \"shortboars\" sono tavole corte, che hanno iniziato a diffondersi alla fine degli anni '60, con l'introduzione di schiume di uretano. Sono di lunghezza compresa tra i 5 e i 7 piedi, con una prua molto appuntita e una poppa squadrata o tonda. Hanno solitamente tre pinne gemelle, ma possono anche arrivare a 5. Le \"shortboards\" sono tavole veloci e molto manovrabili, ma a causa della ridotta galleggiabilit\u00e0, sono di difficile utilizzo, poich\u00e9 richiedono onde pi\u00f9 potenti rispetto a tavole pi\u00f9 lunghe e larghe, e il \"take off\" (in gergo l'azione con cui il surfista si alza in piedi e inizia a surfare l'onda) \u00e8 solitamente molto ripido, quasi a ridosso del punto in cui l'onda frange, e dunque pi\u00f9 pericoloso in caso di grandi onde.\nEgg.\nLe \"eggs\" (dall'inglese \"uovo\") sono tavole ibride, a met\u00e0 strada tra le \"longboards\" e le \"shortboards\", come forma e dimensione, hanno lunghezze comprese tra i 7 e gli 8 piedi con una prua e una poppa arrotondate. Sono pi\u00f9 semplici da utilizzare rispetto alle \"shortboards\", e sono indicate per chi muove i primi passi nel surf. Generalmente funzionano bene su onde poco adatte sia alle \"shortboards\" che alle \"longboard\".\nFish.\nLe \"fish\" (dall'inglese \"pesce\") sono tavole solitamente di lunghezza inferiore ai 6 piedi ma molto spesse e larghe, si sono diffuse alla fine degli anni '60. Hanno una poppa che ricorda la forma della pinna posteriore dei pesci, e sono solitamente dotate di due pinne gemelle; sono molto adatte per piccole onde.\nFun board.\nLe \"fun board\" sono tavole che combinano elementi delle \"shortboards\" con le peculiarit\u00e0 delle \"longboards\". Sono di lunghezza compresa tra i 7 e gli 8 piedi, e disegnate per poter prendere facilmente un'onda anche per i principianti, ma sono pi\u00f9 manovrabili delle tavole lunghe. Sono solitamente utilizzate da principianti, oppure come tavole intermedie per passare dalle lunghe tavole alle \"shortboards.\"\nGun.\nLe \"guns\" (dall'inglese \"pistola\") sono tavole particolari utilizzate per il surf su onde giganti. Sono strette, hanno una forma simile a una freccia, che ricorda quella delle \"shortboards\", ma sono lunghe fino a 12 piedi, e possono avere una, tre o quattro pinne. Uno spot in cui \u00e8 possibile utilizzare questo tipo di tavole \u00e8 il Mavericks, in California.\nLongboard.\nLe \"longboards\" sono tavole lunghe oltre i 9 piedi, con un ottimo galleggiamento, ed \u00e8 il tipo di tavola utilizzato fin dagli albori del surf moderno nei primi anni del '900. Originariamente in legno e con un'unica grande pinna posteriore, le \"longboards\" moderne sono anch'esse fatte di schiuma di poliuretano e fibra di vetro con resina epossidica o poliestere. Vengono utilizzate su molti tipi di onda, e si differenziano per forma e lunghezza in base allo stile del surfista. Una delle tecniche classiche del \"longboarding\" consiste nel camminare verso la prua e cavalcare l'onda stando con un piede (\"hang five\") o con entrambi (\"hang ten\") sulla punta della tavola. Tale tecnica \u00e8 detta \"nose ride\", e pu\u00f2 essere combinata con altre manovre tipiche del surf."}
{"id": "3766650", "revid": "767487", "url": "https://it.wikipedia.org/wiki?curid=3766650", "title": "The All-Night Show", "text": "The All-Night Show \u00e8 una serie televisiva statunitense incentrata sull'importanza che ricoprono nella vita delle persone l'amicizia, l'ironia e il sesso. La sigla iniziale \u00e8 \"What Is Love\", la serie \u00e8 iniziata nel 1980 ed \u00e8 terminata nel 2009.\nLa sit-com \u00e8 incentrata sulle vicende di due amici che vivono a New York che tentano di rimorchiare ragazze autoinvitandosi ai pub e alle feste, ma senza successo, cos\u00ec cercano un terzo che gli faccia da spalla. Tentano con molti, camei di attori famosi, tra cui: Sylvester Stallone e Jack Nicholson. Quando si stanno per dare per vinti ecco che i due incontrano colui viene ritenuto adatto al ruolo di spalla, ovvero Jim Carrey, con il quale i due protagonisti faranno baldoria fino a notte fonda per avere una speranza di copulare. Tra gli attori ci sono Michael J. Fox, protagonista della trilogia \"Ritorno al futuro\", e la sensuale e travolgente Pamela Anderson, che per tutta la sit-com viene molestata sessualmente da Jim Carrey e dai suoi due amici. La serie va tuttora in onda sul canale Comedy Show di SKY.\nLa serie, nota anche come The All-Night Roxbury Show, ha ricevuto un premio per il migliore attore, ovvero Jim Carrey. Questa serie, mai trasmessa in Italia, \u00e8 stata prodotta dalla Toronto Comedy. La durata degli episodi \u00e8 tra i 20 o 25 minuti."}
{"id": "3766658", "revid": "110157", "url": "https://it.wikipedia.org/wiki?curid=3766658", "title": "Distretto di Lonya Chico", "text": "Il distretto di Lonya Chico \u00e8 un distretto del Per\u00f9 nella provincia di Luya (regione di Amazonas) con 1.051 abitanti al censimento 2007 dei quali 345 urbani e 706 rurali.\n\u00c8 stato istituito il 5 febbraio 1861.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3766661", "revid": "76963", "url": "https://it.wikipedia.org/wiki?curid=3766661", "title": "Deborah Foreman", "text": " \u00c8 nota per il suo ruolo da protagonista nel film del 1983 \"La ragazza di San Diego\" (\"Valley Girl\"), come Julie Richman, con Nicolas Cage. \u00c8 stata coprotagonista in \"Waxwork - Benvenuti al museo delle cere\" del 1988."}
{"id": "3766662", "revid": "46931", "url": "https://it.wikipedia.org/wiki?curid=3766662", "title": "Deborah Lynn Foreman", "text": ""}
{"id": "3766663", "revid": "1543377", "url": "https://it.wikipedia.org/wiki?curid=3766663", "title": "Gabriela Duarte", "text": "Vita personale.\nFiglia dell'attrice Regina Duarte e del manager commerciale Marcos Fl\u00e1vio Cunha Franco, ha sposato nel 2001 il fotografo Jairo Goldfuss.\nNel 2006 \u00e8 nata la sua primogenita, Manuela. Il 17 dicembre 2011 l'attrice ha partorito il suo secondo figlio, Frederico."}
{"id": "3766664", "revid": "767487", "url": "https://it.wikipedia.org/wiki?curid=3766664", "title": "Orlando Ram\u00edrez", "text": "Carriera.\nCon la Nazionale cilena ha preso parte ai Mondiali 1966."}
{"id": "3766665", "revid": "80598", "url": "https://it.wikipedia.org/wiki?curid=3766665", "title": "Discografia di Claudio Villa", "text": ""}
{"id": "3766666", "revid": "287204", "url": "https://it.wikipedia.org/wiki?curid=3766666", "title": "Orlando Ramirez", "text": ""}
{"id": "3766672", "revid": "120914815", "url": "https://it.wikipedia.org/wiki?curid=3766672", "title": "Analisi della minaccia", "text": "L'analisi della minaccia \u00e8 un metodo applicato alla criminologia per determinare la fonte pericolosa per il quale un bene materiale, morale o giuridico potrebbe subire un danno.\nLa minaccia.\nDicesi minaccia \u00abla fonte capace di produrre deliberatamente un danno alla \"res\", in antagonismo al titolare\u00bb. La minaccia pu\u00f2 essere un individuo, un gruppo sociale o un oggetto. Caratteristiche minacciose sono la dinamicit\u00e0 e la relativit\u00e0. La dinamicit\u00e0 si riferisce alla capacit\u00e0 di provocare delle reazioni verso il titolare; la relativit\u00e0 implica che, in contesti differenti, le minacce rispondono a teorie differenti.\nLe minacce sono classificate in base a tre categorie:\nIndicatori di analisi.\nSituazione.\nLa relazione tra titolare della \"res\" (B) e minaccia (\"M\")\u00e8 di tipo percettivo in quanto essenzialmente vincolata al timore che questi percepisce in una data situazione (\"Si\"). Si veda la seguente formula:\n S=\"f(M, Si)\"\nLa sicurezza di una \"res\" \u00e8 uguale alla combinazione tra minaccia e situazione.\nVulnerabilit\u00e0.\nV = \"f(B, Si, M)\"\nLa vulnerabilit\u00e0 \u00e8 uguale alla combinazione tra minaccia e \"res\" in una situazione data.\nLe vulnerabilit\u00e0 si distinguono in oggettive dipendono dalla \"res\" e dalla situazione, quelle soggettive dipendono dalla minaccia. La vulnerabilit\u00e0 della \"res\", ad es., influenza la gravit\u00e0 del danno; quelle offerte dalla situazione influenzano la motivazione del titolare; quelle offerte dalla minaccia influenzano le probabilit\u00e0 del danno.\nDanno.\n\"D=f(V/M)\"\nIl danno \u00abnasce dall'incontro tra minaccia e \"res\" da proteggere, attraverso la vulnerabilit\u00e0 offerta dalla situazione\u00bb. L'analisi del danno si concentra su due elementi: la possibilit\u00e0 e la gravit\u00e0. La possibilit\u00e0 si misura tramite l'analisi del rischio. La gravit\u00e0 si misura su una scala di valori che procede tra lo zero e il danno massimo.\nRischio.\n\"Rischio=M/S\"\nIl rischio \u00e8 uguale al rapporto tra minaccia e sicurezza. Non bisogna confondere il rischio con la minaccia. Mentre questa indica la fonte di pericolo, il rischio \u00e8 la verosimiglianza che il danno si verifichi. Il rischio a sua volta si suddivide in \u201crischio di danno\u201d e \u201crischio di fallibilit\u00e0\u201d che si riferisce al fatto che i sistemi di sicurezza sono soggetti alla possibilit\u00e0 di fallire o di disfunzionare.\nTeorie sull'analisi della minaccia.\nVi sono diverse teorie che spiegano la minaccia. Secondo la teoria giudiziale la minaccia si spiega dal concorso della motivazione dell'agente (Mo), della sua capacit\u00e0 (C) e dell'opportunit\u00e0 di compiere l'atto (O). Secondo la teoria bellica \u00e8 sufficiente la valutazione della capacit\u00e0 in quanto da questa hanno origine sia le motivazioni che le opportunit\u00e0. Secondo la teoria sociologica, invece, motivazione ed opportunit\u00e0 sono preponderanti in quanto la capacit\u00e0 \u00e8 un valore scontato. Altre teorie come, ad es., quella \u201cdi campo\u201d considerano anche altri fattori come la personalit\u00e0 dell'agente (P), l'ambiente (A) ed il tempo (T):\nMetodologia.\nL'analisi della minaccia utilizza diversi metodi a seconda dei \"bonus\" e dei \"malus\" di ciascuna: probabilistico, competitivo ed organizzato."}
{"id": "3766674", "revid": "1005847", "url": "https://it.wikipedia.org/wiki?curid=3766674", "title": "Distretto di San Jer\u00f3nimo", "text": ""}
{"id": "3766675", "revid": "599013", "url": "https://it.wikipedia.org/wiki?curid=3766675", "title": "Alberto Aldo Valentini", "text": "Carriera.\nCon la Nazionale cilena prese parte ai Mondiali 1966."}
{"id": "3766676", "revid": "287204", "url": "https://it.wikipedia.org/wiki?curid=3766676", "title": "Distretto di San Jeronimo", "text": ""}
{"id": "3766679", "revid": "767487", "url": "https://it.wikipedia.org/wiki?curid=3766679", "title": "Istv\u00e1n Balogh", "text": ""}
{"id": "3766680", "revid": "332094", "url": "https://it.wikipedia.org/wiki?curid=3766680", "title": "S.M. 82", "text": ""}
{"id": "3766684", "revid": "287204", "url": "https://it.wikipedia.org/wiki?curid=3766684", "title": "Istvan Balogh", "text": ""}
{"id": "3766688", "revid": "45139869", "url": "https://it.wikipedia.org/wiki?curid=3766688", "title": "Elemento oggettivo", "text": ""}
{"id": "3766689", "revid": "599013", "url": "https://it.wikipedia.org/wiki?curid=3766689", "title": "Johannes Vold", "text": "Carriera.\nClub.\nVold gioc\u00f2 con la maglia del Bryne dal 1961 al 1970. Nel 1971 pass\u00f2 infatti al Viking, squadra per cui fu capocannonniere del campionato 1972. Nel 1974 pass\u00f2 al Vigrestad, dove chiuse la carriera nel 1976.\nNazionale.\nVold conta 3 presenze per la . Debutt\u00f2 il 6 giugno 1973, quando fu titolare nel pareggio per 1-1 contro l'. Il 25 luglio segn\u00f2 l'unica rete, nel successo per 3-0 sulla ."}
{"id": "3766691", "revid": "767487", "url": "https://it.wikipedia.org/wiki?curid=3766691", "title": "Distretto di Luya", "text": "Il distretto di Luya \u00e8 un distretto del Per\u00f9 nella provincia di Luya (regione di Amazonas) con 4.153 abitanti al censimento 2007 dei quali 2.178 urbani e 1.975 rurali.\n\u00c8 stato istituito fin dall'indipendenza del Per\u00f9.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3766692", "revid": "599013", "url": "https://it.wikipedia.org/wiki?curid=3766692", "title": "Hugo Villanueva", "text": "Carriera.\nCon la Nazionale cilena ha preso parte ai Mondiali 1966."}
{"id": "3766694", "revid": "767487", "url": "https://it.wikipedia.org/wiki?curid=3766694", "title": "Mih\u00e1ly B\u00edr\u00f3", "text": ""}
{"id": "3766695", "revid": "621682", "url": "https://it.wikipedia.org/wiki?curid=3766695", "title": "D\u00e1niel B\u00edr\u00f3", "text": ""}
{"id": "3766696", "revid": "287204", "url": "https://it.wikipedia.org/wiki?curid=3766696", "title": "Mihaly Biro", "text": ""}
{"id": "3766697", "revid": "1305772", "url": "https://it.wikipedia.org/wiki?curid=3766697", "title": "Riboswitch", "text": "In biologia molecolare, un riboswitch (o interruttore genico a RNA) \u00e8 un corto filamento di RNA, parte di una molecola di mRNA, in grado di legare direttamente una piccola molecola bersaglio, e come effetto di questo legame modulare l'espressione di un gene. Un mRNA che contiene un riboswitch \u00e8 pertanto direttamente coinvolto nella regolazione della propria attivit\u00e0, in risposta alla concentrazione delle sue molecole bersaglio. La scoperta che i moderni organismi usino RNA per legare piccole molecole, discriminando molecole analoghe strettamente correlate, ha ampliato le abilit\u00e0 naturali note dell'RNA al di l\u00e0 della sua abilit\u00e0 di codificare per proteine, catalizzare reazioni e legare altro RNA o macromolecole.\nLa definizione originale di \"riboswitch\" sottolinea come essi siano sensibili direttamente alle concentrazioni di piccole molecole di metaboliti. Sebbene questa definizione sia rimasta nell'uso comune, alcuni biologi hanno concepito una definizione pi\u00f9 ampia, che include altri RNA regolatori in cis.\nLa maggior parte dei riboswitch conosciuti si trova nei batteri, ma un tipo di riboswitch funzionale (il riboswitch TPP) \u00e8 stato scoperto nelle piante ed in certi funghi. Si pensa che il riboswitch TPP sia presente anche negli archibatteri, ma non \u00e8 ancora stata ottenuta alcuna prova sperimentale al riguardo.\nMeccanismi dei riboswitch.\nI riboswitch sono spesso concettualmente suddivisi in due parti: un aptamero ed una piattaforma di espressione. L'aptamero lega direttamente la piccola molecola; la piattaforma di espressione invece va incontro a cambiamenti strutturali in risposta ai cambiamenti nell'aptamero. \u00c8 proprio la piattaforma di espressione a regolare l'espressione genetica.\nLe piattaforme di espressione solitamente silenziano il gene in risposta alla piccola molecola, ma in alcuni casi lo attivano. I seguenti meccanismi di riboswitch sono stati dimostrati sperimentalmente:"}
{"id": "3766698", "revid": "1305772", "url": "https://it.wikipedia.org/wiki?curid=3766698", "title": "The Unforgiving", "text": "The Unforgiving \u00e8 il quinto album in studio del gruppo musicale olandese Within Temptation, pubblicato il 25 marzo 2011 da Roadrunner Records.\nSi tratta di un concept album a narrazione transmediale nel quale i testi delle canzoni sono relazionati tra loro e legati al rilascio di tre cortometraggi e sei fumetti. Musicalmente l'album ha risentito di influssi dalla musica pop e anni '80 con importanti elementi power metal e influenze hard rock ed elettroniche. Ne sono stati estratti tre singoli: \"Faster\", pubblicato il 21 gennaio 2011, \"Sin\u00e9ad\", pubblicato il 15 luglio 2011, e \"Shot in the Dark\", pubblicato il 9 settembre 2011.\nComplessivamente l'album ha ricevuto recensioni positive da parte della critica, fatta eccezione per le riviste \"Q\" e \"Kerrang!\".\nDescrizione.\nIl concept dell'album \u00e8 basato su una serie a fumetti, scritta da Steven O'Connell (\"BloodRayne\" e \"Dark 48\"), e illustrata da Romano Molenaar (\"Witchblade\", \"Darkness\" e \"X-Men\"). Ogni brano di \"The Unforgiving\" \u00e8 stato scritto insieme al contributo narrativo di O'Connell; i protagonisti delle canzoni riflettono quelli del fumetto.\nIl 26 luglio 2010, la band ha annunciato che per promuovere il nuovo album avrebbero effettuato un tour europeo nei primi mesi del 2011. Tuttavia, il 26 novembre 2010, annuncia che a causa della terza gravidanza di Sharon den Adel, le date del tour vengono spostate a fine 2011.\nRispetto alle sonorit\u00e0 pi\u00f9 puramente symphonic dei precedenti album, \"The Unforgiving\" presenta importanti elementi power metal e influenze hard rock ed elettroniche.\nDa \"The Unforgiving\" sono stati estratti due singoli ufficiali: \"Faster\" e \"Sin\u00e9ad\". I video di questi due singoli, insieme al video del singolo promozionale \"Shot in the Dark\" costituiscono una trilogia ispirata alla trama del fumetto. Per il secondo singolo promozionale, \"Fire and Ice\", \u00e8 invece stato realizzato un video con una trama indipendente dal contesto della serie a fumetti.\nAccoglienza.\nComplessivamente l'album ha ricevuto recensioni positive da parte della critica con un punteggio aggregato di 63/100 sul sito Metacritic. L'unica recensione completamente negativa (1/5) \u00e8 giunta dalla rivista britannica \"Q\", che ha definito \"furiose coltellate\" i suoni orchestrali affiancati a \"isteriche sintesi\" e alla performance vocale \"febbricitante\" di Sharon den Adel, paragonando la band ai T'Pau.\nLa rivista britannica \"Metal Hammer\" ha assegnato un punteggio di 7/10 sostenendo che l'album \"non deluda gli apprezzatori della loro musica celtica\" e complimentandosi per i testi dei brani e il cambiamento di stile, effettuato senza perdere i tratti sinfonici caratteristici della band. Un simile giudizio, sebbene con una performance pi\u00f9 bassa (6/10), \u00e8 stato dato anche dalle riviste \"Drowned in Sound\", \"Kerrang!\" e \"Revolver\", mentre con un punteggio pi\u00f9 alto (4/5) il progresso \u00e8 stato apprezzato anche dal sito Sputnikmusic.\nLa rivista on-line \"PopMatters\" ha assegnato un punteggio di 8/10 all'album nel suo complesso, apprezzando il cambiamento e la \"crescita\" del gruppo con l'inserimento di nuovi elementi musicali. Nella tracklist essa individua: la maggiore espressione delle sonorit\u00e0 tipiche dell'hard rock moderno nei tre singoli pubblicati; somiglianze con lo stile dei Nightwish e degli After Forever in \"In the Middle of the Night\" e \"A Demon's Fate\"; sonorit\u00e0 sincopate e groove, una sorta di \"firma senza tempo\", in \"Iron\" e \"Murder\"; brani con le sonorit\u00e0 tipiche dei precedenti album del gruppo, ossia \"Fire and Ice\", \"Where Is the Edge\" e \"Lost\".\n\"Rock Sound\" ha fornito una valutazione di 9/10 apprezzando le sonorit\u00e0 euro-metal, individuando in \"Sin\u00e9ad\" e \"A Demon's Fate\" alcune somiglianze con lo stile musicale hard rock degli Evanescence.\nL'idea di concept album \u00e8 stata particolarmente apprezzata dal sito AllMusic, che ha definito una vera rarit\u00e0 \"un concept album che non viene rovinato dalla sua trama\", assegnando all'album una valutazione di 3,5/5. Simili apprezzamenti sono venuti anche da \"PopMatters\" e \"Rock Sound\"."}
{"id": "3766699", "revid": "287204", "url": "https://it.wikipedia.org/wiki?curid=3766699", "title": "Antonin Vodicka", "text": ""}
{"id": "3766701", "revid": "767487", "url": "https://it.wikipedia.org/wiki?curid=3766701", "title": "J\u00f3zsef P\u00e1link\u00e1s", "text": ""}
{"id": "3766702", "revid": "287204", "url": "https://it.wikipedia.org/wiki?curid=3766702", "title": "Otakar Nozir", "text": ""}
{"id": "3766703", "revid": "287204", "url": "https://it.wikipedia.org/wiki?curid=3766703", "title": "Jozsef Palinkas", "text": ""}
{"id": "3766709", "revid": "767487", "url": "https://it.wikipedia.org/wiki?curid=3766709", "title": "Gabriel H\u00f8yland", "text": "Carriera.\nGiocatore.\nClub.\nH\u00f8yland gioc\u00f2 nel Bryne dal 1970 al 1986, contribuendo ai secondi posti finali della squadra nel 1980 e nel 1982. Gioc\u00f2 596 incontri per la prima squadra, con 168 reti realizzate.\nNazionale.\nH\u00f8yland disput\u00f2 23 incontri per la , primo dei quali datato 8 agosto 1974, quando entr\u00f2 in campo nel corso della sfida persa per 2-1 contro la . La prima delle 3 reti realizzate, invece, arriv\u00f2 il 18 giugno 1975, nel pareggio per 1-1 contro la .\nAllenatore.\nFu allenatore del Bryne nel 2001 e nel 2009."}
{"id": "3766710", "revid": "599013", "url": "https://it.wikipedia.org/wiki?curid=3766710", "title": "Hugo Morais", "text": "Carriera.\nClub.\nDal 2010 milita nell'Acad\u00e9mica."}
{"id": "3766711", "revid": "120906530", "url": "https://it.wikipedia.org/wiki?curid=3766711", "title": "Anthony Hickox", "text": "Biografia.\n\u00c8 figlio del regista Douglas Hickox e della montatrice vincitrice del premio Oscar Anne V. Coates. I suoi film includono \"Waxwork - Benvenuti al museo delle cere\" e il suo sequel \"Waxwork 2 - Bentornati al museo delle cere\". Anche suo fratello James \u00e8 un regista. Dopo vari film horror a cavallo tra gli anni ottanta e gli anni novanta, ha poi iniziato a dirigere film d'azione dopo aver creato la serie televisiva \"Pericolo estremo\" per la ABC/Universal (Hickox \u00e8 egli stesso uno sciatore estremo). Fa spesso camei nei suoi film e ha avuto un ruolo da protagonista in \"I marziani invadono la Terra\" (1989) diretto da Stanley Sheff."}
{"id": "3766716", "revid": "287204", "url": "https://it.wikipedia.org/wiki?curid=3766716", "title": "Arvid Thorn", "text": ""}
{"id": "3766730", "revid": "287204", "url": "https://it.wikipedia.org/wiki?curid=3766730", "title": "Arne Mansson", "text": ""}
{"id": "3766734", "revid": "287204", "url": "https://it.wikipedia.org/wiki?curid=3766734", "title": "Henry Kallgren", "text": ""}
{"id": "3766735", "revid": "123227455", "url": "https://it.wikipedia.org/wiki?curid=3766735", "title": "Acanto (ornamento)", "text": "L'acanto (pronuncia: e, meno diffusa, ; in latino \"Acanthus\") \u00e8 una delle pi\u00f9 comuni forme di pianta per ornamenti e decorazioni a fogliame. \nArchitettura.\nIn architettura \u00e8 un ornamento inciso in pietra o legno in forma di foglie dalla specie mediterranea dell\"'Acanthus spinosus\" (o anche della variante \"Acanthus mollis\"), un genere di piante che ha foglie tagliate profondamente con qualche somiglianza a quelle del cardo selvatico e della celidonia. \nArte greca e romana.\nNell'architettura della Grecia antica l'ornamento di acanto compare nelle decorazioni vegetali degli elementi architettonici e nel capitello corinzio. L'esempio pi\u00f9 antico che si conosca di colonna corinzia si trova nel tempio di Apollo Epicurio a Bassae nella Messenia (Peloponneso), risalente alla seconda met\u00e0 del V secolo a.C., ma l'ordine fu usato moderatamente in Grecia prima del periodo romano.\nLo scrittore romano Vitruvio sostiene che l'ordine corinzio sia stato inventato da Callimaco, uno scultore ed architetto greco, che vi sarebbe stato ispirato dalla vista di un cesto votivo, lasciato su una tomba da una giovinetta. Esso conteneva pochi suoi giocattoli ed una tegola quadra vi era stata posta sopra per proteggere il contenuto dalle intemperie. Una pianta di acanto era cresciuta attraverso l'intreccio del cesto. \nIl capitello corinzio si diffuse anche in Italia in epoca repubblicana, dando luogo a forme locali (capitello corinzio italico). Con l'utilizzo del marmo di importazione si diffusero nuovamente forme greche che trovarono codificazione in epoca augustea con forme poi adottate per il periodo imperiale romano (con \"acanto molle\", a fogliette arrotondate) nella parte occidentale dell'impero, mentre nella parte orientale si diffuse una tipologia diversa di foglia d'acanto (\"acanto spinoso\", con fogliette appuntite). I capitelli ad acanto spinoso furono quindi esportati anche in occidente, spesso prodotti in serie in officine situate presso le cave di marmo.\nIn et\u00e0 augustea, dall'unione della parte inferiore del capitello corinzio, con le foglie d'acanto, e del capitello ionico nacque anche il capitello composito.\nSempre in epoca augustea si diffuse l'uso delle girali d'acanto per fregi e rilievi a decorazione vegetale, come nell'Ara Pacis. L'acanto venne utilizzato con forte valore simbolico, in relazione con la propaganda augustea di un ritorno all'et\u00e0 dell'oro e al culto di Apollo\nLa popolarit\u00e0 delle decorazioni in forma di foglie di acanto prosegu\u00ec nell'architettura bizantina, in quella romanica, in quella gotica ma visse un vero e proprio \"revival\" in quella rinascimentale, ed \u00e8 in uso ancora oggi.\nArte bizantina e medievale.\nAlcune delle pi\u00f9 dettagliate ed elaborate decorazioni a forma di foglie di acanto si trova su importanti edifici dell'architettura bizantina, ove le foglie sono tagliate dal basso verso l'alto e distribuite su di un'ampia superficie. \nL'impiego di questo motivo prosegu\u00ec nell'arte medievale, in particolare nelle sculture e nell'intarsio su legno e nei fregi, sebbene esso sia normalmente fortemente stilizzato. Foglie e girali d'acanto compaiono frequentemente ai bordi e nell'ornamento delle lettere iniziali dei manoscritti miniati e si trovano spesso combinati con palmette nei tessuti in seta. \nNel Rinascimento i modelli classici furono seguiti molto da vicino e l'acanto divenne chiaramente riconoscibile ancora su larga scala nelle architetture. "}
{"id": "3766742", "revid": "767487", "url": "https://it.wikipedia.org/wiki?curid=3766742", "title": "Pape Habib Sow", "text": "Caratteristiche tecniche.\nGiocatore con attitudini difensive, trova la sua collocazione ideale come mediano, ma pu\u00f2 ricoprire anche il ruolo di difensore centrale.\nCarriera.\nClub.\nDal 2010 milita per l'Acad\u00e9mica, squadra portoghese. Il 6 luglio 2012 si trasferisce al , in Grecia. Nell'estate 2013 \u00e8 passato a titolo definitivo all'Elazigspor, squadra della massima serie turca.\nNel gennaio 2015 viene acquistato dal Rio Ave."}
{"id": "3766751", "revid": "76963", "url": "https://it.wikipedia.org/wiki?curid=3766751", "title": "Jennifer Bassey", "text": " Dopo essere apparsa in \"Love of Life\", \"Ai confini della notte\" e \"Somerset\", ha cambiato il suo nome d'arte da \"Joan Bassie\" a \"Jennifer Bassey\". Scelse il nome da quello della dottoressa Jennifer Stark, ruolo che aveva interpretato in \"Love of Life\".\nHa vinto un premio Daytime Emmy nel 1996 per \"La valle dei pini\"."}
{"id": "3766752", "revid": "767487", "url": "https://it.wikipedia.org/wiki?curid=3766752", "title": "Ivica Barbari\u0107", "text": ""}
{"id": "3766753", "revid": "1543377", "url": "https://it.wikipedia.org/wiki?curid=3766753", "title": "V.I.E.S.", "text": "Il V.I.E.S. (\"VAT Information Exchange System\") \u00e8 un sistema di scambio di informazioni tra paesi membri della Comunit\u00e0 Europea istituto al fine di consentire una corretta fiscalit\u00e0.\nScambi intracomunitari.\nGli scambi commerciali all'interno dei Paesi aderenti alla Comunit\u00e0 Europea sono regolati da normative comunitarie e dei singoli stati allo scopo di contrastare eventuali frodi, elusioni ed evasioni fiscali.\nCon l'introduzione del mercato unico il 1\u00ba gennaio 1993, i controlli fiscali alla dogana nelle frontiere interne sono stati aboliti ed \u00e8 stato messo in atto un nuovo sistema di controllo dell'IVA per gli scambi intracomunitari. Il beneficio pi\u00f9 significativo \u00e8 stata la riduzione degli oneri amministrativi per le imprese, con l'eliminazione di circa 60 milioni di documenti doganali all'anno.\nL'IVA tra Paesi UE.\nCon il sistema IVA le cessioni intracomunitarie di beni sono esenti da IVA nello Stato cui appartiene il cedente (venditore) che ceda beni o servizi ad un soggetto passivo IVA in altro Stato membro, che pagher\u00e0 l'IVA al momento dell'arrivo. \nLe cessioni intracomunitarie, pertanto, potranno avvenire solo tra soggetti che abbiano una regolare partita IVA in uno qualsiasi degli Stati membri.\nQualsiasi soggetto passivo che effettua tali operazioni deve quindi essere in grado di controllare rapidamente e facilmente che i loro clienti in un altro Stato membro siano soggetti passivi e siano in possesso di un valido numero di identificazione IVA. A tal fine, tra l'altro, ogni amministrazione fiscale mantiene un database elettronico contenente i dati della partita IVA dei suoi operatori commerciali. Tali informazioni includono il numero di identificazione IVA, la data di emissione, il nome del commerciante, l'indirizzo del commerciante e, se del caso, la data di cessazione di validit\u00e0 di un numero di partita IVA.\nIl V.I.E.S..\nAl fine di consentire un flusso di dati attraverso le frontiere interne, \u00e8 stato istituito il VIES (\"Vat Information Exchange System\"), un sistema informatizzato che consente alle aziende di ottenere rapidamente la conferma delle partite IVA dei propri clienti e alle amministrazioni di controllare il flusso degli scambi intracomunitari rilevando eventuali irregolarit\u00e0.\nIscrizione al V.I.E.S..\nI soggetti che intendono effettuare operazioni intracomunitarie sono obbligati a dichiararne preventivamente l'intenzione. In tal modo vengono inseriti in un apposito archivio, la cui iscrizione avviene previa valutazione della situazione oggettiva e soggettiva del soggetto richiedente. In particolare, le Agenzie delle Entrate degli Stati membri escluderanno dal Registro i richiedenti che presentino le seguenti circostanze:"}
{"id": "3766754", "revid": "46931", "url": "https://it.wikipedia.org/wiki?curid=3766754", "title": "Joan Bassie", "text": ""}
{"id": "3766756", "revid": "599013", "url": "https://it.wikipedia.org/wiki?curid=3766756", "title": "Jos\u00e9 Pereira", "text": "Carriera.\nCon la Nazionale portoghese ha preso parte ai Mondiali del 1966."}
{"id": "3766757", "revid": "1214201", "url": "https://it.wikipedia.org/wiki?curid=3766757", "title": "Per Joar Hansen", "text": "Carriera.\nGiocatore.\nClub.\nHansen gioc\u00f2 per il Rosenborg dal 1987 al 1989. Non fu mai un titolare assoluto del club, ma vinse comunque un campionato e una coppa nazionale, nel corso di quel triennio. Nel 1995 gioc\u00f2 per lo Strindheim, nella massima divisione norvegese.\nAllenatore.\nDurante l'esperienza allo Strindheim, ricopr\u00ec la carica di allenatore-giocatore. Successivamente, entr\u00f2 nello staff tecnico del Rosenborg e, nel 1999, fu mandato a fare esperienza come tecnico al By\u00e5sen. Lasci\u00f2 poi questo incarico e pass\u00f2 al Varden.\nNel 2002, fu tecnico del GIF Sundsvall. Nel 2005, ricopr\u00ec la stessa posizione al Rosenborg, dimettendosi per\u00f2 a met\u00e0 stagione. Fu sostituito da Per-Mathias H\u00f8gmo.\nFirm\u00f2 poi un contratto biennale con lo Aalesund, all'epoca militante in 1. divisjon. Alla prima stagione, centr\u00f2 la promozione nell'Eliteserien. A dicembre 2007, torn\u00f2 in Svezia, per allenare nuovamente il GIF Sundsvall. Allen\u00f2 poi il Ranheim.\nL'8 dicembre 2010 fu nominato nuovo commissario tecnico della . Il 25 ottobre 2011, la federazione norvegese riform\u00f2 la Nazionale Under-23 e nomin\u00f2 lo stesso Hansen allenatore. Raggiunse la qualificazione al campionato europeo di categoria 2013, ma il 14 dicembre 2012 lasci\u00f2 l'incarico per tornare tecnico del Rosenborg, a partire dal 1\u00ba gennaio successivo.\nIl 21 luglio 2014, venne esonerato dall'incarico: il Rosenborg comunic\u00f2 di non essere soddisfatto dai risultati conseguiti da Hansen.\nNel periodo compreso tra il febbraio 2017 e il novembre 2020, rivest\u00ec il ruolo di assistente del CT della nazionale norvegese Lars Lagerb\u00e4ck.\nIl 2 settembre 2021, Hansen fu ufficialmente nominato nuovo capo allenatore dell'\u00d6stersund, squadra svedese che aveva appena esonerato Amir Azrafshan e che in quel momento occupava l'ultimo posto nell'Allsvenskan 2021, avendo ottenuto solo 9 punti nelle prime 17 giornate. Hansen non riusc\u00ec tuttavia ad invertire la tendenza, visto che il club rossonero chiuse la stagione mantenendo l'ultimo posto in classifica, retrocedendo."}
{"id": "3766760", "revid": "932603", "url": "https://it.wikipedia.org/wiki?curid=3766760", "title": "Personaggi di Psycho Busters", "text": "Qui di seguito sono indicati i personaggi che compaiono nel manga \"Psycho Busters\". \nKakeru Hase.\nKakeru Hase (\u99b3 \u7fd4, Hase Kakeru) \u00e8 il protagonista della serie e Psychic di categoria 0. \u00c8 il primo psychic osservato dalla Greenhouse e con la manifestazione del suo potere nell'incidente sull'autobus di 11 anni prima ha influenzato le persone che erano con lui, facendole diventare a loro volta psychic.\nAyano Fujimura.\n Ayano Fijimura (\u85e4\u9091 \u7dbe\u4e43, Fujimura Ayano) \u00e8 una Psychic ribellatasi alla Greenhouse. Ottiene i suoi poteri grazie all'incidente sull'autobus di 11 anni prima e in seguito viene affidata dalla madre alla Greenhouse perch\u00e9 temeva il suo potere di leggere nella mente all'et\u00e0 di 6 anni. Arrivata ai 15 anni sempre segregata alla Greenhouse, si unir\u00e0 a Joi nello scappare alla Greenhouse. \nJoi Touma.\nPersonaggio pi\u00f9 enigmatico della serie, Joi Touma (\u5f53\u771f \u6761\u5a01, T\u014dma J\u014di) non \u00e8 un umano, ma un \"se medesimo\" di Ikushima, nato dall'incidente dell'autobus. Toma infatti \u00e8 il cognome della moglie di Ikushima, il cui vero nome \u00e8 invece Joi. Possiede gli stessi poteri del suo medesimo, cio\u00e8 chiaroveggenza e controllo del tempo. Capo del gruppo e con un forte atteggiamento da leader, decide le azioni che lui e i suoi compagni dovranno seguire.\nXiao Long Bai.\nXiao Long Bai (\u4f2f \u5c0f\u9f8d, Bai Shaoron)\nKaito Himuro.\nKaito Himuro (\u706b\u5ba4 \u6d77\u4eba, Himuro Kaito) \u00e8 uno psychic del gruppo di Joi, che utilizza il fuoco per combattere. Cresciuto in un ambiente difficile, in uno dei quartieri malfamati di Shibuya dove perde la sorella a causa di alcuni ladri, viene poi rinchiuso nella Greenhouse. Scappato con Joi, Ayano e Xiao Long, non fa parte del gruppo iniziale che cerca Kakeru, ma torna a Shibuya e viene recuperato da Ayano, Xiao Long e Kakeru.\nArata Ikushima.\nArata Ikushima (\u751f\u5cf6 \u8352\u592a, Ikushima Arata) \u00e8 l'effettivo capo della Greenhouse, prima ufficioso e in seguito all'assassinio dei magnati che controllavano l'organizzazione, ufficiale. Padre di Tomoe, vuole distruggere il mondo per potersi riunire alla figlia. \nMaya Kasuga.\nMaya Kasuga (\u6625\u65e5 \u9ebb\u8036, Kasuga Maya) \u00e8 una psychic al servizio di Ikushima. In seguito all'uccisione dei capi della Greenhouse e al risveglio di Todoroki, si unir\u00e0 al gruppo di Joi.\nSho Amamiya.\nSho Amamiya (\u5929\u5bae \u5c06, Amamiya Sh\u014d) \u00e8 uno psychic al servizio di Ikushima, ma, in seguito all'assassinio dei capi della Greenhouse e al risveglio di Todoroki, si unir\u00e0 al gruppo di Joi. \u00c8 in costante competizione con Kaito, suo migliore amico, e dimostra una forte passione per la musica rock.\nTakemaru Hidaka.\nTakemaru Hidaka (\u98db\u9df9 \u731b\u4e38, Hidaka Takemaru) psychic al servizio di Ikushima. In giovane et\u00e0 uccise tutti i compagni di classe e due bulli, i primi con delle matite, i secondi facendoli levitare sopra le rotaie mentre passava un treno. Sembra che uccidere lo diverta e usa per combattere delle matite che fa vorticare ad altissima velocit\u00e0. Quasi uccide Kakeru, ma viene sconfitto da questo nel loro secondo scontro, nella palestra della scuola. Maturer\u00e0 lentamente, provando sempre pi\u00f9 amicizia e competizione verso Kakeru, difendendolo da Himuro Saki. Si unir\u00e0 al gruppo di Joi per sventare i piani di Ikushima, venendo quasi ucciso da Todoroki.\nJun Todoroki.\nAiutando Ikushima (in cui lui prova profonda fiducia, dandogli il merito di essere ancora vivo grazie a lui) viene sfruttato, per poi essere abbandonato dallo stesso Ikushima, che gli spara alle spalle durante uno scontro con gli altri psychic. Nonostante il tradimento, Todoroki difende Ikushima nel medesimo scontro. Todoroki muore in un ultimo tentativo di uccidere Kakeru, all'interno della Torre del Tempo.\nFuyuko Isshiki.\nFuyuko ha un carattere triste, ed \u00e8 molto timida. Era molto affezionata al primo spettro che le apparve (Ghi) che venne lasciato andare all'Aldil\u00e0 dopo uno scontro con Sho, Takemaru, Maya, Kaito, Xiao Long.\nSaki Himuro.\nNella Torre del Tempo ricopre un ruolo durante una prova, nella quale dovevano mostrarle a lei, cieca, ci\u00f2 che si trovava al di l\u00e0 di un muro."}
{"id": "3766764", "revid": "729019", "url": "https://it.wikipedia.org/wiki?curid=3766764", "title": "Lago di Xochimilco", "text": "Il lago di Xochimilco (pron. ) \u00e8 un antico lago endoreico situato nella Valle del Messico, e fa parte di una serie di laghi che comprende il lago di Texcoco, il lago di Zumpango, il lago di Xaltocan ed il lago di Chalco. Questi luoghi erano il posto in cui vivevano numerose culture mesoamericane, tra cui Teotihuacani, Toltechi e Aztechi.\nDescrizione.\nA causa delle acque basse e delle sorgenti d'acqua fresca che abbondavano lungo la riva meridionale del lago, il lago di Xochimilco fu il centro dell'agricoltura chinampa nei secoli che precedettero la conquista spagnola del Messico. Per questo motivo la regione divenne un obiettivo primario per l'espansionismo degli Aztechi, i quali ottennero il controllo del lago con una serie di campagne militari svoltesi tra il 1432 ed il 1440 circa, durante il regno dello \"Hueyi Tlatoani\", Itzc\u00f3atl.\nLa distruzione di dighe e chiuse attuata dagli spagnoli dopo il 1520, unita al lento declino delle popolazioni native, port\u00f2 al quasi abbandono dei giardini chinampa.\nI cinque laghi contenuti nella valle del Messico sono ora quasi scomparsi, drenati per ridurre le esondazioni. Oggi del lago di Xochimilco restano solo i canali originali. Tuttora alcuni \"chinamperos\" lavorano i propri chinampa posti tra i vari canali.\nIl lago Xochimilco \u00e8 l'ultimo habitat nativo dell'axolotl, una specie di salamandra talpa endemica del Messico. Prima che il lago venisse drenato, questa specie era presente anche nel lago Chalco. A causa dell'attuale stato precario del lago Xochimilco e dell'estensiva espansione di Citt\u00e0 del Messico, nel 2008 l'axolotl selvatico \u00e8 stato inserito dall'IUCN tra le specie in pericolo critico."}
{"id": "3766765", "revid": "2091899", "url": "https://it.wikipedia.org/wiki?curid=3766765", "title": "Viessmann", "text": "Il Gruppo Viessmann \u00e8 un produttore internazionale di sistemi di riscaldamento con sede a Allendorf (Eder), Germania. Il gruppo controlla 23 stabilimenti e reparti di gestione e produzione in 11 paesi, i cui prodotti sono disponibili in 74 paesi, possiede 32 filiali e 120 commerciali in tutto il mondo.\nProfilo.\nL'azienda \u00e8 stata fondata nel Hof der Saale nel 1917 da Johann Viessmann ed \u00e8 stata a conduzione familiare da tre generazioni. Il Presidente e Amministratore Delegato \u00e8 Martin Viessmann. La societ\u00e0 impiega 12000 persone e dal 2011 ha avuto entrate di vendita di circa \u20ac 2,5 miliardi. I prodotti HVAC dell'azienda sono:\na fini commerciali, industriali e residenziali che vanno da 1,5 a 116.000\u00a0kW.\nStoria.\nIl Gruppo Viessmann \u00e8 nato a Hof, sulle rive del Saale, dove Johann Viessmann ha creato un piccolo laboratorio nel 1917 specializzato nella costruzione di caldaie in acciaio. Nel 1937 ha trasferito le operazioni da Allendorf (Eder), al nord Hesse. Dopo la seconda guerra mondiale, suo figlio, Hans Viessmann ha rilevato l'azienda paterna modernizzandola per mezzo della introduzione di processi industriali e di catena di montaggio. Negli anni 1950 e 1960, i derivati del petrolio hanno sostituito i combustibili solidi utilizzati in precedenza. Viessmann ha colto queste opportunit\u00e0 di crescita e si \u00e8 sviluppata in una media impresa industriale con 1.400 dipendenti.\nGli anni 1970 furono un periodo di espansione. Nel 1972, Viessmann ha aperto il suo primo stabilimento all'estero a Faulquemont (Francia), ed in seguito a Waterloo, Ontario (Canada), il primo sito al di fuori dell'Europa, nel 1978. Nel 1976, sono stati prodotti i primi collettori solari ed in seguito le pompe di calore per la prima volta nel 1978. La caduta del muro di Berlino nel 1989 ha aperto nuovi mercati - in primo luogo nella ex Germania dell'Est e poi in Europa orientale. Alla fine del 1991/inizio del 1992, Hans Viessmann passa la societ\u00e0 al figlio Martin.\nNel 1990, sono avvenuti vari cambiamenti: dalle caldaie a pavimento alle caldaie a parete, dal petrolio al gas, dalle caldaie a gas alla tecnologia di condensazione. Viessmann ha impostato un nuovo impianto di produzione di caldaie murali a gas ad Allendorf. Viessmann prima ha acquistato Mawera e K\u00f6b, aziende specialisti nella combustione di legno, in seguito ha acquistato KWT, un produttore di pompe di calore di grandi dimensioni ed anche ESS produttore di sistemi di cogenerazione. Le acquisizioni di BIOFerm (2006), Schmack Biogas e Carbotech (2010) hanno coperto l'area della tecnologia biogas e con l'acquisizione anche di una azienda\u00a0\u2013 produttrice di collettori solari a tubi evacuati in Dachang (Cina), l'azienda ha ampliato la propria presenza sul mercato in impianti solari termici.\nNel novembre 2019 il gruppo Viessmann (Germania), uno dei principali produttori mondiali di sistemi di riscaldamento e di refrigerazione per l'industria, ha acquisito il 100% di Kospel S.A. (Polonia).\nSport.\nViessmann \u00e8 uno degli sponsor degli sport invernali come il biathlon, sci di fondo, slittino, combinata nordica e salto con gli sci. Tra gli atleti sponsorizzati sono Andrea Henkel, Alessandro Lupo, Evi Sachenbacher-Stehle, Axel Teichmann, Eric Frenzel, Tatjana H\u00fcfner, Felix Loch, e Michael Uhrmann.\nViessmann \u00e8 anche sponsor della squadra motociclistica Kiefer Racing.\nIn Italia, Viessmann ha stretto un accordo di sponsorizzazione del Verona Touch per l'anno 2012 (Touch Rugby)."}
{"id": "3766767", "revid": "290948", "url": "https://it.wikipedia.org/wiki?curid=3766767", "title": "Forno rotativo", "text": "Il forno rotativo \u00e8 un forno rotante di forma cilindrica, generalmente appoggiato su rulli di rotolamento che possono essere in numero di 4, 6, 8 o pi\u00f9 a seconda del dimensionamento statico eseguito; il forno \u00e8 posto a contatto con i rulli per mezzo delle piste di rotolamento, che sono fasce metalliche rinforzate. La rotazione \u00e8 assicurata da moto-riduttore e dalla relativa trasmissione meccanica che pu\u00f2 essere a catena, ruote dentate oppure ingranaggi. \nLa trasmissione pu\u00f2 trasferire il moto rotatorio indifferentemente al tamburo rotante oppure in alcuni casi ai rulli a seconda delle applicazioni meccaniche. Generalmente la struttura portante del forno \u00e8 costituita da un tubo in acciaio di grosso spessore. A seconda del materiale trattato all'interno del forno (corrosivo, non corrosivo, fondente etc.) l'acciaio del tamburo pu\u00f2 essere di tipo differente (acciaio al carbonio, acciaio inossidabile, lega, ecc.) oppure pu\u00f2 essere previsto un rivestimento interno in refrattario. Il calore pu\u00f2 essere fornito al forno in due modi fondamentali: \nIl materiale all'interno del forno pu\u00f2 avanzare in verso concorde con il movimento dei gas caldi e allora in questo caso si parla di \"forno equi-corrente\", oppure pu\u00f2 muoversi in senso contrario ed in tal caso si parla invece di \"forno controcorrente\".\nI forni rotanti sono utilizzati in moltissime applicazioni industriali e fra queste si possono annoverare: processi di essiccamento, calcinazione di catalizzatori e prodotti chimici, trattamento termico di metalli e minerali, cottura di materiali vari, industria del cemento, fusione e incenerimento di rifiuti."}
{"id": "3766769", "revid": "533647", "url": "https://it.wikipedia.org/wiki?curid=3766769", "title": "Joaquim Carvalho", "text": "Carriera.\nCon la Nazionale portoghese ha preso parte ai Mondiali del 1966."}
{"id": "3766774", "revid": "599013", "url": "https://it.wikipedia.org/wiki?curid=3766774", "title": "Eric Brown", "text": ""}
{"id": "3766775", "revid": "2199774", "url": "https://it.wikipedia.org/wiki?curid=3766775", "title": "Eric Brown (attore)", "text": " \u00c8 conosciuto soprattutto per il suo ruolo di Phillip Fillmore in \"Lezioni maliziose\" del 1981 e come Vinton \"Buzz\" Harper Jr. nella serie televisiva \"La mamma \u00e8 sempre la mamma\" (1983)."}
{"id": "3766776", "revid": "767487", "url": "https://it.wikipedia.org/wiki?curid=3766776", "title": "Ricardo Jorge Novo Nunes", "text": "Anche suo padre Dias Gra\u00e7a e suo cugino Lu\u00eds Carlos Novo Neto sono o sono stati calciatori.\nCarriera.\nDal 2007 milita nell'Acad\u00e9mica per poi passare in prestito per una sola stagione all'Uni\u00e3o Leiria e ritornare al club di Coimbra."}
{"id": "3766787", "revid": "1573940", "url": "https://it.wikipedia.org/wiki?curid=3766787", "title": "Chiesa di San Giuseppe (Castel Goffredo)", "text": "La chiesa di San Giuseppe \u00e8 un edificio religioso sito nel centro storico di Castel Goffredo, in provincia di Mantova.\nStoria.\nL'edificio principale, presente nelle mappe agli inizi del Cinquecento, era costituito dalla stalla o scuderia e da un rustico adibito a luogo delle artiglierie dei Gonzaga che risiedevano nel vicino Palazzo Gonzaga-Acerbi.\nCon decreto del 1728 del principe Filippo d'Assia, governatore di Mantova, fu ceduto alla \"Compagnia del Santissimo Sacramento\" che, nel 1729, lo trasform\u00f2 in luogo di culto.\nLa chiesa rest\u00f2 sconsacrata per diversi anni e negli anni Settanta fu restaurata all'interno e adibita a luogo di eventi culturali e mostre. Nel 2004 fu nuovamente adibita a luogo di culto.\nDescrizione.\nLa chiesa, che si affaccia sulla centrale via Andrea Botturi, ha un prospetto molto semplice costituito da lesene con timpano e un portale in marmo lavorato in stile barocco. \nL'interno \u00e8 a navata unica con lesene e volta a vela. Sulla parete di fondo \u00e8 presente l'altare ligneo barocco.\nDella chiesa fanno parte anche l'antica sagrestia, trasformata in abitazione e un piccolo campanile."}
{"id": "3766801", "revid": "45141436", "url": "https://it.wikipedia.org/wiki?curid=3766801", "title": "Reticolo metallico ultraleggero", "text": ""}
{"id": "3766803", "revid": "62748", "url": "https://it.wikipedia.org/wiki?curid=3766803", "title": "Microreticolo metallico ultraleggero", "text": "I reticoli metallici ultraleggeri (ingl.: \"Ultralight Metallic Microlattices\", UMM) sono dei metamateriali strutturati in forma di schiuma metallica con struttura regolare, che esibiscono caratteristiche fisiche macroscopiche particolari, la pi\u00f9 evidente delle quali \u00e8 costituita dalla densit\u00e0 estremamente bassa, derivante dalla enorme porosit\u00e0, con la conseguenza di un'estrema leggerezza che, nell'UMM ottenuto nel novembre 2011, \u00e8 cento volte inferiore a quella del comune polistirolo espanso.\nPrototipi di \"Ultralight Metallic Microlattices\", costituiti da una lega nichel-fosforo, sono stati ottenuti nel mese di novembre 2011 da un gruppo di ricercatori provenienti dall'Universit\u00e0 della California a Irvine, dal Caltech, e dagli HRL Laboratories. Dalla professoressa Fattibene Vincenza e dal professor Lotito Mario (Itis Jannuzzi Andria).\nProcedimento.\nI reticoli ottenuti da questo gruppo di ricerca si basano su una struttura periodica di nanotubi metallici, realizzata a partire da una matrice polimerica ottenuta con una tecnica particolare coperta da brevetto.\nLa matrice \u00e8 ottenuta con una particolare tecnica di foto-indurimento: si \u00e8 partiti con un serbatoio di resina foto-reticolante colpita da una griglia di raggi di radiazione ultravioletta, ottenuta filtrando la luce attraverso una maschera microforata. La polimerizzazione indotta dalla luce inizia a creare guide d'onde che si propagano per accrescimento all'interno del serbatoio, seguendo le traiettorie di raggi di luce collimati, che rimangono intrappolati nel filo in via di polimerizzazione, in maniera analoga a quanto succede in una fibra ottica. Fasci di luce perpendicolari possono essere intersecati usando griglie diverse, grazie alle quali \u00e8 possibile creare strutture polimeriche interconnesse in forma di reticolo periodico. L'intero processo avviene in tempi brevi, nell'ordine delle decine di secondi. A questo punto, la fase non reticolata viene lavata con un solvente e quello che rimane \u00e8 una struttura polimerica reticolare periodica autoreggente.\nLa matrice polimerica viene messa a bagno in una soluzione catalitica e quindi passata in una soluzione nichel-fosforo: si ottiene un sottile placcatura metallica per deposizione catalitica. Successivamente, la matrice polimerica viene rimossa mediante esposizione a soda caustica, fino a lasciare solo il sottile rivestimento depositatosi: ne risulta un materiale poroso autoreggente, costituito quasi interamente da cavit\u00e0.\nParametri macroscopici.\nLe strutture tubolari hanno diametri di circa 100\u00a0\u00b5m, con spessori metallici dell'ordine di 100\u00a0nm. Il volume occupato \u00e8 costituito per il 99,99% da spazi vuoti.\nI microreticoli cos\u00ec strutturati possiedono una densit\u00e0 pari a circa 0,9 milligrammi per centimetro cubico, una caratteristica che ne fa, al momento della scoperta, i materiali pi\u00f9 leggeri del mondo, inferiore di circa il 10% a quella esibita dagli aerogel di silice, pari a 1,0 milligrammi per centimetro cubico. Come termine di paragone, lo si pu\u00f2 confrontare con un materiale estremamente leggero, ma appartenente all'esperienza comune, come il polistirene espanso, rispetto al quale la schiuma metallica ottenuta dal gruppo di ricerca \u00e8 100 volte pi\u00f9 leggera\nAltre caratteristiche notevoli sono la notevole memoria di forma rispetto a intense compressioni del volume iniziale, e la capacit\u00e0 di assorbimento di energia paragonabile agli elastomeri.\nIl modulo di Young \u00e8 proporzionale a \u03c12, a differenza della proporzionalit\u00e0 a \u03c13 che si riscontra negli aerogel e nella schiuma di nanotubi in carbonio a struttura casuale.\nApplicazioni.\nLa particolare struttura, praticamente vuota, si presta all'utilizzo per l'isolamento termico. Le propriet\u00e0 meccaniche, simili a quelle degli elastomeri, aprono la strada all'utilizzo per l'assorbimento di urti e shock meccanici, in varie applicazioni come, ad esempio, negli ammortizzatori. Le stesse caratteristiche ne suggeriscono l'uso come materiale per l'assorbimento di vibrazioni e, in particolare, per l'assorbimento e l'isolamento acustico. La capacit\u00e0 di recuperare completamente la forma originaria anche dopo notevoli sollecitazioni, con compressioni superiori al 50%, potrebbe candidare il materiale all'impiego come accumulatori di energia meccanica.\nL'elevata area superficiale, unita alla struttura su scala micrometrica, fanno prevedere inoltre possibili applicazioni come elettrodi di batterie o come supporto per catalizzatori, o come supporto per nuovi componenti elettronici.\nIl procedimento utilizzante nichel-fosforo \u00e8 virtualmente applicabile a tutti i materiali dei quali \u00e8 possibile la deposizione sottile su una struttura polimerica: si apre quindi la possibilit\u00e0 di estenderlo a un gran numero di materiali, tutti possibili candidati a fornire la base per strutture simili, dai quali ci si aspetta l'esibizione di particolari propriet\u00e0."}
{"id": "3766804", "revid": "1543377", "url": "https://it.wikipedia.org/wiki?curid=3766804", "title": "Hold On to Your Friends", "text": "Hold On to Your Friends \u00e8 un brano del cantante inglese Morrissey.\nSecondo singolo estratto dall'album Vauxhall and I, il disco venne pubblicato il 30 maggio del 1994 dalla Parlophone e raggiunse la posizione numero 47 della Official Singles Chart e la numero uno della Modern Rock Tracks, la classifica stilata dalla rivista statunitense \"Billboard\".\nRealizzazione.\nScritto in collaborazione con Alain Whyte e Steve Lillywhite (che ne cur\u00f2 anche la produzione), il singolo contiene un'unica b-side in diverse versioni, ovvero la cover di Moon River, brano composto da Johnny Mercer e Henry Mancini nel 1961, per la colonna sonora del film Colazione da Tiffany.\n\"Sono rimasto abbastanza ferito dal fallimento commerciale di \"Hold On to Your Friends\", probabilmente uno dei miei migliori singoli. Il fatto che il singolo non sia andato oltre la posizione numero 47 della classifica di vendite, \u00e8 stato uno choc terribile per me.\" (Morrissey intervistato da Les Inrockuptibles, 1995)\nPer stessa ammissione del cantante, il tema del testo descrive un rapporto di fiducia tradito e, pi\u00f9 in generale, il suo problema nel crearsi amicizie intime. \"Il testo \u00e8 riferito a qualcuno che conosco, in relazione al suo trattamento nei miei confronti. \u00c8 la mancanza di fiducia. Aspetto semplicemente che le persone facciano qualcosa di dannoso. E inevitabilmente accade. Spesso mi chiedo: se fossi un povero squattrinato ci sarebbe ancora un sacco di gente che vorrebbe conoscermi? Forse, ma \u00e8 pi\u00f9 di no, perch\u00e9 quando ero un povero squattrinato, nessuno voleva conoscermi.\" (Morrissey intervistato da Details, 1994)\nLa copertina ritrae una foto di Morrissey, realizzata da Jake Walters. Secondo la biografia di Len Brown, per il video promozionale, l'etichetta chiese il diritto di utilizzare estratti da \"I giovani uccidono\" (\"The Blue Lamp\"), film diretto da Basil Dearden nel 1950 e interpretato da uno degli attori favoriti del cantante, ovvero Dirk Bogarde. Il permesso venne per\u00f2 negato da parte dell'attore stesso."}
{"id": "3766805", "revid": "767487", "url": "https://it.wikipedia.org/wiki?curid=3766805", "title": "Jo\u00e3o Real", "text": "Carriera.\nClub.\nDal 2011 milita nell'Acad\u00e9mica."}
{"id": "3766814", "revid": "298055", "url": "https://it.wikipedia.org/wiki?curid=3766814", "title": "Stephen Bartowski", "text": ""}
{"id": "3766818", "revid": "729019", "url": "https://it.wikipedia.org/wiki?curid=3766818", "title": "Guido II Rangoni", "text": "Biografia.\nGuido era figlio del condottiero Niccol\u00f2 Maria Rangoni (1455-1500), signore di Modena e Spilamberto, e di Bianca Bentivoglio, dei Bentivoglio signori di Bologna. Secondo la tradizione di famiglia, si vot\u00f2 al mestiere delle armi. Della sua formazione come soldato, sappiamo che impar\u00f2 il maneggio delle armi bianche presso uno dei maestri della \"Scuola Bolognese\" di scrima, Guido Antonio de Luca, alle cui lezioni assistevano nei medesimi anni anche il futuro condottiero Giovanni delle Bande Nere e il maestro e trattatista di scherma Achille Marozzo che avrebbe poi (1536) dedicato proprio a Guido la sua \"Opera Nova Chiamata Duello\".\nAl soldo dei Bentivoglio.\nAlla morte del padre, Guido gli subentr\u00f2 quale capitano al servizio sia dei Bentivoglio sia degli Estensi: nel 1500 otteneva infatti la prima condotta da Giovanni II Bentivoglio, allarmato per l'avvicinarsi alle terre bolognesi di Cesare Borgia; l'anno successivo accompagnava a Roma il cardinale Ippolito d'Este e presenziava in Ferrara alle nozze tra Alfonso d'Este e Lucrezia Borgia. La cattiva condotta politica dei Bentivoglio cost\u00f2 per\u00f2 cara a Guido, scombussolando la rete delle alleanze tessute dal padre. Nel 1506, a seguito dell'infame strage dei Marescotti, il popolo di Bologna insorse contro Giovanni II Bentivoglio e consegn\u00f2 la citt\u00e0 alle truppe di Papa Giulio II. Guido ripieg\u00f2 su Ferrara con i congiunti materni e support\u00f2 Annibale II ed Ermes Bentivoglio nella tentata riconquista del potere una prima volta nel 1507 e una seconda nel 1508. La scelta filo-Bentivoglio gli cost\u00f2 nel 1507 il favore dell'Estense e nel 1508 una scomunica da parte del vendicativo Giulio II. Delle due, la peggiore fu l'inimicizia del signore di Ferrara, tradizionale protettore del casato Rangoni.\nAl soldo della Serenissima.\nRimasto privo di appoggi, il capitano Rangoni risolse di legarsi alla Repubblica di Venezia, per conto della quale gi\u00e0 il padre aveva tenuto il feudo di Cordignano, poi confermato dai veneti a Guido. Rangoni combatt\u00e9 per la Serenissima contro le truppe della Lega di Cambrai (v. Guerra della Lega di Cambrai), voluta da Giulio II e alla quale aderivano anche i parenti Bentivoglio, ora sotto la protezione del Regno di Francia. Nel 1509 partecipa attivamente alle lotte intorno a Padova. L'anno successivo torna in Emilia con Giovanni Vitelli per la tentata conquista di Modena (agosto) ma ripiega sul Veneto per difendere Montagnana e prendere parte alle operazioni intorno a Verona nel 1511, quando la Lega si \u00e8 ormai sciolta e il papa si \u00e8 alleato alla Serenissima nella Lega Santa anti-francese, restando al soldo di Venezia nonostante lo zio Annibale II Bentivoglio, tornato signore di Bologna grazie all'appoggio di Luigi XII di Francia, gli abbia offerto il comando delle truppe bolognesi. Per tutto il 1512 guida le sue truppe mercenarie contro i francesi (scorta spesso con i suoi cavalieri le artiglierie al campo veneto presso Brescia), militando sotto Giampaolo Baglioni e stringendo solida alleanza con il provveditore generale Paolo Capello. La posizione di Guido, nonostante gli appoggi, \u00e8 precaria presso il Consiglio dei Dieci: se \u00e8 vero che la sua condotta \u00e8 ineccepibile e che suo fratello Francesco Rangoni milita insieme con lui per la Serenissima, il fratello minore, Annibale, \u00e8 ora al soldo di Annibale II Bentivoglio alleato della Francia. Nel 1513 il conte Rangoni fa omaggio al nuovo Papa Leone X ma torna poi al servizio di Venezia, ora alleata della Francia (v. Trattato di Blois) contro il papa, con le sue 88 lance. Si distingue tra i capitani al servizio del condottiero Bartolomeo d'Alviano e figura tra le sue avanguardie nella disastrosa Battaglia de La Motta (7 ottobre) contro gli spagnoli del vicer\u00e9 di Napoli Raimondo de Cardona, recansosi poi a Padova con i rimasugli dell'armata veneta.\nAl soldo del Papa.\nNel 1514 Guido Rangoni passa al servizio di Leone X.\nNel 1529 la sorella Costanza andava in sposa al condottiero genovese Cesare Fregoso, fresco signore del feudo di Carpenedolo.\nNel dicembre del 1539, Guido si spense a Venezia. Venne sepolto nella Basilica dei Santi Giovanni e Paolo.\nDiscendenza.\nGuido spos\u00f2 spos\u00f2 Argentina Pallavicino, figlia di Federico marchese di Zibello, ed ebbero quattro figli:"}
{"id": "3766827", "revid": "287204", "url": "https://it.wikipedia.org/wiki?curid=3766827", "title": "L'astuccio d'oro", "text": "L'astuccio d'oro (titolo originale \"The Hangman's Whip\") \u00e8 un romanzo giallo scritto da Mignon Good Eberhart pubblicato nel 2000 in Italia, nella collana I Classici del Giallo Mondadori.\nTrama.\nSearch Abbot \u00e8 una giovane ragazza innamorata da sempre del suo cugino e amico d'infanzia Richard Bohan. L'uomo, per\u00f2, \u00e8 da ormai tre anni sposato con l'arrivista Eve. Dopo che la zia Ludmilla la prega di raggiungerla nella sua casa al lago, Search viene qui a sapere che Richard l'ha sempre amata ed \u00e8 pronto a divorziare. Eve, anche lei ospite di Ludmilla, nega per\u00f2 il divorzio al marito e dopo breve viene trovata morta. I sospetti quindi ricadono tutti su Richard."}
{"id": "3766828", "revid": "45141685", "url": "https://it.wikipedia.org/wiki?curid=3766828", "title": "Unit\u00e0 di manovra umana", "text": ""}
{"id": "3766831", "revid": "599013", "url": "https://it.wikipedia.org/wiki?curid=3766831", "title": "Am\u00e9rico Lopes", "text": "Carriera.\nCon la Nazionale portoghese ha preso parte ai Mondiali del 1966."}
{"id": "3766832", "revid": "132266", "url": "https://it.wikipedia.org/wiki?curid=3766832", "title": "Antonino Di Prampero", "text": ""}
{"id": "3766833", "revid": "287204", "url": "https://it.wikipedia.org/wiki?curid=3766833", "title": "Americo Lopes", "text": ""}
{"id": "3766836", "revid": "599013", "url": "https://it.wikipedia.org/wiki?curid=3766836", "title": "Dipartimento per lo sport", "text": "Il Dipartimento per lo sport \u00e8 la struttura, incardinata presso la Presidenza del Consiglio dei ministri, per l'esercizio delle funzioni in materia di sport.\nStoria.\nIl precursore della struttura \u00e8 l'Ufficio per i rapporti con gli organismi sportivi, istituito dal governo Ciampi nel marzo 1994 e concepito come ufficio di diretta collaborazione del Presidente del Consiglio.\nNel 1996, durante il governo Prodi I, le competenze in materia di sport furono conferite al vicepresidente del Consiglio e ministro dei beni culturali Walter Veltroni, che ricevette altres\u00ec le competenze facenti capo al dipartimento dello spettacolo (istituto, insieme al dipartimento del turismo, dal DL 97/1995, in seguito alla soppressione del ministero del turismo e dello spettacolo). Nel 1998 l'ufficio per i rapporti con gli organismi sportivi fu trasferito (al pari del dipartimento dello spettacolo) al Ministero per i beni e le attivit\u00e0 culturali; le competenze in materia di sport furono confermate dal successivo d.lgs. 300/1999, che provvide tra l'altro ad articolare la struttura del dicastero in direzioni generali (puntualmente disciplinate con DPR 441/2000).\nNel 2004, tuttavia, il Ministero fu organizzato secondo il modello dipartimentale: fu cos\u00ec istituito il Dipartimento per lo spettacolo e lo sport. Esso si articolava in due uffici dirigenziali di livello generale: la Direzione generale per il cinema e la Direzione generale per lo spettacolo dal vivo e lo sport.\nNel 2006 il governo Prodi II sottrasse le competenze sullo sport al Ministero per i beni e le attivit\u00e0 culturali per portarle in un apposito dipartimento della Presidenza del Consiglio dei ministri: nacque cos\u00ec il Dipartimento per le politiche giovanili e le attivit\u00e0 sportive (POGAS), nella cui struttura organizzativa figurava l'Ufficio per lo sport.\nNel 2008 il governo Berlusconi IV scorpor\u00f2 l'Ufficio dal Dipartimento cui apparteneva (che, contestualmente, prese il nome di Dipartimento della giovent\u00f9) e lo trasform\u00f2 in un ufficio di diretta collaborazione della presidenza del Consiglio.\nNel 2012, sotto il governo Monti, l'ufficio fu incardinato nel Dipartimento per gli affari regionali (art. 1, DPCM 15 febbraio 2012), nel cui ambito fu altres\u00ec inserito l'Ufficio per le politiche del turismo (succeduto al Dipartimento per lo sviluppo e la competitivit\u00e0 del turismo incardinato presso la Presidenza del Consiglio). L'attribuzione di tali ulteriori funzioni fu resa esplicita dalla nuova denominazione della struttura dipartimentale, che assunse infatti la denominazione di Dipartimento per gli affari regionali, il turismo e lo sport (art. 2, comma 2, lett. a), DPCM 21 giugno 2012), poi ridenominato Dipartimento per gli affari regionali, le autonomie e lo sport in seguito al trasferimento delle funzioni in materia di turismo al ministero dei beni e delle attivit\u00e0 culturali, avvenuto nel 2013 col governo Letta.\nNel 2016, col governo Renzi, \u00e8 stata ripristinata la precedente organizzazione: da un lato, il Dipartimento per gli affari regionali e le autonomie; dall'altro, l'Ufficio per lo sport, quale autonoma struttura di supporto al presidente del Consiglio.\nNel 2020, col governo Conte II, la struttura si \u00e8 trasformata in un dipartimento (DPCM 28 maggio 2020), organizzato in un unico ufficio di livello dirigenziale generale, l'Ufficio per il coordinamento delle politiche per lo sport. Esso si articola in tre servizi: programmazione, bilancio, coordinamento e vigilanza; promozione dello sport di base e relazioni internazionali; comunicazione, eventi sportivi, studi e ricerche (DM 9 luglio 2020)."}
{"id": "3766838", "revid": "288300", "url": "https://it.wikipedia.org/wiki?curid=3766838", "title": "Ferreira Am\u00e9rico Lopes", "text": ""}
{"id": "3766841", "revid": "599013", "url": "https://it.wikipedia.org/wiki?curid=3766841", "title": "Rui Orlando Ribeiro Santos Neto", "text": " \nCarriera.\nClub.\nDal 2007 milita per l'Acad\u00e9mica."}
{"id": "3766860", "revid": "921573", "url": "https://it.wikipedia.org/wiki?curid=3766860", "title": "Miles O'Keeffe", "text": " \u00c8 noto per il suo ruolo da protagonista in \"Tarzan, l'uomo scimmia\"."}
{"id": "3766871", "revid": "1305772", "url": "https://it.wikipedia.org/wiki?curid=3766871", "title": "Teresa Pla Meseguer", "text": "Biografia.\nNella sua vicenda biografica ha un notevole peso l'ambiguit\u00e0 dell'identit\u00e0 di genere che accompagn\u00f2 tutta la sua vita: alla nascita, infatti, avvenuta in una famiglia poverissima e numerosa, Teresa Pla Meseguer era affetta da una malformazione genitale. La madre decise di dichiararla all'anagrafe come femmina, al fine di evitare future discriminazioni per l'ambiguit\u00e0 sessuale legata a quello che pu\u00f2 essere definito come pseudoermafroditismo. Dal punto di vista biologico, \"La Pastora\", a seguito di indagini genetiche, si \u00e8 rivelata essere una donna.\nTuttavia, nel libro di Alicia Gim\u00e9nez Bartlett, si legge la relazione dei due medici, ginecologo e urologo, che dichiarano, al punto 1: \"Il soggetto esaminato \u00e8 di sesso maschile\", tanto che il 25 marzo 1980 viene accolta la domanda per la rettifica del sesso anagrafico e il cambio del nome da Teresa a Florencio.\nLa discriminazione e l'ostracismo subiti nell'arcaico ambiente rurale originario, fecero s\u00ec che Teresa decidesse di autoescludersi dalla vita sociale, ritirandosi a vivere in montagna dove si diede a condurre un gregge, vestita sempre di un mantello nero.\nIn qualit\u00e0 di donna, non partecip\u00f2 alla guerra civile spagnola, ma si diede alla macchia alla fine del conflitto, entrando nel \"maquis\", il movimento di guerriglia e resistenza antifranchista (il \"maquis\"). Da quel momento, La Pastora impar\u00f2 a leggere e scrivere, e opt\u00f2 per l'identit\u00e0 di genere maschile, assumendo il nome di battaglia di \"Florencio\".\nNacque presto la sua leggenda: grazie alla profonda conoscenza della montagna, affinata in tutti quegli anni vissuti in completa solitudine, Florencio riusc\u00ec sempre a sfuggire alla cattura finch\u00e9 fu sul territorio spagnolo. La sua libert\u00e0, infatti, ebbe fine in territorio andorrano, ma solo a seguito di un tradimento. Condannata a morte nel 1960, non sub\u00ec la pena capitale, che gli fu commutata in ergastolo. Florencio langu\u00ec in carcere per 17 anni, fino al 1977, quando ne usc\u00ec grazie all'amnistia proclamata dopo la morte di Francisco Franco. Questa sorte contribu\u00ec ad accrescerne la leggenda.\nNel 2011, la scrittrice Alicia Gim\u00e9nez-Bartlett ha dedicato alla sua figura il romanzo \"Donde nadie te encuentre\", vincitore del Premio Nadal 2011, tradotto in italiano per Sellerio (\"Dove nessuno ti trover\u00e0\", 2011)."}
{"id": "3766892", "revid": "84184", "url": "https://it.wikipedia.org/wiki?curid=3766892", "title": "Opera cantonese", "text": "L'opera cantonese (cinese tradizionale: 1. \u7cb5\u5287; 2. \u5927\u6232; 3. \u795e\u529f\u6232; Jyutping: 1. \"Jyut6 kek6\"; 2. \"daai6 hei3\"; 3. \"san4 gung1 hei3\"; pinyin: 1. \"Yu\u00e8 j\u00f9\"; 2. \"d\u00e0 x\u00ec\"; 3. \"sh\u00e9n g\u014dng x\u00ec\") \u00e8 uno dei principali generi dell'opera cinese e trae origine dalla cultura cantonese della Cina meridionale. Ha grande popolarit\u00e0 nel Guangdong, nel Guangxi, a Hong Kong, Macao, Singapore e in Malaysia. Al pari delle altre versioni dell'opera cinese, \u00e8 una forma di arte cinese tradizionale, che unisce musica, canto, arti marziali, acrobazie e recitazione. Il nome \u7cb5\u5287 (\"Jyut6 kek6\") non deve essere confuso con \u8d8a\u5287 (\"Yu\u00e8j\u00f9\"), il teatro dello Zhejiang.\nStoria.\nLe origini dell'opera cantonese sono tuttora discusse, ma \u00e8 generalmente accettato che la forma operistica fu importata dal nord della Cina e introdotta lentamente nella provincia meridionale del Guangdong alla fine del XIII secolo, durante la tarda dinastia Song meridionale. Gi\u00e0 nel XII secolo era comunque presente una forma teatrale chiamata \"stile meridionale\" (cinese: \u5357\u6232 ), che veniva rappresentata nei teatri pubblici di Hangzhou, allora capitale della dinastia Song meridionale. Con l'invasione delle orde mongole, l'imperatore Gong, chiamato Zh\u00e0o Xi\u01cen (\u8d99\u986f Chiu Hin), fugg\u00ec con centinaia di migliaia di Song nella provincia di Guangdong nel 1276. Tra queste persone vi erano anche alcuni artisti di \"Narm hei\" del nord, che portarono la loro arte nel Guangdong, gettando le basi per le prime forme dell'opera cantonese.\nMolte famose opere rappresentate oggi, come \"La spilla per capelli di porpora\" e \"Ringiovanimento del fiore di prugna rosso\", ebbero origine durante la dinastia Yuan, con le liriche e i testi in cantonese. Fino al XX secolo tutti i ruoli femminili erano affidati a uomini.\nSviluppo a Hong Kong.\nA partire dagli anni 1950, massicce ondate di immigranti abbandonarono Shanghai per Hong Kong, stabilendosi ad esempio in zone come North Point (nella parte orientale della citt\u00e0). Il loro arrivo aument\u00f2 enormemente le schieere degli appassionati dell'opera cantonese, che conobbe un grande sviluppo. Negli ultimi anni, tuttavia, si \u00e8 avuta una forte crisi: molte compagnie di opera hanno chiuso e oggi ne restano solo poche che si dedicano a questa forma artistica ad Hong Kong. Anche molti teatri che ne ospitano le rappresentazioni stanno chiudendo: il Sunbeam Theatre \u00e8 una delle poche strutture ancora attive.\nPer rilanciare l'opera cantonese, l'Associazione degli Artisti Cantonesi di Hong Kong nel 1998 inizi\u00f2 a gestire un corso serale part-time per un diploma di formazione nell'opera cantonese con l'assistenza della \"Hong Kong Academy for Performing Arts\". Nel 1999, quindi l'Associazione e l'Accademia istituirono poi un programma per un diploma biennale diurno in arti dello spettacolo, mirato a formare attori e attrici professionisti dell'opera cantonese. A partire dal successivo anno accademico, fu avviato anche un corso avanzato per il perfezionamento degli attori dell'opera.\nNegli ultimi anni, il Consiglio per lo Sviluppo delle Arti di Hong Kong Arts ha concesso borse di studio per corsi di opera cantonese rivolti a bambini e ragazzi presso il \"Love and Faith Cantonese Opera Laboratory\". Il Dipartimento per il Tempo Libero e i Servizi Culturali ha anche finanziato, attraverso la filiale di Hong Kong dell'Associazione Internazionale dei Critici Teatrali, il cosiddetto \"Piano degli Ambasciatori Culturali dell'Opera Cantonese\", per promuovere le produzioni cinesi tradizionali all'interno della comunit\u00e0.\nCaratteristiche.\nL'opera cantonese condivide molte caratteristiche comuni con altri generi teatrali cinesi. Per molti commentatori costituisce motivo d'orgoglio l'idea che tutti gli stili teatrali cinesi siano simili (sia pure con lievi differenze), in quanto espressione della comune tradizione del teatro musicale cinese, e che quindi gli aspetti o i principi basilari siano coerenti tra le varie forme locali di rappresentazione. Cos\u00ec, la musica, il canto, le arti marziali, le acrobazie e la recitazione sono tutte presenti nell'opera cantonese. La maggior parte delle trame si basano sulla storia cinese e su famosi classici e miti cinesi. Inoltre, nei drammi traspaiono spesso anche la cultura e la filosofia del popolo cinese, insieme a valori tradizionali come lealt\u00e0, morale, amore, patriottismo e fedelt\u00e0.\nAlcuni caratteri particolari dell'opera cantonese sono:\nLe \"quattro abilit\u00e0\" e i \"cinque metodi\" sono una semplice codificazione delle aree di formazione che gli artisti devono padroneggiare e una metafora degli artisti con la formazione pi\u00f9 completa e accurata. Le \"quattro abilit\u00e0\" si applicano all'intero spettro della formazione vocale e drammatica: canto, recitazione/movimenti, dizione e abilit\u00e0 marziali/ginniche; mentre i \"cinque metodi\" sono categorie di tecniche associate a specifiche parti del corpo: mani, occhi, corpo, capelli e tecniche dei piedi/della camminata.\nSignificato.\nPrima della diffusione dell'istruzione formale tra la generalit\u00e0 della popolazione, l'opera cantonese non aveva unicamente scopi d'intrattenimento, ma svolgeva anche un'importante funzione educativa nei confronti dei suoi spettatori, veicolando messaggi e valori morali in linea con la visione della corte imperiale. Cos\u00ec, ad esempio, il teatro veniva usato per promuovere l'idea di \"essere leali all'imperatore e amare il regno\" (\u5fe0\u541b\u611b\u570b). Per questa ragione, il governo controllava frequentemente il teatro e bandiva qualsiasi produzione che potesse trasmettere o implicare messaggi ritenuti inappropriati.\nInterpreti e ruoli.\nTipi di dramma.\nCi sono due tipi drammi dell'opera cantonese: \"mou\" (\u6b66, \"arti marziali\") e \"man\" (\u6587, \"estremamente erudito\", spec. nella poesia e nella cultura). I drammi \"mou\" enfatizzano la guerra, essendo i personaggi di solito generali o guerrieri. Queste opere contengono scene di azione e implicano l'uso di molte armi e armature. I drammi \"man\" tendono a essere pi\u00f9 delicati ed eleganti. I personaggi principali in questi drammi sono degli studiosi. Le maniche di acqua (vedi Termini di uso frequente) sono usate ampiamente nei drammi \"man\" per produrre movimenti che riflettano l'eleganza e la delicatezza dei personaggi; tutti i personaggi femminili le portano. Nei drammi \"man\", inoltre, i personaggi mettono molto sforzo nel creare espressioni del viso e gesti caratteristici per esprimere le loro emozioni interiori.\nRuoli.\nI ruoli dell'opera cantonese sono quattro: \"Sang\", \"Daan\", \"Zing\" e \"Cau\".\n\"Sang\" (\u751f).\nSono i ruoli maschili dell'opera. Come in altre opere cinesi, anche in quella cantonese esistono diversi tipi di ruoli maschili, quali:\n\"Daan\" (\u65e6).\nSi tratta dei ruoli femminili dell'opera cantonese. Le diverse forme di personaggi femminili sono:\n\"Zing\" (\u6de8).\nQuesti personaggi sono conosciuti per i volti dipinti. Sono spesso ruoli maschili come eroi, generali, banditi, dei o demoni. I volti dipinti sono di solito:\nAlcuni personaggi con i volti dipinti sono:\nCau (\u4e11).\nSi tratta delle figure dei pagliacci dell'opera cantonese. Alcuni esempi sono:\nElementi visivi.\nTrucco.\nApplicare il trucco per l'opera cantonese \u00e8 un processo lungo e specializzato. Uno degli stili pi\u00f9 comuni \u00e8 il \"volto bianco e rosso\": un'applicazione di un fondotinta bianco e di un colore rosso intorno agli occhi che sbiadisce sul fondo alle guance. Le sopracciglia sono nere e talvolta allungate. Di solito, i personaggi femminili hanno sopracciglia pi\u00f9 sottili dei maschi. Ci sono trucchi neri intorno agli occhi con una forma simile agli occhi di una fenice cinese (\u9cf3\u773c; \"fung6 ngaan5\"). Il rossetto \u00e8 di solito rosso brillante (\u53e3\u5507\u818f; \"hau2 seon4 gou1\").\nAgli attori vengono sollevati temporaneamente i lineamenti del volto tenendo su la pelle con un nastro sul retro della testa. Questo solleva gli angoli degli occhi, producendo uno sguardo autoritario.\nOgni ruolo ha il proprio stile di trucco role: il pagliaccio ha una grande chiazza bianca in mezzo al viso, ad esempio. Un personaggio malato ha una sottile linea rossa che punta verso l'alto in mezzo alle sue sopracciglia. I ruoli dei personaggi aggressive e frustrati hanno spesso una forma di freccia che sbiadisce sulla fronte in mezzo alle sopracciglia (\u82f1\u96c4\u8102; \"jing1 hung4 zi1\").\nI oersonaggi maschili forti portano un trucco con il \"volto aperto\" (\u958b\u9762; \"hoi1 min4\"). Il trucco di ogni personaggio ha le sue caratteristiche distinte, con modelli e una colorazione simbolici.\nCostumi.\nI costumi corrispondono al tema dell'opera e indicano il personaggio di ciascun ruolo.\nCome menzionato sopra, ogni tipo di dramma \u00e8 associato a particolari costumi. Le maniche d'acqua nei drammi \"man\" (\u6587) possono essere attaccate alla vita o ai fianchi della zona dei seni. I costumi possono essere a un petto solo o a doppio petto.\nI costumi indicano anche lo status del personaggio. I personaggi di status inferiore, come le donne, indossano vestiti meno elaborati, mentre quelli di rango superiore hanno costumi pi\u00f9 decorativi.\nAcconciature, cappelli ed elmi.\nI cappelli e gli elmi indicano lo stato sociale, l'et\u00e0 e la capacit\u00e0: gli studiosi e gli ufficiali indossano cappelli neri con ali nere su entrambi i lati; i generali indossano elmi con le piume della coda dei fagiani; i soldati indossano cappelli normali, e i re indossano corone. Le regine e le principesse hanno elmi ingioiellati. Se un cappello o un elmo \u00e8 tolto, questo indica che il personaggio \u00e8 esausto, frustrato o pronto ad arrendersi.\nAnche le acconciature possono esprimere le emozioni di un personaggio: i guerrieri esprimono la loro tristezza nel perdere una battaglia agitando le loro code di cavallo. Per i ruoli femminili, le crocchie indicano una fanciulla, mentre una donna sposata ha un \"dai tau\" (\u4f4e\u982d).\nNelle leggende dei Tre Regni, Zhao Yun e specialmente L\u00fc Bu sono descritti molto frequentemente mentre indossano elmi con piume di coda di fagiano; questo trae origine proprio dall'opera cantonese, non dai costumi della loro era, sebbene sia una convenzione che era gi\u00e0 in uso sotto la dinastia Qing o anche prima.\nElementi sonori.\nTipi di linguaggio.\nI commentatori tracciano una distinzione essenziale fra testo cantato e parlato, sebbene il confine sia problematico. I tipi di linguaggio sono molto vari: uno \u00e8 quasi identico al cantonese colloquiale standard, mentre un altro \u00e8 un modo molto scorrevole e raffinato di pronunciare un brano di poesia; alcuni hanno una forma o un'altra di accompagnamento strumentale mentre altri non ne hanno; e alcuni servono a funzioni abbastanza specifiche, mentre altri sono pi\u00f9 ampiamente adattabili alla variet\u00e0 delle esigenze drammatiche.\nL'opera cantonese usa il cinese o \"Gu\u0101n Hu\u00e0\" (\u5b98\u8a71; cantonese: \"Gun1 Waa6/2\") quando gli attori sono coinvolti con il governo, la monarchia o l'esercito. Pu\u00f2 anche oscurare parole che sono tab\u00f9 o irriverenti per il pubblico. L'attore pu\u00f2 scegliere di parlare in qualsiasi dialetto del mandarino, ma l'antica variante dello Zh\u014dngzh\u014du (\u4e2d\u5dde; cantonese: \"Zung1 Zau1\") \u00e8 la scelta principale nell'opera cantonese. Lo Zh\u014dngzh\u014du \u00e8 situato nell'odierna provincia di H\u00e9n\u00e1n (\u6cb3\u5357) dov'\u00e8 considerato la \"culla della civilt\u00e0 cinese\" e vicino al Fiume Giallo o Hu\u00e1ng H\u00e9 (\u9ec3\u6cb3). Il Gu\u0101n Hu\u00e0 conserva molti dei suoni iniziali di numerosi dialetti mandarini moderni, ma usa le iniziali e code sillabiche del cinese medio. Per esempio, le parole \u5f35 e \u5c07 sono entrambe pronunciate come /ts\u0153\u02d0\u014b\u02e5\u02e5/ (jyutping: \"z\u0153ng1\") nel cantonese moderno, ma saranno profferte rispettivamente come /t\u0282\u0251\u014b\u02e5\u02e5/ (pinyin: \"zh\u0101ng\") e /t\u0255i\u0251\u014b\u02e5\u02e5/ (pinyin: \"ji\u0101ng\") nel Gu\u0101n Hu\u00e0 operistico. Inoltre, la parola \u91d1 \u00e8 pronunciata come /k\u0250m\u02e5\u02e5/ (jyutping: \"gam1\") in cantonese moderno e /t\u0255in\u02e5\u02e5/ (pinyin: \"j\u012bn\") in mandarino standard, ma il Gu\u0101n Hu\u00e0 operistico user\u00e0 /kim\u02e5\u02e5/ (pinyin: \"g\u012bm\"). Tuttavia, gli attori tendono a usare suoni cantonesi quando parlano mandarino. Ad esempio, il comando per \"andare via\" \u00e8 \u4e0b\u53bb ed \u00e8 articolato come /sa\u02d0\u02e8\u02e8 ts\u02b0\u0275y\u02e7\u02e7/ in Gu\u0101n Hu\u00e0 operistico in confronto a /ha\u02d0\u02e8\u02e8 h\u0275y\u02e7\u02e7 / (jyutping: \"haa6 heoi3\") in cantonese moderno e /\u0255i\u032f\u0251\u02e5\u02e9 t\u0255\u02b0y\u02e9/ (pinyin: \"xi\u00e0 qu\") in mandarino standard.\nMusica.\nI brani dell'opera cantonese opera sono classificati o come \"teatrali\" o come \"canto da palcoscenico\" (\u6b4c\u58c7). Lo stile di musica teatrale \u00e8 ulteriormente classificato in musica occidentale (\u897f\u6a02) e musica cinese (\u4e2d\u6a02). Mentre lo stile del \"canto da palcoscenico\" \u00e8 sempre musica occidentale, lo stile teatrale pu\u00f2 essere musica cinese oppure occidentale. Le \"quattro grandi voci maschili\" (\u56db\u5927\u5e73\u5589) erano importanti esponenti dello stile del \"solista da palcoscenico\" all'inizio del XX secolo.\nLa musica occidentale nell'opera cantonese \u00e8 accompagnata da corde, legni, ottoni pi\u00f9 strumenti elettrificati. I testi sono scritti per adattarsi alle melodie del dramma, sebbene una sola canzone possa contenere molteplici melodie, essendo gli interpreti in grado di aggiungere i propri elementi. Se una canzone \u00e8 ben eseguita dipende dal coinvolgimento emotivo e dall'abilit\u00e0 degli interpreti.\nStrumenti musicali.\nLa musica strumentale cantonese era chiamata \"ching yam\" anteriormente all'istituzione della Repubblica Popolare nel 1949. I motivi strumentali cantonesi sono usati nell'opera cantonese, o come musica strumentale casuale occasionale o come motivi fissi per i quali erano composti nuovi testi, fin dagli anni 1930.\nL'uso degli strumenti nell'opera cantonese \u00e8 influenzato sia dalla cultura occidentale che da quella orientale. La ragione di questo \u00e8 che Canton fu uno dei primi luoghi in Cina a stabilire relazioni commerciali con le civilt\u00e0 occidentali. Inoltre, Hong Kong fu esposta a una pesante influenza occidentale quando era una colonia britannica. Questi fattori contribuirono agli elementi occidentali che si osservano nell'opera cantonese.\nAd esempio, l'uso dell'\"erhu\" (fidula a due corde con archetto), dei sassofoni, delle chitarre e delle conga hanno dimostrato quanto diversificati siano gli strumenti musicali nell'opera cantonese.\nGli strumenti musicali sono divisi principalmente in tipi melodici e percussivi.\nGli strumenti musicali tradizionali usati nell'opera cantonese includono fiati, corde e percussioni. I fiati e le corde abbracciano winds l'\"erhu\", il \"gaohu\", lo \"yehu\", lo \"yangqin\", il \"pipa\", il \"dizi\" e lo \"houguan\", mentre la percussione comprende molti diversi tipi di tamburi e di piatti. La percussione controlla il ritmo e l'andatura complessivi della musica, mentre il \"gaohu\" guida l'orchestra. Uno stile pi\u00f9 marziale prevede l'uso del \"suona\".\nLa formazione strumentale dell'opera cantonese \u00e8 composta da due sezioni: la sezione melodica e quella delle percussioni. La sezione delle percussioni ha il proprio vasto repertorio di materiali musicali, generalmente chiamati \"lo gu dim\" (\u947c\u9f13\u9ede) o semplicemente \"lo gu\" (\u947c\u9f13). Questi \"modelli percussivi\" servono a una variet\u00e0 di funzioni specifiche.\nPer vedere le immagini e ascoltare i suoni degli strumenti, si visiti\n e ."}
{"id": "3766893", "revid": "124123", "url": "https://it.wikipedia.org/wiki?curid=3766893", "title": "Mihaly Meszaros", "text": "Biografia.\nAffetto da nanismo (era alto 83 centimetri), era noto in particolare per aver interpretato l'alieno della sitcom \"ALF\" (lo interpretava all'interno del costume di scena solo nelle scene in cui ALF doveva camminare, correre, o stare in piedi). Meszaros \u00e8 poi apparso in altri progetti televisivi e cinematografici. Nel 1980 la citt\u00e0 di Hawthorne, California, chiam\u00f2 la sua strada pi\u00f9 breve \"Michu Lane\". La sua ultima apparizione \u00e8 stata nel 1993 nel film \"Warlock - L'angelo dell'apocalisse\" di Anthony Hickox."}
{"id": "3766894", "revid": "767487", "url": "https://it.wikipedia.org/wiki?curid=3766894", "title": "M\u00e1rio Rui Correia Tom\u00e1s", "text": "Carriera.\nClub.\nDal 2011 milita nell'Acad\u00e9mica. Nella sua prima stagione a Coimbra colleziona appena 4 presenze con la maglia dell'Acad\u00e8mica ma si rende decisivo in Coppa: grazie ad un suo gol in finale contro lo Sporting Lisbona dopo soli 3 minuti di gioco regala il successo alla sua squadra."}
{"id": "3766895", "revid": "46931", "url": "https://it.wikipedia.org/wiki?curid=3766895", "title": "Michu Meszaros", "text": ""}
{"id": "3766909", "revid": "1723025", "url": "https://it.wikipedia.org/wiki?curid=3766909", "title": "Ordine della Stella bianca", "text": "L'Ordine della Stella bianca \u00e8 un ordine cavalleresco estone.\nStoria.\nL'ordine \u00e8 stato fondato nel 1936 per dare un riconoscimento ai servizi resi allo Stato estone.\nClassi.\nL'Ordine della Stella bianca \u00e8 suddiviso in sei classi di benemerenza:"}
{"id": "3766910", "revid": "41824", "url": "https://it.wikipedia.org/wiki?curid=3766910", "title": "Anfibologie", "text": ""}
{"id": "3766913", "revid": "729019", "url": "https://it.wikipedia.org/wiki?curid=3766913", "title": "Strada europea E661", "text": "La strada europea E661 \u00e8 una strada di classe B il cui percorso si snoda in territorio ungherese, croato e bosniaco.\nCollega la cittadina ungherese di Balatonkereszt\u00far, situata nelle vicinanze del lago Balaton, a Zenica, situata nella Bosnia centrale."}
{"id": "3766927", "revid": "287204", "url": "https://it.wikipedia.org/wiki?curid=3766927", "title": "Eesti meistrid 1932", "text": "Sei squadre (quattro da Tallinn e due da Narva) parteciparono al torneo. Ogni squadra incontr\u00f2 le altre due volte per un totale di dieci partite. VS Sport Tallinn vinse il titolo per l'ottava volta nella sua storia."}
{"id": "3766929", "revid": "599013", "url": "https://it.wikipedia.org/wiki?curid=3766929", "title": "H\u00e9lder Cabral", "text": "Carriera.\nClub.\nDal 2009 al 2013 ha militato nell'Acad\u00e9mica."}
{"id": "3766931", "revid": "287204", "url": "https://it.wikipedia.org/wiki?curid=3766931", "title": "Eesti meistrid 1933", "text": "Sei squadre (cinque da Tallinn ed una da Narva) parteciparono al torneo. Ogni squadra incontr\u00f2 le altre due volte per un totale di dieci partite. VS Sport Tallinn vinse il suo terzo titolo consecutivo, il nono della sua storia."}
{"id": "3766933", "revid": "767487", "url": "https://it.wikipedia.org/wiki?curid=3766933", "title": "Sahg", "text": "I Sahg sono un supergruppo heavy metal norvegese fondato nel 2004.\nStoria.\nIl gruppo \u00e8 stato creato a Bergen (Norvegia) nel 2004, da tre musicisti locali: il cantante e chitarrista Olav Iversen (gi\u00e0 componente dei Manngard), il chitarrista Thomas Tofthagen (degli Audrey Horne), e il bassista Tom Cato Visnes aka \"King ov Hell\" (gi\u00e0 nei Gorgoroth, Audrey Horne, e I)."}
{"id": "3766934", "revid": "1305772", "url": "https://it.wikipedia.org/wiki?curid=3766934", "title": "Danimarca ai Giochi della XXIX Olimpiade", "text": "La Danimarca ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 84 atleti.\nPallamano.\nTorneo maschile.\nLa nazionale danese si \u00e8 qualificata per i Giochi vincendo il campionato europeo del 2008.\nSquadra.\nLa squadra era formata da:"}
{"id": "3766939", "revid": "1723025", "url": "https://it.wikipedia.org/wiki?curid=3766939", "title": "Ordine della Croce dell'aquila", "text": "L'Ordine della Croce dell'aquila \u00e8 un ordine cavalleresco estone.\nStoria.\nL'ordine \u00e8 stato fondato il 17 febbraio 1928 per dare un riconoscimento ai servizi civili e militari nel campo della difesa nazionale. \u00c8 concesso in due divisioni: civile e militare. Alle insegne dei membri delle forze armate sono aggiunte due spade incrociate.\nClassi.\nL'Ordine della Croce dell'aquila \u00e8 suddiviso in sei classi di benemerenza:"}
{"id": "3766941", "revid": "110157", "url": "https://it.wikipedia.org/wiki?curid=3766941", "title": "Percussion Bitter Sweet", "text": "Percussion Bitter Sweet \u00e8 un album discografico del batterista jazz Max Roach registrato nel 1961, e pubblicato dalla Impulse! Records nel settembre del 1961.\nTracce.\nTutti i brani sono opera di Max Roach, eccetto dove indicato.\nMusicisti.\nGarvey's Ghost / Mendacity\nMama / Tender Warriors\nPraise for a Martyr\nMan from South Africa"}
{"id": "3766942", "revid": "767487", "url": "https://it.wikipedia.org/wiki?curid=3766942", "title": "William Danielsen", "text": "Carriera.\nGiocatore.\nClub.\nDanielsen gioc\u00f2 nel Viking, totalizzando 180 reti in 370 incontri tra il 1931 ed il 1952. Gioc\u00f2 due finali di Norgesmesterskapet per il club, nell'edizione 1933 e nell'edizione 1947, perdendo in entrambe le occasioni.\nNazionale.\nDanielsen gioc\u00f2 6 partite per la . Debutt\u00f2 l'8 giugno 1934, nella vittoria per 4-0 sull'. Segn\u00f2 l'unica rete il 27 maggio 1937, nella sconfitta per 1-3 contro l'.\nAllenatore.\nNel 1955, fu nominato allenatore del Viking. Ricopr\u00ec questa carica per un solo anno, prima di tornare nella stessa posizione nel 1958. Vinse l'edizione 1959 della Coppa di Norvegia. Dal 1958 al 1962, fu presidente del Viking."}
{"id": "3766946", "revid": "122366896", "url": "https://it.wikipedia.org/wiki?curid=3766946", "title": "Busa di Canosa di Puglia", "text": "\u00c8 considerata un'anticipatrice della Croce Rossa.\nBiografia.\nNella battaglia di Canne del 216 a.C. i romani subirono una terribile sconfitta ad opera dei cartaginesi condotti da Annibale, che secondo Tito Livio, comport\u00f2 l'uccisione di oltre 55.000 soldati romani.\nCirca 10.000 uomini, in tempi diversi, riuscirono per\u00f2 a fuggire, percorrendo di notte strade secondarie; i fuggitivi arrivarono a Canosa in condizioni critiche, senza cibo, senza vestiti, senza cure e senza armi.\nBusa venne loro in soccorso, e forn\u00ec a questi soldati il necessario ospitandoli in casa sua. Si fece assistere da medici e si prese cura dei feriti.\nGiovanni Boccaccio la cita nel suo libro sulle donne illustri \"De mulieribus claris\".\nViene considerata, come si apprende da una citazione orale e scritta pi\u00f9 volte menzionata nei vari pubblici interventi della gi\u00e0 Presidente Regionale CRI Puglia ( gennaio 2013- aprile 2016 ) prof.ssa Santa Fizzarotti Selvaggi, studiosa della materia, una anticipatrice della Croce Rossa duemila anni prima della battaglia di Solferino e San Martino. La studiosa sottolinea, insieme ad altri esperti, come la Puglia sia stata anche la terra di origine in linea paterna di Ferdinando Palasciano, grande precursore della Croce Rossa."}
{"id": "3766948", "revid": "45143258", "url": "https://it.wikipedia.org/wiki?curid=3766948", "title": "Vita sociale", "text": ""}
{"id": "3766950", "revid": "767487", "url": "https://it.wikipedia.org/wiki?curid=3766950", "title": "Una ragazza da sedurre", "text": "Una ragazza da sedurre (\"A Very Special Favor\") \u00e8 un film di commedia romantica del 1965, diretto da Michael Gordon e con protagonisti Rock Hudson e Leslie Caron."}
{"id": "3766961", "revid": "3082", "url": "https://it.wikipedia.org/wiki?curid=3766961", "title": "Zecca di Treviri", "text": ""}
{"id": "3766962", "revid": "62244", "url": "https://it.wikipedia.org/wiki?curid=3766962", "title": "Candidato write-in", "text": "Per candidato write-in si intende, principalmente nel sistema elettorale statunitense, un candidato il cui nominativo non \u00e8 presente sulla scheda elettorale o nelle liste, ma che risulta eleggibile scrivendone il nome manualmente sulla scheda. Alcuni Stati o giurisdizioni locali ammettono anche di incollare un adesivo recante il nome del candidato al posto di scriverlo a penna.\nStoria.\nLe candidature \"write-in\" sono per lo pi\u00f9 il risultato di esclusioni legali o procedurali di alcuni candidati, ineleggibili o incandidabili. In alcuni casi, campagne per elezioni \"write-in\" sono state organizzate in supporto di candidati che non erano personalmente coinvolti nella campagna.\nI candidati \"write-in\" hanno in passato vinto solo raramente, e spesso gli elettori scrivono sulla scheda nomi di persone ineleggibili, defunte, o di personaggi di fantasia. Alcune giurisdizioni richiedono anche ai candidati \"write-in\" di registrarsi ufficialmente prima delle elezioni, specie in elezioni con un gran numero di potenziali candidati, in cui candidati con nome simile potrebbero essere confusi.\nMolti Stati permettono candidature write-in nelle primarie di partito.\nIl senatore Strom Thurmond in questo modo venne eletto al Senato nel 1954 con il 63% dei voti: fu la prima volta in cui un candidato \"write-in\" riusc\u00ec a vincere una consultazione per un seggio nel Senato statunitense; oltre cinquant'anni dopo l'operazione venne ripetuta dalla senatrice Lisa Murkowski, anche lei eletta come candidata \"write-in\" nel 2010."}
{"id": "3766967", "revid": "37401", "url": "https://it.wikipedia.org/wiki?curid=3766967", "title": "Mesilim", "text": "Biografia.\nNonostante il suo nome non appaia nella \"Lista reale sumerica\", Mesilim \u00e8 tra le prime figure storiche registrate nei documenti archeologici. Fu un monarca della III dinastia di Kish, e regn\u00f2 verso l'inizio della III dinastia (circa 2550-2330 a.C.). Le inscrizioni relative a questo regno affermano che fu lui a volere la costruzione dei templi di Adab e Lagash, in cui apparentemente era re.\nMesilim \u00e8 conosciuto soprattutto per aver fatto da mediatore in un conflitto tra Lugal-sha-engur, suo \"ensi\" a Lagash, e la vicina citt\u00e0-stato rivale di Umma, riguardo ai diritti di utilizzo di un territorio denominato \"gu-edinna\". Dopo aver chiesto l'opinione del dio Satarana, Mesilim stabil\u00ec un nuovo confine tra Lagash e Umma, ed eresse una colonna per marcarlo, sulla quale scrisse la sua decisione finale. Questa decisione non fu definitiva, dato che un successivo re di Umma, Ush, distrusse la colonna in gesto di sfida.\nNegli anni cinquanta il sumerologo E. Gordon riesamin\u00f2 la prova letteraria e formul\u00f2 un'ipotesi secondo la quale Mesilim e re Mesannepada di Ur, che in seguito assunse nel suo regno anche il titolo di \"re di Kish\", erano a tutti gli effetti la stessa persona. I due nomi sono noti altrove in un proverbio mesopotamico che parla di un re il cui tempio fu abbattuto. Nella versione sumera, il proverbio dice: \"\"L'E-babbar che Mesilim costru\u00ec, Annane, l'uomo il cui seme fu tagliato, demol\u00ec\". E-babbar era il tempio di Lagash, e secondo Gordon \"Annane\" sarebbe una variante del nome A-anne-pada, ovvero il figlio di Mes-anne-pada. Il proverbio accadico (di molto successivo) recita: \"Il tempio che Mesannepadda costru\u00ec, Nanna, il cui seme fu colto, demol\u00ec\"\". Thorkild Jacobsen mise in dubbio questa teoria giungendo alla conclusione opposta, ovvero che Mesilim e Mesannepada erano probabilmente distinti, affermando che lo scriba accadico non avrebbe riconosciuto il nome di Mesilim che non appariva nella lista reale, e l'avrebbe quindi sostituito col nome della lista che conosceva."}
{"id": "3766971", "revid": "247222", "url": "https://it.wikipedia.org/wiki?curid=3766971", "title": "One Shot '80", "text": ""}
{"id": "3766976", "revid": "19933", "url": "https://it.wikipedia.org/wiki?curid=3766976", "title": "Mesalim", "text": ""}
{"id": "3766983", "revid": "287204", "url": "https://it.wikipedia.org/wiki?curid=3766983", "title": "Campionato europeo maschile di pallacanestro 2013", "text": "Il Campionato europeo maschile di pallacanestro 2013, noto anche come EuroBasket 2013, \u00e8 stata la 38\u00aa edizione della manifestazione continentale. Si \u00e8 svolta in Slovenia dal 4 al 22 settembre 2013. Per la seconda volta nella storia vi hanno partecipato 24 squadre, cos\u00ec come accaduto nell'edizione 2011. Questa edizione \u00e8 valsa come qualificazione al mondiale 2014, cui partecipano le prime 6 classificate, ad esclusione della Spagna gi\u00e0 qualificata come paese ospitante. Le stesse prime 6 squadre sono anche automaticamente qualificate per la successiva edizione 2015.\nIl titolo di Campione d'Europa \u00e8 stato conquistato dalla , al primo successo nella storia della manifestazione continentale. Al secondo posto si \u00e8 classificata la , al terzo la .\nSquadre partecipanti.\nVi partecipano di diritto 8 squadre. Le altre 16 accedono alla fase finale tramite il torneo di qualificazione.\nPaese ospitante:\nQualificate dopo le Olimpiadi 2012:\nQualificate dopo il Torneo di qualificazione olimpica 2012:\nQualificate dopo le qualificazioni EuroBasket 2013:\nRisultati.\nPrima fase a gruppi.\nLa prima fase a gruppi prevedeva che le prime tre squadre di ciascun gruppo accedessero alla seconda fase. Le squadre classificate dal 4\u00ba al 6\u00ba posto sono state eliminate.\nSeconda fase a gruppi.\nLe dodici squadre qualificate sono state divise in due gruppi di 6. Le squadre provenienti dallo stesso girone non hanno giocato un'ulteriore partita tra loro, ma si sono riportati i risultati degli scontri diretti della prima fase. Le migliori quattro squadre dei due gironi sono avanzate ai quarti di finale.\nFase ad eliminazione diretta.\nTutti gli incontri della fase ad eliminazione diretta vengono disputati presso la Arena Sto\u017eice di Lubiana.\nStatistiche.\nIndividuali.\nPunti\nRimbalzi\nAssist\nPalle rubate\nStoppate"}
{"id": "3766986", "revid": "110157", "url": "https://it.wikipedia.org/wiki?curid=3766986", "title": "Thalheim (Bitterfeld-Wolfen)", "text": "Thalheim \u00e8 una frazione della citt\u00e0 tedesca di Bitterfeld-Wolfen, nella Sassonia-Anhalt.\nStoria.\nThalheim fu citata per la prima volta nel 1388, e costituiva un piccolo centro rurale, posto nei pressi della citt\u00e0 di Bitterfeld.\nIl 1\u00ba luglio 2007 il comune di Thalheim fu fuso con le citt\u00e0 di Bitterfeld e Wolfen, e i comuni di Greppin e Holzwei\u00dfig, formando la nuova citt\u00e0 di Bitterfeld-Wolfen."}
{"id": "3766996", "revid": "599013", "url": "https://it.wikipedia.org/wiki?curid=3766996", "title": "Jos Schurgers", "text": "Carriera.\nAppassionato di moto sin da giovane, Schurgers esord\u00ec nelle competizioni nel 1965 con una Morini 50 sul circuito di Rockanje, debuttando nel Motomondiale al GP d'Olanda 1967, terminato all'ottavo posto con una Kreidler 50.\nL'anno successivo Schurgers fu notato dalla Van Veen, importatore olandese Kreidler, che gli forn\u00ec un motore ufficiale attorno al quale costru\u00ec una moto da corsa con la quale fu quinto ad Assen, prestazione che gli valse l'ingaggio come pilota da parte del team olandese per la stagione 1969, nella quale fu campione nazionale della 50. All'interno del team Van Veen Schurgers non ricopriva solo il ruolo di pilota, ma anche quello di tecnico: sua l'idea della Kreidler 50 GP \"bassotto\" con telaio ribassato, nella quale il pilota guidava stando sdraiato sul serbatoio della moto, migliorando l'aerodinamica.\nNel 1970 l'olandese partecip\u00f2 a tutto il Mondiale, ottenendo i suoi primi podi iridati (secondo in Germania Est e terzo in Jugoslavia e Belgio) terminando la stagione al sesto posto, piazzamento migliorato nel 1971 (terzo).\nNel 1972 la Van Veen non riconferm\u00f2 Schurgers come pilota (mantenendolo per\u00f2 nel suo organico come tecnico e stilista), permettendogli di correre in 125. A tal fine si costru\u00ec una bicilindrica partendo dal basamento di una Bridgestone \"Dual Twin\" 175\u00a0cm\u00b3 due tempi a cui sostitu\u00ec i cilindri con altri di derivazione Kreidler e utilizzando un telaio simile a quello da lui ideato per le 50 da GP, con la quale fu nono a fine stagione. Con la stessa moto si ripresent\u00f2 la stagione successiva, ottenendo una clamorosa vittoria in Belgio davanti al campione del mondo in carica \u00c1ngel Nieto, il terzo posto a fine stagione dietro alle Yamaha ufficiali di Kent Andersson e Chas Mortimer e il titolo di campione olandese della ottavo di litro.\nLa carriera di Schurgers si interruppe in pratica a fine '73, poich\u00e9 l'olandese fu impegnato a tempo pieno come designer nel progetto della \"OCR 1000\", maximoto con motore Wankel costruita dalla Van Veen; corse ancora i GP d'Olanda 1974 e 1975 (ottenendo due quinti posti) e qualche gara a livello nazionale fino al 1978.\nChiuso anche il rapporto con Van Veen, Schurgers apr\u00ec nel 1978 uno studio di design attivo principalmente nella realizzazione di carenature e codoni per motocicli. \u00c8 una presenza frequente nelle manifestazioni dedicate alle moto d'epoca, pilotando le Yamaha del \"Yamaha Classic Racing Team\"."}
{"id": "3766998", "revid": "1669436", "url": "https://it.wikipedia.org/wiki?curid=3766998", "title": "Juan Navarro Baldeweg", "text": "Biografia.\nHa studiato incisione presso la Scuola di Belle Arti San Fernando di Madrid dal 1959 al 1960, e si \u00e8 laureato in architettura nel 1965 al Politecnico di Madrid, dove si specializza con un dottorato nel 1969.\nNel 1974 ottiene una borsa di studio presso il Massachusetts Institute of Technology a Cambridge dove ha studiato con Gy\u00f6rgy Kepes.\nDal 1977 \u00e8 docente presso il ETSAM.\nHa lavorato nello studio dell'architetto Alejandro de la Sota.\nAttualmente, si dedica alla pittura e vive a Jal\u00f3n (Alicante) nella casa progettata da s\u00e9 stesso."}
{"id": "3767002", "revid": "1543377", "url": "https://it.wikipedia.org/wiki?curid=3767002", "title": "PNC Park", "text": "Il PNC Park \u00e8 uno stadio di baseball situato a Pittsburgh in Pennsylvania. Ospita le partite casalinghe dei Pittsburgh Pirates di Major League Baseball.\nStoria.\nLo stadio fu aperto nel 2001 per sostituire il vecchio Three Rivers Stadium, fino ad allora casa dei Pirates e degli Steelers, che si spostarono nel nuovo Heinz Field. La prima partita si tenne il 31 marzo 2001, quando i Pirates affrontarono i New York Mets in un match di preseason.\nIl PNC Park ha ospitato l'MLB All-Star Game del 2006 e i concerti di Rolling Stones, Pearl Jam, Jimmy Buffet e Dave Matthews Band. Inoltre sono state girate qui alcune scene dei film \"Chasing 3000\", \"Lei \u00e8 troppo per me\", \"Abduction - Riprenditi la tua vita\" e della serie TV \"Smith\".\nI diritti di denominazione sono stati acquisiti nel 1998 dalla societ\u00e0 PNC Financial Services per circa 2 milioni di dollari ogni anno fino al 2020."}
{"id": "3767005", "revid": "767487", "url": "https://it.wikipedia.org/wiki?curid=3767005", "title": "Karma (Pharoah Sanders)", "text": "Karma \u00e8 un album discografico del sassofonista jazz Pharoah Sanders pubblicato dalla Impulse! Records nel 1969.\nSi tratta dell'album di maggior successo nella carriera di Sanders, grazie al lungo brano \"The Creator Has a Master Plan\", impregnato del misticismo e delle sonorit\u00e0 psichedeliche dell'epoca, che riscosse particolari favori presso il pubblico. Nello stesso brano \u00e8 anche possibile sentire la curiosa tecnica di canto in stile \"jodel\" del percussionista e cantante Leon Thomas.\nIl disco.\nRegistrazione.\nAll'inizio del 1969, due anni dopo il suo primo album per la Impulse!, Sanders ebbe l'opportunit\u00e0 di registrarne un secondo. Per il nuovo album convoc\u00f2 in studio i musicisti James Spaulding, Julius Watkins, Lonnie Liston Smith, Reggie Workman (gi\u00e0 collaboratore di John Coltrane), Ron Carter, Richard Davis, Billy Hart, Freddie Waits, Nathaniel Bettis, e Leon Thomas (che in seguito sarebbe entrato a far parte della band di Carlos Santana). Fu proprio Thomas che si occup\u00f2 della stesura dei testi dei brani per il disco. A tal proposito Sanders ricorda: \u00abLeon arriv\u00f2 con i testi per l'album. Gli avevo chiesto di scrivere qualche verso e lui li port\u00f2 da casa, ma non mi piacevano. Erano assurdi. Gli dissi soltanto: \"No, amico, questi non li possiamo fare\". Non era qualcosa che poteva illuminare la gente, che potesse ispirare. Gli dissi: \"Leon, voglio una cosa pi\u00f9 spirituale\", e solo allora lui cap\u00ec cosa intendevo. And\u00f2 a casa e dopo un paio di sere port\u00f2 \"The Creator Has a Master Plan\". Gli dissi: \"\u00c8 esattamente quello che volevo!\"\u00bb Durante le sessioni in studio vennero incisi i due brani che poi finirono sul disco e anche un terzo, che venne scartato all'ultimo, intitolato \"Light of Love\".\nAccoglienza.\nIn particolare \"The Creator Has a Master Plan\" si rivel\u00f2 un notevole successo per Sanders e per la Impulse! Records; il brano fece vendere molte copie dell'album e divenne oggetto di numerose cover da parte di jazzisti rinomati come Louis Armstrong e Don Cherry, decine di gruppi funky, ska, latinoamericani e africani. Nonostante la sua popolarit\u00e0, Sanders era per\u00f2 scontento del modo nel quale era stato registrato il brano: \u00abNon sono mai stato soddisfatto del lavoro dei tecnici del suono su quel pezzo. Io e il bassista eravamo sullo stesso canale e non hanno potuto alzare il volume della mia parte [separatamente]. All'epoca, per me fu una cosa orribile\u00bb."}
{"id": "3767009", "revid": "37401", "url": "https://it.wikipedia.org/wiki?curid=3767009", "title": "Robin Rimbaud", "text": "Robin Rimbaud \u00e8 meglio conosciuto nell'ambito della musica elettronica con lo pseudonimo di Scanner. \u00c8 inoltre membro del gruppo musicale Githead, assieme a Colin Newman degli Wire, Malka Spigel e Max Franken della band israeliana Minimal Compact.\nCon il progetto musicale Scanner produce il suo primo album nel 1994, con titolo omonimo."}
{"id": "3767012", "revid": "201394", "url": "https://it.wikipedia.org/wiki?curid=3767012", "title": "Scanner (musicista)", "text": ""}
{"id": "3767014", "revid": "72396", "url": "https://it.wikipedia.org/wiki?curid=3767014", "title": "Primera Divisi\u00f3 2011-2012", "text": "La Primera Divisi\u00f3 2011-2012 \u00e8 stata la 17\u00aa edizione del campionato andorrano di calcio disputato tra il 18 settembre 2011 e il 22 aprile 2012 e concluso con la vittoria del Lusitans, al suo primo titolo.\nFormula.\nAl campionato, diviso in una fase di regular season e in una fase di playoff, hanno preso parte otto club. Durante la regular season le squadre si sono affrontate in gare di andata e ritorno per un totale di 14 partite.\nAl termine di questa fase le prime quattro classificate hanno disputato fra loro un girone di playoff con gare di andata e ritorno.\nLe ultime quattro classificate del campionato si sono affrontate invece fra loro in un girone di playout per stabilire le due retrocessioni: l'ultima classificata \u00e8 retrocessa direttamente in Segona Divisi\u00f3 mentre la penultima sfida la seconda classificata del campionato di Segona Divisi\u00f3 per ottenere l'ultimo posto disponibile nella massima serie.\nLe squadre qualificate alle coppe europee furono tre: la vincente partecip\u00f2 alla UEFA Champions League 2012-2013, la seconda classificata e la vincitrice della Copa Constituci\u00f3 alla UEFA Europa League 2012-2013.\nStagione regolare.\nLegenda:\nNote:\nSeconda fase.\nLe squadre mantengono i punti conquistati nella prima fase.\nPlayoff.\nLegenda:\n\u00a0\u00a0\u00a0\u00a0\u00a0 Campione di Andorra e ammessa alla UEFA Champions League 2012-2013\n\u00a0\u00a0\u00a0\u00a0\u00a0 Ammessa alla UEFA Europa League 2012-2013\nNote:\nPlayout.\nLegenda:\n\u00a0\u00a0\u00a0\u00a0\u00a0 Ammessa allo spareggio promozione-retrocessione\n\u00a0\u00a0\u00a0\u00a0\u00a0 Retrocessa in Segona Divisi\u00f3\nNote:"}
{"id": "3767022", "revid": "287204", "url": "https://it.wikipedia.org/wiki?curid=3767022", "title": "Napoli Futsal Santa Maria Scafati", "text": "LAssociazione Sportiva Dilettantistica Napoli Futsal Santa Maria Scafati \u00e8 stata una societ\u00e0 italiana di Calcio a 5 con sede a Scafati.\nStoria.\nNella stagione 2004/2005, l'allora S.S. Real Santa Maria acquisisce il titolo sportivo del Castellammare Five militante in serie C1. Nel 2005/2006 cambia denominazione in A.S.D. Futsal Club S. Maria la Carit\u00e0 e vincendo la coppa di categoria viene promossa in Serie B. Nella stagione 2008 cambia nuovamente nome in Scafati S. Maria C5, mentre al termine della stagione 2010-11 viene ripescata in Serie A2 pur essendo stata eliminata al secondo turno dei play-off.\nLa prima stagione in Serie A2 si conclude al decimo posto nel girone B, obbligando la societ\u00e0 a guadagnarsi la permanenza nella cadetteria solo dopo aver sconfitto ai play out il Putignano.\nCon l'obiettivo di disputare un campionato di vertice, nel giugno 2012 si registra l'assorbimento del Napoli Ma.Ma. (nato a sua volta dall'unione di A.S. Marigliano '94 con il Marcianise calcio a 5): nasce il Napoli Futsal Santa Maria Scafati. La neonata societ\u00e0 tiene fede alle aspettative e dopo aver conquistato la Coppa Italia di categoria, sconfigge nei play-off Latina, Loreto Aprutino e Cagliari, guadagnando la Serie A.\nLa societ\u00e0 tuttavia non si iscrive al massimo campionato, venendo assorbita dal Napoli Calcio a 5 che mantiene il proprio titolo e la categoria. \nIntenzionati a non veder sparire il calcio a 5 a Scafati, alcuni dirigenti decidono di proseguire l'attivit\u00e0 agonistica e, ottenuto a titolo gratuito dall'ex presidente Longobardi il titolo sportivo della societ\u00e0, presentano richiesta di iscrizione al campionato di serie C1 campano. Il quadro societario prevede presidenti Francesco Palermo e Antimo Filetti, direttore sportivo Francesco Cesarano, allenatore Filippo Sansone mentre il main sponsor \u00e8 \"Planet Win 365\". La squadra disputa un campionato positivo, chiudendo la stagione regolare al sesto posto che non \u00e8 tuttavia sufficiente per accedere ai play-off. L'estate successiva la dirigenza cede il titolo sportivo a \"L'Ancora Amalfi\", cessando ogni attivit\u00e0 sportiva."}
{"id": "3767023", "revid": "287204", "url": "https://it.wikipedia.org/wiki?curid=3767023", "title": "Monster (film)", "text": ""}
{"id": "3767027", "revid": "76963", "url": "https://it.wikipedia.org/wiki?curid=3767027", "title": "Charles McCaughan", "text": "\u00c8 noto per la sua interpretazione di Trumble Grafalk nel film del 1991 \"Detective coi tacchi a spillo\"."}
{"id": "3767054", "revid": "76963", "url": "https://it.wikipedia.org/wiki?curid=3767054", "title": "Edward Ashley", "text": "Il suo ultimo ruolo \u00e8 stato quello del professor Sutherland, interpretato nel film \"Waxwork - Benvenuti al museo delle cere\" (1988), diretto da Anthony Hickox. Ha interpretato diversi film britannici negli anni trenta, e statunitensi negli anni quaranta e cinquanta."}
{"id": "3767056", "revid": "297745", "url": "https://it.wikipedia.org/wiki?curid=3767056", "title": "Anonimo Ravennate", "text": ""}
{"id": "3767062", "revid": "923674", "url": "https://it.wikipedia.org/wiki?curid=3767062", "title": "Niurka Montalvo", "text": "In carriera \u00e8 stata campionessa mondiale di salto in lungo a ."}
{"id": "3767065", "revid": "599013", "url": "https://it.wikipedia.org/wiki?curid=3767065", "title": "Pi\u00f1era", "text": ""}
{"id": "3767071", "revid": "204012", "url": "https://it.wikipedia.org/wiki?curid=3767071", "title": "Rhys L. Isaac", "text": ""}
{"id": "3767080", "revid": "228587", "url": "https://it.wikipedia.org/wiki?curid=3767080", "title": "One Shot '80 Vol. 2", "text": ""}
{"id": "3767099", "revid": "123486155", "url": "https://it.wikipedia.org/wiki?curid=3767099", "title": "Salone dell'automobile di Chicago", "text": "Il Salone dell'automobile di Chicago (in inglese \"Chicago Auto Show\") \u00e8 un salone dell'automobile che si svolge annualmente in febbraio nella citt\u00e0 statunitense. \u00c8 una delle pi\u00f9 importanti manifestazioni di questo genere in Nord America.\nL'evento, la cui prima edizione risale al 1901, \u00e8 il salone dell'automobile che \u00e8 stato organizzato pi\u00f9 volte in Nord America, e continua ad essere uno dei pi\u00f9 importanti nel mondo. Ogni anno \u00e8 visitato da oltre un milione di persone. Viene organizzato in febbraio al McCormick Place. Nel 2008 il salone dell'automobile di Chicago ha raggiunto un importante primato, dato che \u00e8 stata organizzata la 100\u00aa edizione. \u00c8 stato infatti il primo salone dell'auto del mondo a raggiungere questo traguardo.\n2014.\nIl salone si \u00e8 tenuto dall'8 al 17 febbraio."}
{"id": "3767103", "revid": "76963", "url": "https://it.wikipedia.org/wiki?curid=3767103", "title": "J. Kenneth Campbell", "text": " Ha interpretato pi\u00f9 di 80 ruoli per il cinema e la televisione."}
{"id": "3767105", "revid": "287204", "url": "https://it.wikipedia.org/wiki?curid=3767105", "title": "Paolo Barbieri", "text": "Biografia.\nNato a Mantova il 13 agosto 1971, Barbieri inizia ad appassionarsi al disegno quando ancora bambino, nel 1978, con la comparsa in televisione di un cartone animato giapponese, Atlas Ufo Robot (Ufo Robot Grendizer), del maestro Go Nagai, inizi\u00f2 a ritrarre l'eroe spaziale ovunque, e in qualunque modo.\nFrequentando l'Istituto d'arte di Mantova e un'accademia di Milano approfondisce alcune tecniche di disegno, tra cui l'aerografo. Di seguito, come autodidatta, ha continuato il suo percorso artistico che da appassionato di fantascienza lo ha proiettato nei mondi fantasy che tuttora illustra in varie pubblicazioni.\nNel 1996 inizia a collaborare con le case editrici realizzando copertine di libri e illustrazioni per fascicoli di vario genere.\nNel 2001 \u00e8 direttore del reparto colori alle scenografie in \"Aida degli alberi\", film d'animazione italiano diretto da Guido Manuli e musicato da Ennio Morricone.\nIl suo nome diviene conosciuto al grande pubblico quando nel 2004 realizza la copertina di \"Nihal della terra del vento\", primo volume delle \"Cronache del Mondo Emerso\" di Licia Troisi, con la quale continua a collaborare negli anni successivi realizzando due libri illustrati basati sulle prime due trilogie della scrittrice romana, \"Le creature del Mondo Emerso\", \"Le guerre del Mondo Emerso - Guerrieri e creature\". La collaborazione continua per le copertine delle saghe \"La ragazza drago\" e \"I regni di Nashira\".\n\u00c8 stato l'artista \"guest of honor\" a Lucca Games 2011 e gli \u00e8 stata dedicata una delle mostre all'interno di Palazzo Ducale. In quell'occasione ha presentato il suo libro illustrato \"Favole degli Dei\", di cui \u00e8 autore unico, e in cui ha reinterpretato i personaggi della mitologia greca.\nBarbieri \u00e8 l'autore delle copertine e delle illustrazioni dei libri italiani di molti autori quali Brian Jacques, Sergej Luk'janenko, Ursula K. Le Guin, Robert E. Howard, Lian Hearn, Susan Cooper, Robert Holdstock, J. P. Rylan, Cornelia Funke, Michelle Paver, Mark Robson, Cristina Brambilla, George R. R. Martin, Uri Orlev, Robert Louis Stevenson, David Eddings, Pierre Grimbert, Marion Zimmer Bradley, Lawrence Watt-Evans, Laura Gallego Garc\u00eda, Francesco Dimitri, Steven Piziks, Michael Crichton, Clive Cussler, Torey L. Haiden, Bernard Cornwell, Wilbur Smith, Michael Di Mercurio, Jan Guillou, Umberto Eco, Andy Mc Dermott, Roberto Giacobbo, Dale Brown, Patrick Robinson, Desmond Bagley, Alberto Angela, Herbie Brennan, Cassandra Clare, George R. R. Martin, Terry Brooks, Cassandra Clare, James Patterson e molti altri. Un discorso a parte meritano i libri di Licia Troisi, di cui ha realizzato tutte le copertine edite da Mondadori tra il 2004 e il 2013.\nBarbieri ha realizzato i poster per le convention del fumetto Mantova Comics &amp; Games 2009 e Cavacon 2013.\nNegli ultimi anni, le opere di Barbieri sono state selezionate dalla rivista internazionale Spectrum."}
{"id": "3767113", "revid": "287204", "url": "https://it.wikipedia.org/wiki?curid=3767113", "title": "City'us Targu Mures", "text": ""}
{"id": "3767115", "revid": "118471357", "url": "https://it.wikipedia.org/wiki?curid=3767115", "title": "Sean Gilder", "text": "\u00c8 alto 1, 90 m.\nInizia la sua carriera nel 1989 ma la sua fama arriva nel 2004 nel film \"King Arthur\"."}
{"id": "3767117", "revid": "1305772", "url": "https://it.wikipedia.org/wiki?curid=3767117", "title": "Punta Rossa di Sea", "text": "La Punta Rossa di Sea (2.910\u00a0m s.l.m.) \u00e8 una montagna delle Alpi Graie che si trova sullo spartiacque tra val grande di Lanzo (a nord) e val d'Ala. La punta sosvrasta il Pian della Mussa e si colloca sul confine tra i territori comunali di Balme e di Groscavallo.\nDescrizione.\nLa montagna \u00e8 situata ad ovest del Ghicet di Sea (2.720\u00a0m), un colle che la separa dall'Albaron di Sea e dallo spartiacque principale sul quale passa la frontiera italo/francese. Ad est si trova l'Uia di Mondrone, divisa dalla Punta Rossa da una insellatura senza nome a quota 2.758 s.l.m..\nIl versante meridionale della montagna \u00e8 relativamente uniforme, non troppo ripido e ricoperto in alto di pietraie; quello settentrionale, rivolto verso il Vallone di Sea, \u00e8 invece dirupato e di natura rocciosa.\nSalita alla vetta.\nLa vetta pu\u00f2 essere salita con partenza dal Pian della Mussa percorrendo fino a quota 2.550 circa il sentiero n. 227 per il Lago Mercurin e proseguendo poi per tracce di passaggio su pietraia. La difficolt\u00e0 dell'itinerario \u00e8 stimata in \"EE\". \nLa salita sci alpinistica, sempre per il versante meridionale, \u00e8 invece considerata di difficolt\u00e0 \"BS\". \nPunti d'appoggio.\nAl Pian della Mussa \u00e8 presente il Rifugio Citt\u00e0 di Ciri\u00e9 che pu\u00f2 essere utilizzato come punto d'appoggio.\nPer le vie di salita di tipo alpinistico possono anche essere utili i bivacchi Molino e Soardi - Fassero"}
{"id": "3767124", "revid": "228587", "url": "https://it.wikipedia.org/wiki?curid=3767124", "title": "Oleksij Mykolajovy\u010d Bach", "text": "Biografia.\nNel 1875 entr\u00f2 all'Universit\u00e0 di Kiev. Per la sua partecipazione a manifestazioni studentesche fu espulso dall'Universit\u00e0 nel 1878 e deportato fino al 1881. Una volta tornato a Kiev entr\u00f2 nell'organizzazione populista. Nel 1885 emigr\u00f2 a Parigi, poi a Ginevra dove si dedic\u00f2 ad esperimenti scientifici in piccoli laboratori. Tornato in patria nel 1917, si dedic\u00f2 alla ricerca fondando l'Istituto di chimica-fisica dell'Universit\u00e0 di Mosca, che diresse fino alla morte. Fu inoltre direttore dell'Istituto di biochimica dell'Accademia delle Scienze dell'URSS nel 1935.\nContributi.\nNel corso della lunghissima carriera scientifica Bach si occup\u00f2 di varie tematiche, tra cui l'enzimologia, i processi biologici ossidativi e la respirazione vegetale.\nAvanz\u00f2 inoltre un'ipotesi sull'organicazione dell'azoto nelle piante, la critica del ciclo dell'ornitina e la sintesi dell'urea."}
{"id": "3767125", "revid": "287204", "url": "https://it.wikipedia.org/wiki?curid=3767125", "title": "Carl Werner", "text": "Vita.\nNato a Weimar, Carl Werner studi\u00f2 pittura nello studio di Julius Schnorr von Carolsfeld a Lipsia. Dal 1829 al 1831 studi\u00f2 architettura a Monaco di Baviera, ma poco dopo ritorn\u00f2 a dipingere. Vinse una borsa di studio per l'Italia, dove fin\u00ec per fondare uno studio a Venezia, rimanendoci fino al 1850 e facendosi la fama di pittore acquerellista. Gir\u00f2 ed espose i suoi lavori in tutta Europa, in particolare in Inghilterra, dove espose i suoi dipinti presso la \u201cNew Watercolour Society\u201d. Viaggi\u00f2 molto e principalmente in Spagna nel 1856 e 1857, e poi in Egitto e in Palestina dal 1862-1864. Particolarmente notevoli sono stati i suoi acquerelli a Gerusalemme, dove fu uno dei pochi non-musulmani in grado di accedere e dipingere l'interno del Santuario della Roccia. Pubblic\u00f2 alcuni acquerelli di questo viaggio nel 1875 sotto forma di schizzi firmati a nome di Carl Werner. In seguito viaggi\u00f2 pure in Grecia e in Sicilia, divenne professore presso l'Accademia di Lipsia ed ivi mor\u00ec nel 1894."}
{"id": "3767132", "revid": "767487", "url": "https://it.wikipedia.org/wiki?curid=3767132", "title": "\u0116duard Georgievi\u010d Bagrickij", "text": "Biografia.\n\u0116duard Dzjubin, nato in una povera famiglia ebraica di Odessa, si diplom\u00f2 geometra e dal 1915 sotto gli pseudonimi di \"\u0116duard Bagrickij\" e anche di \"Nina Voskresenskaja\", cominci\u00f2 a pubblicare poesie neo-romantiche a imitazione di Gumil\u00ebv e di Majakovskij, affermandosi con Valentin Kataev, Il'ja Il'f, Vera Inber, Lev Slavin, Sem\u00ebn Kirsanov e Jurij Ole\u0161a nel gruppo \u00ab \u041a\u043ellektiv poetov \u00bb dei giovani poeti di Odessa.\nDopo aver combattuto nell'Armata rossa contro i Bianchi durante la guerra civile, lavor\u00f2 nella Jugorosta, la filiale di Odessa dell'Agenzia telegrafica russa, e pubblic\u00f2 poesie in giornali e riviste della citt\u00e0. Nel 1925 si trasfer\u00ec a Mosca unendosi al gruppo letterario Pereval (Il passo di montagna) fondato da Aleksandr Voronskij, e l'anno dopo si un\u00ec ai costruttivisti dell'LCK. Dal 1930 fu iscritto alla RAPP, l'Associazione russa degli scrittori proletari. Malato di asma fin dall'infanzia, mor\u00ec nel 1934 a Mosca. \u00c8 sepolto nel cimitero di Novodevi\u010dij. Aveva sposato nel 1920 Lidija Suok (1895-1969), dalla quale ebbe il figlio Vsevolod, anch'egli poeta, caduto in guerra nel 1942.\nBagrickij sent\u00ec la rivoluzione come riscatto della libert\u00e0 e delle ragioni di vita contro le oppressioni del vecchio mondo. Da questo ideale la sua poesia, ricca di colori e di immagini, di slanci e di aneliti, trasse un romantico vigore. L\"'Elegia per Opanas\", un poema eroico scritto secondo uno spirito romantico nella forma della poesia popolare, e \"Sud-Ovest\", una raccolta di poesie, originali e spontanee, scritte nei suoi primi dieci anni di attivit\u00e0, sono forse le cose migliori di Bagrickij."}
{"id": "3767134", "revid": "2034231", "url": "https://it.wikipedia.org/wiki?curid=3767134", "title": "Thomas K. McCraw", "text": "Biografia.\nNato a Corinth, nello stato statunitense del Mississippi, figlio di John Carey e Olive (Kincaid) McCraw, ottenne una bachelor nel 1962 dall'University of Mississippi e una PhD dall'University of Wisconsin\u2013Madison.\nSpos\u00f2 Susan Morehead (nel 1962), ebbe tre figli: Susan, Thomas ed Elizabeth.\nNel 1985 venne premiato con il premio Pulitzer per la storia per \" Prophets of Regulation: Charles Francis Adams, Louis D. Brandeis, James M. Landis, Alfred E. Kahn.\""}
{"id": "3767142", "revid": "253269", "url": "https://it.wikipedia.org/wiki?curid=3767142", "title": "Jim Metzler", "text": " \n\u00c8 conosciuto per i suoi numerosi ruoli nelle serie televisive. Nel 1983 ha ottenuto una candidatura al Golden Globe come attore non protagonista per il film \"Un ragazzo chiamato Tex\" (1982)."}
{"id": "3767143", "revid": "123453457", "url": "https://it.wikipedia.org/wiki?curid=3767143", "title": "Sinagoga Vecchia-Nuova", "text": "La sinagoga Vecchia-Nuova di Praga \u00e8 una delle sinagoghe pi\u00f9 antiche conservate in Europa, nonch\u00e9 il monumento pi\u00f9 antico del quartiere ebraico di Praga. Per pi\u00f9 di settecento anni fu la sinagoga principale della comunit\u00e0 ebraica della capitale boema.\nStoria.\nCostruita verso la fine del XIII secolo dalle maestranze dell'officina imperiale che lavoravano nel vicino monastero di Sant'Anna, la sinagoga \u00e8 una prova dell'importanza che gi\u00e0 allora rivestiva la locale comunit\u00e0 ebraica. In origine venne chiamata \"Sinagoga Nuova\", o \"Sinagoga Grande\": quando, a partire dal XVI secolo, vennero costruiti nuovi luoghi di culto ebraici, si cominci\u00f2 a designarla come \"Vecchia-Nuova\" (in yiddish: \u05d0\u05dc\u05d8\u05e0\u05d5\u05d9\u05e9\u05d5\u05dc, \"Altneuschul\").\nPoich\u00e9 la sinagoga Vecchia-Nuova \u00e8 sempre stata la principale sinagoga della comunit\u00e0 ebraica praghese, in questo edificio pregarono e predicarono i pi\u00f9 importanti rabbini dei tempi: nel XVI secolo Eliezer ben Eliyahu Ashkenazi, Mordechay ben Avraham Yoffe, Yehudah ben Bezalel e il suo allievo principale Yom-Tov Lipmann Heller, autore di un importante commento alla Mishnah; pi\u00f9 tardi, l'importante rabbino praghese Yechezkel Landau, e il rabbino Shlomo Yehudah Kohen Rapoport, eminente rappresentante della Haskalah (l'\"Illuminismo ebraico\").\nDescrizione.\nL'edificio gotico (tra l'altro uno dei primi testimoni del gotico nella capitale ceca) fu costruito all'incirca nel 1270 e si \u00e8 conservata fino a noi quasi nel suo stato originale.\nLa sinagoga Vecchia-Nuova \u00e8 il pi\u00f9 antico esempio conservato di sinagoga medievale a due navate. Si tratta di un edificio a pianta rettangolare, con alto tetto a due spioventi e un frontone gotico a gradoni. L'edificio \u00e8 circondato, su tre lati, da bassi vani che fungono da atrio della sinagoga (a sud) e come area riservata alle donne (a nord). Questi spazi sono collegati all'aula principale da strette aperture, che permettevano per esempio alle donne di seguire la liturgia. Il piano della navata centrale \u00e8 di qualche gradino pi\u00f9 basso rispetto al livello del terreno circostante: secondo la tradizione, \u00e8 un simbolo di umilt\u00e0.\nNell'atrio sono presenti anche due armadi di marmo di fattura barocca: servivano a depositare le tasse raccolte nelle comunit\u00e0 ebraiche di tutto il regno di Boemia, che venivano concentrate proprio a Praga.\nL'interno del tempio \u00e8 sovrastato da volte a nervature pentapartite, poggianti anche su due pilastri ottagonali al centro dello spazio.\nLe dodici finestre ogivali corrispondono al numero delle dodici trib\u00f9 di Israele. Le mensole e le panche di pietra sono decorate con rilievi floreali (prevale la foglia di vite con grappoli d'uva). Particolarmente significative sono le decorazioni dell'arca santa e delle chiavi di volta. \u00c8 proprio la somiglianza delle decorazioni della sinagoga con quelle di altri edifici gotici boemi che permette di datarne l'origine intorno al 1270.\nIl centro della navata principale \u00e8 occupato dalla bimah, il pulpito dal quale viene letta la Torah, circondata da una inferriata tardogotica. I rotoli della Torah, invece, sono conservati nell'arca santa sulla parete orientale, in direzione di Gerusalemme. L'arca \u00e8 coperta da una tenda (, \"par\u00f2khet\") e da un drappeggio (, \"kapp\u00f2ret\"), ornati con simboli che ricordano il santuario di Gerusalemme. Davanti all'arca santa \u00e8 appesa una lampada sempre accesa (, \"ner tam\u00edd\") e alla sua destra si trova un pulpito di pietra per il chazzan, che da qui guida il culto.\nIn questo tempio \u00e8 tuttora conservata l'originaria disposizione delle panche per gli uomini lungo il perimetro dell'aula, disposizione un tempo comune anche alle altre sinagoghe ashkenazite. Lungo il perimetro si conservano i profili delle nicchie, da poco rimessi in luce, che un tempo servivano a riporre accessori per la preghiera e libri.\nNumerosi lampadari di bronzo del XVI-XVIII secolo illuminano l'aula.\nUn grande stendardo, indice dell'importanza della comunit\u00e0 ebraica praghese, decora l'interno della sinagoga. Il suo uso \u00e8 attestato dalla fine del XV secolo, anche se lo stendardo venne restaurato nell'anno 1716, al tempo dell'imperatore Carlo VI d'Asburgo. Al centro dello stendardo si trova la stella di David e al suo interno il copricapo che gli Ebrei erano costretti a portare, simbolo della comunit\u00e0 ebraica di Praga gi\u00e0 dal XV secolo. Lungo il bordo dello stendardo \u00e8 scritto il testo ebraico dello Shema' Yisrael.\nNel 1883 la sinagoga fu restaurata in stile neogotico.\nScritte decorative.\nSulle pareti interne sono presenti delle scritte in lettere ebraiche. Esse non sono delle parole di senso compiuto, bens\u00ec degli acronimi: ogni lettera \u00e8 l'iniziale di una parola che fa parte di un versetto biblico o talmudico.\nLeggende.\nLa Sinagoga Vecchia-Nuova era molto conosciuta a Praga e presso le altre comunit\u00e0 ebraiche europee: diverse sono le leggende e i racconti tramandati nei secoli che vi fanno riferimento. Il centro spirituale della comunit\u00e0 non serv\u00ec solo per la preghiera, ma anche come punto di raduno degli ebrei praghesi e come un eventuale rifugio nei periodi di pogrom, come quello sanguinoso del 1389.\nSecondo una leggenda, gli angeli, in forma di colombe l'avrebbero salvata pi\u00f9 volte dagli incendi con le loro ali, e per questo si sarebbe conservata intatta sino ai giorni nostri.\nSecondo un'altra leggenda, nella sua soffitta riposa il Golem, creato a difesa della comunit\u00e0 ebraica dal rabbino Judah Loew e in seguito \"immobilizzato\" dal suo stesso creatore."}
{"id": "3767149", "revid": "717435", "url": "https://it.wikipedia.org/wiki?curid=3767149", "title": "Jacques Bainville", "text": "Autore di brillanti opere storiche, scrittore politico e commentatore di politica estera, fu eletto il 25 marzo 1935 membro per il seggio numero 34 dell'Acad\u00e9mie fran\u00e7aise, ma mor\u00ec improvvisamente prima di occuparlo.\nBiografia.\nProveniente da una famiglia di idee repubblicane e patriottiche, Bainville ader\u00ec giovanissimo a convinzioni monarchiche e nazionaliste, antiliberali e antidemocratiche. Amico e seguace di Charles Maurras, egli fu, sin dalla fondazione nel 1899, tra i pi\u00f9 assidui collaboratori dell'Action Fran\u00e7aise, organo del movimento monarchico nazionalista propugnante una riforma della Francia in senso autoritario. Al contrario di Maurras, egli era convinto dell'innocenza di Alfred Dreyfus. Collabor\u00f2 regolarmente al giornale \"L'Action fran\u00e7aise\" e alla \"Revue de deux mondes\".\nLa sua lucida e profetica denuncia del Trattato di Versailles \u00e8 contenuta nel celebre libro \"Les Cons\u00e9quences Politiques de la Paix\", apparso nel 1920 come complemento al libro di Keynes, \"The Economic Consequences of the Peace\". Tale giudizio fu abbracciato retrospettivamente anche da Raymond Aron, secondo il quale Bainville vide giusto quando comprese, con largo anticipo sugli altri osservatori e contrastando le idee prevalenti all'epoca, che le durissime condizioni economiche imposte alla Germania dal Trattato avrebbero provocato nei tedeschi il desiderio di vendicarsi, vista l'impossibilit\u00e0 di liquidare l'enorme debito di guerra deciso dai vincitori in non meno di 30 anni. Secondo Bainville, i responsabili furono il presidente USA Thomas Woodrow Wilson e il primo ministro britannico David Lloyd George che col loro moralismo na\u00eff punirono oltremodo i nemici sconfitti, dimenticando gli imperativi della geo-politica. Ad esempio, a Versailles si decise di smembrare l'ex Impero d'Austria-Ungheria, cacciando la dinastia degli Asburgo, che avrebbe potuto invece costituire un argine alle ambizioni continentali della Germania: veniva cos\u00ec balcanizzata l'Europa centrale, dove all'epoca vivevano importanti minoranze tedesche. La Germania venne invece conservata unita e centralizzata, creando le premesse per una sua rapida ripresa. Bainville riassunse la sua opinione sul Trattato con la seguente formula: \u00abuna pace troppo dolce per ci\u00f2 che essa ha di duro e troppo dura per ci\u00f2 che essa ha di dolce\u00bb."}
{"id": "3767173", "revid": "31886", "url": "https://it.wikipedia.org/wiki?curid=3767173", "title": "Instrumentum dotis", "text": "Lo instrumentum dotis \u00e8 un atto legale redatto da notaio che si fa in anticipo per matrimoni o per affermazioni che verranno.\nNel medioevo, quando, oltre che nel ceto nobiliare anche nel ceto borghese i matrimoni erano combinati prevalentemente nell'interesse delle famiglie, divent\u00f2 d'uso comune anticipare la regolamentazione patrimoniale dei matrimoni ad una et\u00e0 giovanile. Dante Alighieri nel 1277, all'et\u00e0 di 12 anni, aveva gi\u00e0 compiuto l'instrumentum dotis con Gemma Donati. \nNella Divina Commedia sar\u00e0 proprio Dante a contestare questa pratica, :\n&lt;poem&gt;\nNon faceva, nascendo, ancor paura \nla figlia al padre; che 'l tempo e la dote\nnon fugg\u00ecean quinci e quindi la misura.\n&lt;/poem&gt;\n\"(Paradiso 15, 103)\"\nIl solenne impegno di contrarre il matrimonio (\"sponsio\") veniva suggellata dal vincolo notarile \u00e8 la probabile origine del termine sposi. Il celebre verso dantesco riferito a Pia dei Tolomei inanellata, \"pria disposando\" distingue i due momenti: la sponsio costituito dall'instrumentum dotis che precedeva l'inanellamento, elemento esemplificativo del matrimonio canonico vero e proprio.\nProprio nella tradizione canonica si distinguevano gli \"sponsalia de presenti\" (matrimonio vero e proprio) dagli \"sponsalia de futuro\" che valevano come promessa solenne di matrimonio che poteva riguardare anche i fanciulli.\nDocumenti.\nGli archivi conservano molti documenti notarili di \"instrumentum dotis\" di cui molte sono significative per ricostruire uno spaccato della vita medievale delle diverse zone d'Italia e che va anche oltre i tradizionali limiti del medioevo."}
{"id": "3767175", "revid": "183666", "url": "https://it.wikipedia.org/wiki?curid=3767175", "title": "SMS Kaiserin Elisabeth", "text": "La SMS \"Kaiserin Elisabeth\" fu un incrociatore protetto della k.u.k. Kriegsmarine austroungarica, seconda ed ultima unit\u00e0 della classe Kaiser Franz Joseph I, varata nel 1890 ed affondata nel novembre del 1914 nel porto di Tsingtao, durante le fasi iniziali della prima guerra mondiale.\nStoria.\nImpostata nei cantieri dell'arsenale navale di Pola il 1\u00ba luglio 1888, la nave fu varata il 25 settembre 1890 con il nome di \"Kaiserin Elisabeth\", in onore dell'imperatrice Elisabetta; la nave entr\u00f2 in servizio il 24 novembre 1892, per poi essere sottoposta a lunghi lavori di ricostruzione ed ammodernamento tra il 1905 ed il 1906. Dopo un periodo di servizio nelle acque di casa, a partire dal 1899 la nave fu periodicamente inviata in Cina in rappresentanza degli interessi coloniali austroungarici sul paese, partecipando anche alla repressione della ribellione dei Boxer nel 1900 - 1901.\nAllo scoppio della prima guerra mondiale la nave era dislocata in Cina, facendo base nella colonia tedesca di Tsingtao; l'incrociatore prese quindi parte all'assedio di Tsingtao, iniziato il 25 agosto 1914 ad opera di un forte contingente giapponese: la nave comp\u00ec inizialmente alcune sortite contro la flotta assediante, ma divenne ben presto chiaro che la sua obsolescenza ne pregiudicava l'utilit\u00e0 bellica, e l'equipaggio e parte dell'armamento pesante fu sbarcato per combattere a terra con la guarnigione tedesca. Esaurite le munizioni dell'armamento principale, la nave fu infine autaffondata in rada il 2 novembre 1914, poco prima della capitolazione della piazzaforte; i membri dell'equipaggio furono detenuti in Giappone come prigionieri di guerra fino al rimpatrio nel 1920."}
{"id": "3767177", "revid": "599013", "url": "https://it.wikipedia.org/wiki?curid=3767177", "title": "Fernando Peres", "text": "Carriera.\nCon la nazionale portoghese ha preso parte ai Mondiali del 1966."}
{"id": "3767178", "revid": "767487", "url": "https://it.wikipedia.org/wiki?curid=3767178", "title": "Kitty Swan", "text": "Biografia.\nI suoi primi ruoli sono in film italiani quali \"I criminali della galassia\" del 1965 e \"Io, io, io... e gli altri\" del 1966, tuttavia le parti affidatele sono talmente insignificanti da non venire nemmeno accreditata nei titoli.\nSuccessivamente appare spesso in film di spionaggio in cui interpreta sempre parti dove \u00e8 schierata con gli avversari del protagonista, come in \"Pi\u00f9 micidiale del maschio\" (1967), in cui \u00e8 uno degli attentatori, o \"OK Connery\" (1967), il cui protagonista \u00e8 il fratello pi\u00f9 giovane di Sean Connery, Neil.\nIl film \"Tecnica di un omicidio\" (1966), le frutta un po' di pubblicit\u00e0, apparendo al fianco del protagonista Franco Nero, in alcune fotografie apparse in riviste quali \"Continental Film Review\".\nNel 1966 appare in un Carosello per Stock 84, al fianco di Orson Welles. Nel 1968 e 1969 compare nel ciclo di Carosello per l'insetticida Getto della Squibb \"Calamity Get\", in cui interpreta una novella Calamity Jane intenta a sparare agli insetti. Nel 1969 appare nel ciclo di Carosello \"Una donna straordinaria\" per Lebole, in cui interpreta il personaggio del titolo, inseguita da Cochi e Renato.\nOttiene una certa celebrit\u00e0 grazie ai film \"Gungala la vergine della giungla\" del 1967 e \"Gungala la pantera nuda\" del 1968, in cui appare nuda nella parte di un tarzanide al femminile. Sempre nel 1968 appare anche in una piccola parte nel film \"Barbarella \"di Roger Vadim, interpretando una ragazza della citt\u00e0 di Sogo, ma non viene accreditata nei titoli.\nNel 1971 incide un singolo con il cantante serbo Toma Zdravkovi\u0107.\nNel 1972, durante le riprese del film \"Tarzan e la pantera nera\", Kitty Swan e il suo partner Steve Hawkes, rimangono vittime di un incidente con la benzina o con il vetriolo, che causa loro ustioni. Nei mesi successivi entrambi rimarranno in ospedale per guarire dalle cicatrici. In seguito l'attrice si sarebbe ritirata dalle scene."}
{"id": "3767182", "revid": "125128943", "url": "https://it.wikipedia.org/wiki?curid=3767182", "title": "Matt Hughes (lottatore)", "text": "\u00c8 stato uno dei pi\u00f9 vincenti campioni nella storia della prestigiosa organizzazione statunitense UFC, avendo vinto e difeso il titolo dei pesi welter a pi\u00f9 riprese tra il 2001 e il 2006. Dal 2010 \u00e8 anche membro della Hall of Fame della stessa, oltre ad aver fatto da allenatore nella seconda e nella sesta stagione del reality show \"The Ultimate Fighter\".\nDopo essere stato per lungo tempo un membro della Miletich Fighting Systems dell'ex campione UFC Pat Miletich, alla fine del 2007 ha dato vita al suo proprio team, il Team Hughes. Ha un fratello gemello, Mark, ex lottatore professionista di MMA attivo tra il 1999 e il 2003 e meteora nella UFC.\nCarriera nelle arti marziali miste.\nInizi.\nHughes vanta un ottimo background nella lotta libera a livello scolastico: \u00e8 difatti stato per due volte campione statale dell'Illinois nel 1991 e nel 1992, e termin\u00f2 il suo periodo di high school con un record personale di 131 vittorie e sole 2 sconfitte; prosegu\u00ec con buoni risultati anche al college e alla Eastern Illinois University, dove nel 1996 e nel 1997 venne premiato come all-american NCAA, prima divisione.\nEsord\u00ec come professionista delle arti marziali miste il 1\u00ba gennaio 1998 con una veloce vittoria per KO tramite body slam.\nIn un anno e mezzo accumul\u00f2 un record personale di 8-1, dove spiccano le vittorie sul futuro campione dei pesi medi UFC Dave Menne e sulla stella giapponese Akihiro Gono in un incontro per la promozione Shooto a Yokohama; l'unica sconfitta fu una veloce sottomissione per mano di Dennis Hallman, esperto grappler e futuro contendente al titolo dei pesi leggeri UFC che si confermer\u00e0 nemesi di Hughes anche nel futuro.\nUltimate Fighting Championship.\nLa fortunata avventura di Hughes nella prestigiosa promozione Ultimate Fighting Championship inizia nel settembre 1999, quando esordisce nell'evento \"UFC 22: Only One Can be Champion\" con una vittoria ai punti sul bulgaro Valeri Ignatov.\nSuccessivamente a quell'incontro Hughes torna a combattere in promozioni minori, dove raccoglie altre otto vittorie contro alcuni avversari di valore come il futuro lottatore UFC e WEC Joe Doerksen e il pugile LaVerne Clark.\nNel 2000 mise alla prova le sue abilit\u00e0 come grappler partecipando alla terza edizione dell'importante competizione ADCC Submission Wrestling World Championship, tenutasi ad Abu Dhabi, nella categoria fino ai 99\u00a0kg: qui negli ottavi di finale supera l'esperto Ricardo Almeida e nei quarti di finale ha la meglio sul navigato lottatore di MMA Jeremy Horn, ma in semifinale deve arrendersi contro l'abile peso massimo Jeff Monson, e nella sfida per la medaglia di bronzo viene sconfitto anche dalla leggenda dei pesi mediomassimi UFC Tito Ortiz.\nIl secondo incontro in UFC lo combatte contro il brasiliano Marcelo Aguiar, vincendo per KO tecnico nel primo round.\nSeguono altre quattro vittorie in altre promozioni, tra le quali spicca quella contro l'australiano Chris Haseman.\nCon un record di 22-1 a Hughes viene data la possibilit\u00e0 di un rematch contro Dennis Hallman nell'evento \"UFC 29: Defense of the Belts\": Hughes verr\u00e0 ancora una volta sconfitto per sottomissione in una manciata di secondi, e Hallman passer\u00e0 alla storia per essere stato il primo lottatore ad aver sconfitto Hughes e per ben due volte, la prima volta in 17 secondi e la seconda in 20 secondi.\nNel 2001 Hughes prende parte al torneo \"Shidokan Jitsu: Warriors War 1\" in Kuwait, dove viene sconfitto gi\u00e0 nei quarti di finale dall'ex campione IVC Jos\u00e9 Landi-Jons per KO tecnico.\nHughes prosegue l'anno lottando sempre molto frequentemente, e tra marzo e settembre infila altre sette vittorie, una di queste contro l'ex pro-wrestler Hiromitsu Kanehara nella promozione RINGS.\nL'altisonante score di 29 vittorie e 3 sconfitte fecero s\u00ec che l'UFC scegliesse lui come nuovo contendente al titolo dei pesi welter che era nelle mani del canadese Carlos Newton: il match titolato si svolse a Las Vegas il 2 novembre 2001 con l'evento \"UFC 34: High Voltage\", e Hughes divenne il nuovo campione di categoria quando mise KO Newton nel secondo round con un body slam.\nDa quel momento Hughes inizi\u00f2 a combattere solamente per l'UFC e con minor frequenza.\nLa prima difesa della cintura avvenne nel 2002 contro l'ex campione dei pesi medi Shooto Hayato Sakurai: Hughes si impose nel quarto round per KO tecnico contro un avversario apparentemente meno forte fisicamente.\nLo stesso anno difese il titolo per la seconda volta nel rematch contro l'ex campione Carlos Newton in terra britannica, vincendo ancora per KO tecnico nella quarta ripresa.\nIn novembre le difese divennero tre con la vittoria sull'ex contendente al titolo dei pesi medi UFC Gil Castillo.\nNel 2003 a pretendere la cintura dei pesi welter fu il futuro campione dei pesi leggeri UFC Sean Sherk: Hughes s'impose per decisione unanime dei giudici di gara con un punteggio di 48\u201345, 48\u201347 e 49\u201346.\nLo stesso anno super\u00f2 il record di difese della cintura dei pesi welter, detenuto dal primo campione ed allenatore di Hughes Pat Miletich, sottomettendo nel primo round Frank Trigg, lottatore che nell'incontro precedente aveva vinto il titolo WFA sconfiggendo Dennis Hallman con un calcio all'inguine e che di fatto sostituiva Pete Spratt, il quale si rifiut\u00f2 di lottare per il titolo.\nIl 31 gennaio 2004, all'evento \"UFC 46: Supernatural\", Hughes dovette difendere il proprio titolo per la sesta volta contro il fuoriclasse B.J. Penn, lottatore a 360 gradi che fino a quel momento aveva lottato solamente nella categoria dei pesi leggeri: Hughes sub\u00ec la sua quarta sconfitta in carriera, in quanto Penn sottomise il campione con uno strangolamento verso la fine del primo round e mise fine al regno di Hughes che durava da pi\u00f9 di due anni.\nNel maggio dello stesso anno Penn lasci\u00f2 la cintura vacante per lasciare l'UFC e andare a combattere in Giappone nella K-1.\nHughes affront\u00f2 l'esperto di jiu jitsu brasiliano Renato Verissimo e vinse ai punti un incontro molto equilibrato.\nIl 22 ottobre 2004 con l'evento \"UFC 50: The War of '04\" venne rimessa in gioco la vacante cintura dei pesi welter UFC: a contendersela furono Matt Hughes e l'imbattuto astro nascente delle MMA canadesi Georges St-Pierre; Hughes trov\u00f2 pane per i propri denti nell'abile karateka franco-canadese, ma a un solo secondo dalla fine del primo round riusc\u00ec a sottomettere l'avversario con una leva al braccio, e torn\u00f2 quindi campione di categoria, vincendo il suo settimo incontro per la cintura.\nNel 2005 difese il titolo ancora una volta contro Frank Trigg, il quale sostituiva l'infortunato judoka Karo Parisyan, sottomettendolo con uno strangolamento nel primo round.\nMatt venne scelto come uno degli allenatori per la seconda stagione del reality show \"The Ultimate Fighter\" opposto al campione dei pesi medi Rich Franklin: fu l'unica stagione del TUF al termine della quale i due allenatori non si confrontarono, in quanto erano entrambi detentori di una cintura.\nSuccessivamente venne scelto come avversario per il titolo l'ex campione dei pesi medi WEC Joe Riggs, ma quest'ultimo fall\u00ec il peso e di conseguenza il match si disput\u00f2 senza nulla in palio: Hughes vinse comunque con una kimura nel primo round.\nNel 2006 combatt\u00e9 un \"superfight\" senza alcun titolo in palio contro la leggenda delle arti marziali miste Royce Gracie, padre del jiu jitsu brasiliano e dominatore dei primi tornei UFC: Hughes vinse per KO tecnico nel primo round, ottenendo la sua quarantesima vittoria in carriera.\nCon l'evento UFC 63 Hughes avrebbe dovuto difendere il proprio titolo dei pesi welter in un rematch contro Georges St-Pierre, ma quest'ultimo s'infortun\u00f2 e venne sostituito da B.J. Penn, unico lottatore ad aver sconfitto Hughes negli ultimi 19 incontri: questa volta l'atleta dell'Illinois si vendic\u00f2 e vinse per KO tecnico durante la terza ripresa, ottenendo anche il riconoscimento \"Fight of the Night\"; al termine dell'incontro Dana White defin\u00ec Hughes \"il pi\u00f9 grande campione di tutti i tempi\", e Georges St-Pierre entr\u00f2 nella gabbia per promuovere il rematch tra lui e Hughes.\nIl 18 novembre 2006 con l'evento \"UFC 65: Bad Intentions\" prese vita il tanto atteso rematch tra Hughes e Georges St-Pierre, lottatore fino a quel momento sconfitto solamente da Hughes: St-Pierre riusc\u00ec a mettere KO lo statunitense con un calcio alla testa nel secondo round, divenendo il nuovo campione dei pesi welter.\nNel 2007 Hughes affront\u00f2 e sconfisse l'ex campione Cage Rage Chris Lytle ai punti con una prestazione dominante.\nIn seguito lasci\u00f2 il precedente team di Pat Miletich per fondare il proprio campo d'allenamento Hughes Intensive Training a Granite City assieme a Robbie Lawler.\nLo stesso anno si prest\u00f2 nuovamente al ruolo di allenatore per il reality \"The Ultimate Fighter\", questa volta contro il campione in carica Matt Serra, il quale nel precedente incontro aveva sconfitto Georges St-Pierre: la sesta stagione doveva infatti culminare con la sfida per il titolo tra Hughes e Serra, ma il campione s'infortun\u00f2 e rimase fuori a tempo indeterminato, imponendo all'UFC di istituire una cintura ad interim per la quale avrebbero combattuto Hughes e St-Pierre.\nLa sfida tra Matt Hughes e Georges St-Pierre per la cintura dei pesi welter ad interim si svolse il 29 dicembre 2007 a Las Vegas con l'evento \"UFC 79: Nemesis\": a laurearsi campione ad interim fu il canadese che fece pagare a Hughes lo scotto della sottomissione subita nella loro prima sfida, applicando una leva al braccio di Matt durante la seconda ripresa; al termine dell'incontro Hughes ammise la superiorit\u00e0 del rivale, che negli anni a seguire si confermer\u00e0 come uno dei pi\u00f9 forti lottatori di arti marziali miste di sempre.\nVerso la met\u00e0 del 2008 affront\u00f2 il brasiliano Thiago Alves, il quale stava cavalcando una striscia di cinque vittorie consecutive ed era prossimo a diventare un contendente al titolo: l'incontro divenne un catchweight per il fatto che Alves fall\u00ec il peso, e lo stesso Alves usc\u00ec vincitore della sfida con un KO nel secondo round.\nHughes era chiaramente in piena fase calante della sua decorata carriera di artista marziale, e inizi\u00f2 a combattere con minor frequenza: torn\u00f2 nella gabbia un anno dopo per la tanto attesa sfida tra mostri sacri contro Matt Serra, sfida vinta ai punti e premiata con il riconoscimento \"Fight of the Night\".\nRitiro e introduzione nella Hall of Fame.\nNel 2010 affront\u00f2 e sconfisse Renzo Gracie, e durante l'evento \"UFC 114: Rampage vs. Evans\" lo stesso Hughes venne introdotto nella hall of fame dell'UFC come uno dei pi\u00f9 grandi lottatori nella storia della promozione statunitense.\nNegli anni a seguire ottenne la sua 45-esima vittoria in carriera contro un Ricardo Almeida ormai prossimo al ritiro e venne malamente sconfitto nella trilogia contro B.J. Penn e nel successivo match contro Josh Koscheck, aumentando le voci riguardo ad un suo prossimo ritiro dall'attivit\u00e0.\nDopo pi\u00f9 di un anno di inattivit\u00e0 nel gennaio 2013 annunci\u00f2 il suo ritiro definitivo come agonista delle MMA, mettendo fine ad una carriera che durava da 15 anni e che lo ha visto protagonista assoluto in UFC con la vittoria del titolo dei pesi welter per due volte e con un record parziale nella promozione di 18-7.\nDurante l'Internation Fight Week che si tenne a luglio del 2015, venne introdotta nell'Hall of Fame il suo secondo incontro disputato con Frank Trigg durante l'evento UFC 52."}
{"id": "3767185", "revid": "288300", "url": "https://it.wikipedia.org/wiki?curid=3767185", "title": "Fernando Peres da Silva", "text": ""}
{"id": "3767191", "revid": "1745361", "url": "https://it.wikipedia.org/wiki?curid=3767191", "title": "Tornei di tennis maschili nel 1904", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1904 tutti i tornei erano amatoriali, tra questi c'erano i tornei del Grande Slam: il Campionato francese di tennis, il Torneo di Wimbledon, e gli U.S. National Championships.\nCalendario.\nGennaio.\n\"Nessun evento\""}
{"id": "3767192", "revid": "827882", "url": "https://it.wikipedia.org/wiki?curid=3767192", "title": "George Flower", "text": "Biografia.\nConosciuto anche con i nomi George \"Buck\" Flower, Buck Flower e C. D. LaFleur, ha ricoperto spesso ruoli di ubriachi e senzatetto grazie alla sua corporatura e alla sua folta barba (in \"Ritorno al futuro\" interpreta \"Red\", il barbone ubriaco che dorme sulla panchina). Con John Carpenter ha interpretato un cameo in quasi tutti i film che il regista ha girato negli anni '80. \u00c8 stato anche produttore e sceneggiatore. Come attore, ha interpretato numerosi ruoli in film dai generi pi\u00f9 vari, dall'horror alla fantascienza ai film di \"sexploitation\" (nel primo periodo)."}
{"id": "3767193", "revid": "46931", "url": "https://it.wikipedia.org/wiki?curid=3767193", "title": "George Buck Flower", "text": ""}
{"id": "3767195", "revid": "599013", "url": "https://it.wikipedia.org/wiki?curid=3767195", "title": "Ernesto Figueiredo", "text": "Carriera.\nCon la Nazionale portoghese ha preso parte ai Mondiali del 1966."}
{"id": "3767196", "revid": "47767", "url": "https://it.wikipedia.org/wiki?curid=3767196", "title": "Abbazia di Saint-Wandrille de Fontenelle", "text": "L'abbazia di Saint-Wandrille de Fontenelle sorge in Normandia presso il villaggio di Saint-Wandrille-Ran\u00e7on. Il fondatore fu san Vandregisilo (in francese saint Wandrille), che la costru\u00ec su una terra ottenuta per intercessione dell'amico Audoeno di Rouen, arcivescovo di Rouen.\nLe vicende del fondatore.\nVandregisilo aveva goduto di una buona posizione presso la corte di Dagoberto I, ma volendo vivere una vita di devozione si era ritirato in un monastero a Montfaucon, nella regione della Champagne, nel 629. Pi\u00f9 tardi Vandregisilo si diresse all'abbazia di San Colombano e poi presso il monastero di Romainm\u00f4tier, dove rimase per circa dieci anni. Nel 648 torn\u00f2 infine in Normandia dove, adottando la regola di San Colombano secondo il modello di Luxeuil, costru\u00ec l'abbazia di Fontenelle. La data di donazione della terra dovrebbe risalire al 1\u00ba marzo 649.\nLe molte nascite e le molte morti.\nLa prima costruzione, in Architettura carolingia venne dedicata a San Pietro e venne consacrata da Audoeno nel 657, questa prima struttura venne distrutta da un incendio nel 756 e ricostruita con l'aggiunta di un nartece e di una torre. Se nei primi tempi il monastero si rivel\u00f2 prolifico di prelati di alto profilo, dal 740 in poi una successione di abati commendatari port\u00f2 l'abbazia verso il declino. Perch\u00e9 Fontenelle ritornasse ai fasti dell'inizio occorse aspettare Ansegiso di Fontenelle che, nell'823, avvi\u00f2 la stessa opera riformatrice che aveva gi\u00e0 messo in pratica all'abbazia di Luxeuil.\nLa sua ricchezza fece diventare il luogo un buon obiettivo per le scorribande dei Vichinghi, che il 9 gennaio 852 bruciarono la chiesa costringendo i monaci a scappare insieme alle reliquie di Vandregisilio. Il secolo seguente vide i monaci peregrinare da una localit\u00e0 all'altra: Chartres, Boulogne, Saint-Omer e Gand, e solo nel 966 poterono tornare alla loro casa-madre insieme all'abate Maynard, che inizi\u00f2 a ricostruire il monastero. Anche la nuova struttura tuttavia ebbe vita breve, infatti nel 1012 venne distrutta da un incendio, riconsacrata nel 1033, fu divorata di nuovo dalle fiamme nel 1250 e, a causa della mancanza di fondi, fu finita solo nel 1331.\nI suoi abitanti.\nI monaci di Fontenelle godettero a lungo di grande fama per il loro fervore religioso e per la loro istruzione, erano anche numerosi tanto che nel periodo di massimo splendore arrivarono a superare i 300. La biblioteca e la scuola erano piuttosto rinomate e vi si studiava la letteratura, la scienza e l'arte della calligrafia.\nIl copista Sant'Hardouin (morto nell'811), copi\u00f2 un Vangelo, una delle Lettere di Paolo, un salterio e tre messali, oltre che a numerose biografie di santi ed opere matematiche. Il \"capitolare del re dei Franchi\" venne scritto nell'VIII secolo sotto l'abate Ansegisus. I monaci misero insieme anche diversi privilegi, come l'esenzione dal pedaggio fluviale, che era in vigore nella Senna, o la possibilit\u00e0 di riscuotere le tasse dalla vicina citt\u00e0 di Caudebec, privilegi che si trovavano ancora in vigore nel 1420 sotto Enrico V d'Inghilterra e nel 1436 dopo il concilio di Basilea, Ferrara e Firenze.\nLa figura dell'abate commendatario venne in uso nel corso del XV secolo ed ebbe come risultato il declino dell'abbazia, nel 1631 la torre centrale cadde improvvisamente, senza tuttavia danneggiare il chiostro o gli edifici adiacenti. In quegli anni si stava diffondendo la Congregazione di San Mauro e l'ultimo commendatario, Ferdinand de Neufville, li preg\u00f2 di prendere sotto il loro controllo il monastero, sentendosi inadeguato al compito. I congregazionisti accettarono e nel 1636 iniziarono la riparazione delle mura danneggiate, costruirono anche nuove ali ed una sala del capitolo per accogliere il capitolo generale della congregazione mauriziana.\nLa morte e la seconda rinascita.\nQuando arriv\u00f2 la Rivoluzione francese Fontenelle, come molte altre abbazie, fu soppressa e venduta all'asta nel 1792. Parte della chiesa venne demolita, gli edifici restanti vennero destinati in parte alla manifattura ed in parte per l'uso domestico della famiglia proprietaria.\nNel 1896 George Stanislaus, III duca de Stacpoole, prelato di alto profilo e membro della famiglia che aveva acquistato Fontenelle, mor\u00ec dopo avervi passato tutta la vita e nel testamento don\u00f2 il vecchio monastero ai benedettini ed in particolare a un gruppo di frati provenienti dall'Abbazia di Ligug\u00e8, che erano sotto la guida di Joseph Pothier. Pothier, uno studioso che aveva riformato il Canto gregoriano divenne il nuovo abate dell'abbazia, chiamata ora di San Vandregisilio, il 24 luglio 1898, il primo dall'avvio della Rivoluzione ed il primo regolare dopo circa tre secoli.\nMolti degli edifici originali o pi\u00f9 antichi sono spariti, perch\u00e9 crollati o perch\u00e9 rimpiazzati da altre costruzioni, fa eccezione la cappella di San Saturnino, che \u00e8 stata ristrutturata pi\u00f9 e pi\u00f9 volte nel corso dei secoli e la cui struttura \u00e8 ancora abbastanza simile a quella che le diede San Vandregisilio.\nMolti degli edifici vennero danneggiati dai bombardamenti del 1944 ed una nuova chiesa venne consacrata nel 1970."}
{"id": "3767200", "revid": "288300", "url": "https://it.wikipedia.org/wiki?curid=3767200", "title": "Ernesto Figueiredo Cordeiro", "text": ""}
{"id": "3767203", "revid": "110157", "url": "https://it.wikipedia.org/wiki?curid=3767203", "title": "Cupa Rom\u00e2niei 1953", "text": "La Cupa Rom\u00e2niei 1953 \u00e8 stata la 16\u00aa edizione della coppa nazionale disputata tra il 21 marzo e il 7 giugno 1953 e conclusa con la vittoria del Flamura Ro\u0219ie Arad, al suo primo titolo.\nIn caso di parit\u00e0 dopo i tempi supplementari si qualifica la squadra che gioca in trasferta.\nSedicesimi di finale.\nGli incontri si sono disputati tra il 9 e il 16 settembre 1953. Locomotiva T\u00e2rgu-Mure\u0219 e \u0218tiin\u021ba Ia\u0219i sono qualificati direttamente agli ottavi di finale per forfait delle squadre avversarie.\n \nOttavi di finale.\nGli incontri si sono disputati tra il 30 settembre e il 7 ottobre 1953.\n \nQuarti di finale.\nGli incontri si sono disputati il 21 ottobre 1953\n \nSemifinali.\nGli incontri si sono disputati il 15 e il 21 novembre 1953.\nFinale.\nLa finale venne disputata il 29 novembre 1953 a Bucarest ."}
{"id": "3767210", "revid": "1543377", "url": "https://it.wikipedia.org/wiki?curid=3767210", "title": "Tornei di tennis maschili nel 1903", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1903 tutti i tornei erano amatoriali, tra questi c'erano i tornei del Grande Slam: il Campionato francese di tennis, il Torneo di Wimbledon, e gli U.S. National Championships.\nCalendario.\nGennaio.\n\"Nessun evento\""}
{"id": "3767212", "revid": "287204", "url": "https://it.wikipedia.org/wiki?curid=3767212", "title": "Cupa Romaniei 1953", "text": ""}
{"id": "3767213", "revid": "554504", "url": "https://it.wikipedia.org/wiki?curid=3767213", "title": "Mimi wo sumaseba", "text": ""}
{"id": "3767222", "revid": "1754196", "url": "https://it.wikipedia.org/wiki?curid=3767222", "title": "Pacino", "text": ""}
{"id": "3767223", "revid": "120756445", "url": "https://it.wikipedia.org/wiki?curid=3767223", "title": "Willem Hesselink", "text": "Caratteristiche tecniche.\nHesselink era dotato nell'atletica, sport nel quale deteneva diversi titoli nazionali.\nCarriera.\nNato ad Amhem, fu uno dei fondatori del Vitesse nel 1892, quando Hesselink aveva 14 anni. Gioca al Vitesse tra il 1892 e il 1899 quando si trasferisce all'HVV di L'Aia. In due anni vinse due titoli nazionali. Nel 1902 si trasferisce a Monaco di Baviera, ove studia nel 1903, e si unisce al Bayern Monaco.\nIl 14 maggio del 1905 esordisce in Nazionale maggiore nella vittoria per 4-0 contro il Belgio. Alcuni storici attribuiscono una delle due reti segnate a lui.\nBiografia.\nMor\u00ec nel 1973 alle'et\u00e0 di 95 anni."}
{"id": "3767226", "revid": "599013", "url": "https://it.wikipedia.org/wiki?curid=3767226", "title": "Jo\u00e3o Louren\u00e7o (calciatore)", "text": "Carriera.\nCon la Nazionale portoghese ha preso parte ai Mondiali del 1966."}
{"id": "3767229", "revid": "287204", "url": "https://it.wikipedia.org/wiki?curid=3767229", "title": "Joao Lourenco", "text": ""}
{"id": "3767230", "revid": "1005847", "url": "https://it.wikipedia.org/wiki?curid=3767230", "title": "Jo\u00e3o Matos Moura Louren\u00e7o", "text": ""}
{"id": "3767231", "revid": "287204", "url": "https://it.wikipedia.org/wiki?curid=3767231", "title": "LEN Champions League 1997-1998", "text": "La LEN Champions League 1997-1998 \u00e8 stata la trentacinquesima edizione del massimo trofeo continentale di pallanuoto per squadre europee di club.\nSi sono qualificate per la fase finale 8 squadre che hanno disputato i quarti divise in gironi con gare di andata e ritorno, al termine dei quali le prime due si sono qualificate alla Final Four, giocata a Zagabria, in Croazia.\nPer la seconda volta nella storia, si sono affrontati in finale due club della stessa nazione. I detentori del CN Posillipo hanno conquistato il loro secondo titolo, battendo in finale i campioni d'Italia del Pescara."}
{"id": "3767233", "revid": "1745361", "url": "https://it.wikipedia.org/wiki?curid=3767233", "title": "Tornei di tennis maschili nel 1902", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1902 tutti i tornei erano amatoriali, tra questi c'erano i tornei del Grande Slam: il Campionato francese di tennis, il Torneo di Wimbledon, e gli U.S. National Championships.\nCalendario.\nGennaio.\n\"Nessun evento\"\nDicembre.\n\"Nessun evento\""}
{"id": "3767234", "revid": "599013", "url": "https://it.wikipedia.org/wiki?curid=3767234", "title": "Hil\u00e1rio da Concei\u00e7\u00e3o", "text": "Carriera.\nCon la nazionale portoghese ha preso parte ai Mondiali del 1966."}
{"id": "3767245", "revid": "188402", "url": "https://it.wikipedia.org/wiki?curid=3767245", "title": "FIOM", "text": ""}
{"id": "3767246", "revid": "287204", "url": "https://it.wikipedia.org/wiki?curid=3767246", "title": "Hilario da Conceicao", "text": ""}
{"id": "3767247", "revid": "288300", "url": "https://it.wikipedia.org/wiki?curid=3767247", "title": "Hil\u00e1rio Ros\u00e1rio da Concei\u00e7\u00e3o", "text": ""}
{"id": "3767248", "revid": "1745361", "url": "https://it.wikipedia.org/wiki?curid=3767248", "title": "Tornei di tennis maschili nel 1901", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1901 tutti i tornei erano amatoriali, tra questi c'erano i tornei del Grande Slam: il Campionato francese di tennis, il Torneo di Wimbledon, e gli U.S. National Championships.\nCalendario.\nGennaio.\n\"Nessun evento\"\nDicembre.\n\"Nessun evento\""}
{"id": "3767251", "revid": "775372", "url": "https://it.wikipedia.org/wiki?curid=3767251", "title": "Distretti di Cipro", "text": "I distretti di Cipro (in greco: \"\u03b5\u03c0\u03b1\u03c1\u03c7\u03af\u03b5\u03c2\", eparchie; in turco: \"kazalar\") costituiscono la suddivisione territoriale di primo livello del Paese e sono in tutto 5. Di questi:\nA questi si aggiungono poi 3 ulteriori distretti i cui territori appartengono \"de iure\" a Cipro ma che, \"de facto\", ricadono sotto la sovranit\u00e0 di Cipro del Nord: si tratta dei distretti di Girne (\"Kyrenia\"), G\u00fczelyurt (\"Morfou\") e \u0130skele (\"Trikomo\"). \nA capo del distretto vi \u00e8 un prefetto di nomina presidenziale."}
{"id": "3767252", "revid": "1745361", "url": "https://it.wikipedia.org/wiki?curid=3767252", "title": "Tornei di tennis maschili nel 1900", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1900 tutti i tornei erano amatoriali, tra questi c'erano i tornei del Grande Slam: il Campionato francese di tennis, il Torneo di Wimbledon, e gli U.S. National Championships.\nCalendario.\nGennaio.\n\"Nessun evento\""}
{"id": "3767255", "revid": "599013", "url": "https://it.wikipedia.org/wiki?curid=3767255", "title": "Ant\u00f3nio Sim\u00f5es", "text": "Carriera.\nCon la Nazionale portoghese ha preso parte ai Mondiali del 1966."}
{"id": "3767257", "revid": "281901", "url": "https://it.wikipedia.org/wiki?curid=3767257", "title": "Tetragonurus cuvieri", "text": "Tetragonurus cuvieri, noto comunemente come tetragonuro, \u00e8 un pesce osseo marino della famiglia Tetragonuridae.\nDistribuzione e habitat.\nIl tetragonuro ha una distribuzione molto ampia, soprattutto nei mari caldi e temperati, che spazia dall'Oceano Indiano occidentale al Mar Mediterraneo e dall'Oceano Atlantico sia orientale che occidentale fino all'Oceano Pacifico. \nNei mari italiani \u00e8 abbastanza comune.\nSpecie batipelagica. Gli adulti vivono principalmente a profondit\u00e0 medio-alte, che variano dai 100 agli 800 metri.\nDescrizione.\nHa corpo di colore uniformemente bruno-nerastro con riflessi violacei, allungato, coperto da scaglie ctenoidi molto vistose e ruvide a causa delle creste rigide che le percorrono. La linea laterale \u00e8 presente ma non evidente. Il peduncolo caudale ha due carene per lato. La prima pinna dorsale \u00e8 bassa, allungata, con 15 raggi spiniformi molto brevi, cui fa seguito la seconda, pi\u00f9 elevata, breve, e formata solo da raggi molli. Le pinne pettorali sono di piccole dimensioni, cos\u00ec come le ventrali e la pinna anale. Gli occhi sono di grandi dimensioni rispetto al cranio. La mandibola \u00e8 sporgente. La specie \u00e8 dotata di denti piccoli, appuntiti e molto numerosi. Gli adulti non possiedono la vescica natatoria. Il muso \u00e8 senza squame.\nRaggiunge i 70\u00a0cm di lunghezza.\nBiologia.\nLa sua biologia \u00e8 poco conosciuta. I giovanili si incontrano spesso anche in superficie: si riparano presso le meduse, gli ctenofori, i tunicati pelagici ed altri grandi organismi del plancton.\nAlimentazione.\nGli adulti si cibano esclusivamente di meduse, ctenofori ed altri organismi molli, mentre i giovani si nutrono di organismi planctonici di piccole dimensioni. A causa della sua particolare dieta, le carni del tetragonuro sembra che siano tossiche.\nRiproduzione.\nLa riproduzione avviene tutto l'anno, le uova sono pelagiche.\nPesca.\nLe catture sono occasionali con reti a strascico. Non ha alcun valore economico, vista anche la probabile tossicit\u00e0 delle carni."}
{"id": "3767259", "revid": "1745361", "url": "https://it.wikipedia.org/wiki?curid=3767259", "title": "Tornei di tennis maschili nel 1899", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1899 tutti i tornei erano amatoriali, tra questi c'erano i tornei del Grande Slam: il Campionato francese di tennis, il Torneo di Wimbledon, e gli U.S. National Championships.\nCalendario.\nGennaio.\n\"Nessun evento\"\nFebbraio.\n\"Nessun evento\""}
{"id": "3767262", "revid": "45147108", "url": "https://it.wikipedia.org/wiki?curid=3767262", "title": "Bel-Ami", "text": ""}
{"id": "3767264", "revid": "45147126", "url": "https://it.wikipedia.org/wiki?curid=3767264", "title": "Bel ami", "text": ""}
{"id": "3767265", "revid": "4106", "url": "https://it.wikipedia.org/wiki?curid=3767265", "title": "Zaldivia", "text": ""}
{"id": "3767268", "revid": "1745361", "url": "https://it.wikipedia.org/wiki?curid=3767268", "title": "Tornei di tennis maschili nel 1898", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1898 tutti i tornei erano amatoriali, tra questi c'erano i tornei del Grande Slam: il Campionato francese di tennis, il Torneo di Wimbledon, e gli U.S. National Championships.\nCalendario.\nGennaio.\n\"Nessun evento\"\nFebbraio.\n\"Nessun evento\"\nDicembre.\n\"Nessun evento\""}
{"id": "3767269", "revid": "287204", "url": "https://it.wikipedia.org/wiki?curid=3767269", "title": "Antonio Simoes", "text": ""}
{"id": "3767271", "revid": "288300", "url": "https://it.wikipedia.org/wiki?curid=3767271", "title": "Ant\u00f3nio Jos\u00e9 Sim\u00f5es", "text": ""}
{"id": "3767272", "revid": "288300", "url": "https://it.wikipedia.org/wiki?curid=3767272", "title": "Ant\u00f3nio Sim\u00f5es Costa", "text": ""}
{"id": "3767274", "revid": "1745361", "url": "https://it.wikipedia.org/wiki?curid=3767274", "title": "Tornei di tennis maschili nel 1897", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1897 tutti i tornei erano amatoriali, tra questi c'erano i tornei del Grande Slam: il Campionato francese di tennis, il Torneo di Wimbledon, e gli U.S. National Championships.\nCalendario.\nGennaio.\n\"Nessun evento\"\nFebbraio.\n\"Nessun evento\"\nDicembre.\n\"Nessun evento\""}
{"id": "3767276", "revid": "767487", "url": "https://it.wikipedia.org/wiki?curid=3767276", "title": "Manuel Duarte", "text": "Carriera.\nCon la Nazionale portoghese ha preso parte ai Mondiali del 1966."}
{"id": "3767277", "revid": "729019", "url": "https://it.wikipedia.org/wiki?curid=3767277", "title": "Isola Jacquemart", "text": "L'isola Jacquemart \u00e8 uno degli isolotti che circondano l'isola Campbell, dalla quale dista circa 1\u00a0km a sud, il che la rende in assoluto l'isola pi\u00f9 australe di tutta la Nuova Zelanda, se non si considerano i territori da essa rivendicati in Antartide.\nGeografia.\nL'isola Jacquemart consiste in un faraglione con una superficie di appena 19 ettari, una lunghezza di circa 750\u00a0m e una larghezza di 500\u00a0m. \u00c8 circondata da ripide falesie con un'altezza minima di 30\u00a0m. Il punto pi\u00f9 alto di Jacquemart raggiunge i 200 metri sul livello del mare. L'intera isola \u00e8 il risultato dell'erosione di lave basaltiche che in origine posavano su una base di rocce sedimentarie.\nFlora e fauna.\nGran parte dell'area dell'isola al di sopra delle scogliere \u00e8 ricoperta dalla prateria, su un substrato di torba nel quale si trovano numerose tane di procellaria.\nTra gli uccelli presenti su Jacquemart vi sono in particolare la berta grigia, la procellaria gigante, la \"Phoebetria palpebrata\", lo stercorario antartico e il cormorano delle Campbell. \u00c8 probabile vi si nutrano anche altri uccelli marini, come ad esempio la procellaria del Capo.\nFino al 2001, l'isola era anche l'ultimo rifugio del beccaccino delle Campbell, una sottospecie del beccaccino subantartico, scoperta per la prima volta nel 1997.\nStoria.\nIl nome \"Jacquemart\" deriva da quello del capitano di vascello della spedizione francese alle isole Campbell nel 1874.\nPer via dell'inaccessibilit\u00e0 dal mare, la prima visita da parte di esseri umani sull'isola ebbe luogo soltanto il 29 dicembre del 1980, quando un piccolo gruppo di scienziati vi fu portato tramite un elicottero. Altre brevi visite furono fatte in seguito nel 1984 e nel 1997."}
{"id": "3767278", "revid": "288300", "url": "https://it.wikipedia.org/wiki?curid=3767278", "title": "Manuel Almeida Duarte", "text": ""}
{"id": "3767279", "revid": "1714743", "url": "https://it.wikipedia.org/wiki?curid=3767279", "title": "Gisla del Friuli", "text": "Biografia.\nNon si sa molto sulla vita di Gisla. Perfino Liutprando, lo storico contemporaneo di Berengario II, \u00e8 abbastanza reticente. Sua madre era probabilmente Bertilla, la prima moglie di Berengario I; e poich\u00e9 le nozze fra Bertilla e Berengario si svolsero verso l'875, si presume che Gisla sia nata l'anno successivo. Non si sa con certezza neanche quando avvenne il matrimonio di Gisla con Adalberto, ma si stima che il matrimonio sia avvenuto con buona approssimazione tra il 902 e il 903: non pi\u00f9 tardi del 903 perch\u00e9 nel 918 il figlio Berengario doveva avere almeno quindici anni essendo gi\u00e0 conte e messo imperiale, non prima del 902 perch\u00e9 Adalberto era ancora alleato di Ludovico di Provenza, l'avversario di Berengario del Friuli; probabilmente le nozze con Gisla, unica figlia di Berengario del Friuli, segnarono il cambiamento delle alleanze. \nNon \u00e8 noto, infine, con certezza neanche la data di morte di Gisla: era ancora in vita il 26 gennaio 913, poich\u00e9 il marito \u00e8 chiamato in un diploma da re Berengario I \"gloriosissimus marchio et dilectissimus gener noster\" (gloriosissimo marchese e nostro amatissimo genero), ma poco tempo dopo, evidentemente vedovo, Adalberto sposer\u00e0 Ermengarda, figlia di figlia di Adalberto II di Toscana e di Berta di Lotaringia, con un matrimonio che segner\u00e0 un nuovo cambiamento delle alleanze."}
{"id": "3767288", "revid": "599013", "url": "https://it.wikipedia.org/wiki?curid=3767288", "title": "Jaime Gra\u00e7a", "text": "Carriera.\nCon la nazionale portoghese ha preso parte ai Mondiali del 1966."}
{"id": "3767290", "revid": "1745361", "url": "https://it.wikipedia.org/wiki?curid=3767290", "title": "Tornei di tennis maschili nel 1896", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1896 tutti i tornei erano amatoriali, tra questi c'erano i tornei del Grande Slam: il Campionato francese di tennis, il Torneo di Wimbledon, e gli U.S. National Championships.\nCalendario.\nGennaio.\n\"Nessun evento\"\nFebbraio.\n\"Nessun evento\""}
{"id": "3767291", "revid": "297745", "url": "https://it.wikipedia.org/wiki?curid=3767291", "title": "San Giovanni ai Colli Alti", "text": ""}
{"id": "3767293", "revid": "287204", "url": "https://it.wikipedia.org/wiki?curid=3767293", "title": "Jaime Graca", "text": ""}
{"id": "3767295", "revid": "288300", "url": "https://it.wikipedia.org/wiki?curid=3767295", "title": "Jaime da Silva Gra\u00e7a", "text": ""}
{"id": "3767296", "revid": "1305772", "url": "https://it.wikipedia.org/wiki?curid=3767296", "title": "Movimento Proletario Resistenza Offensivo", "text": "Il Movimento Proletario Resistenza Offensivo, conosciuto anche come Movimento proletario di resistenza offensivo (MPRO) , nacque nel 1977 a seguito dell'alleanza tra diverse organizzazioni terroristiche di ispirazione comunista, le quali si rifacevano al movimento dei lavoratori, ed alle tesi della lotta di classe per realizzare una rivoluzione proletaria anche in Italia.\nLa nascita all\u2019interno dell\u2019Autonomia Operaia.\nPartendo dall'idea dell'operaismo comunista,e rifacendosi alle tesi nate dal movimento del proletariato extralegale, il Movimento nacque in seguito ad un'alleanza di varie organizzazioni rivoluzionarie gi\u00e0 esistenti, in seguito ad una riunione all\u2019interno dell\u2019Autonomia Operaia svoltasi dopo la rivolta del 1977 e del rapimento di Aldo Moro nel 1978. Secondo molti militanti comunisti dell\u2019Autonomia Operaia era venuto il momento di passare alla lotta armata; le organizzazioni che scelsero questa alleanza furono le Squadre proletarie combattenti, Guerriglia comunista, Operai armati comunisti e Formazioni Comuniste Armate, tutte organizzazioni minori ma estremamente attive, decise ad unirsi per attaccare meglio il capitalismo internazionale.\nL\u2019alleanza con le Brigate Rosse.\nVenne poi realizzato un accordo strategico con le Brigate Rosse, che venivano giudicate meglio organizzate per realizzare la lotta armata contro lo Stato Italiano, considerato imperialista e capitalista, ed al tempo stesso alleato e vittima del capitalismo internazionale poich\u00e9, secondo le tesi ideologiche del Movimento, a seguito della crisi petrolifera del 1973 il capitalismo era ormai decadente e pronto a crollare. Per coordinare meglio le azioni armate del Movimento, i capi decisero di mettersi sotto il comando delle Brigate Rosse, arrivando ad un certo punto a diventare un sottogruppo delle Brigate Rosse.\nLa lotta al capitalismo ed alla droga.\nOltre alla lotta contro il capitalismo, anche sulle liberalizzazioni degli stupefacenti il MPRO aveva tesi differenti dagli altri gruppi dell'estrema sinistra, perch\u00e9 reputava negativo il diffondersi di ogni forma di droga, sia leggere che pesanti, tra i ceti popolari: secondo le tesi del Movimento, con la diffusione e l'assunzione dei vari tipi di droghe, molte persone avrebbero contratto malattie fisiche e psichiche, e si sarebbero impoverite a causa del costo delle droghe e dei farmaci di cui avrebbero poi avuto bisogno per disintossicarsi, dovendo quindi abbandonare l'impegno culturale e sociale e la lotta operaia e rivoluzionaria contro il capitalismo.\nScioglimento e ritirata.\nDopo un periodo di azioni violente contro banche e industrie, omicidi ai danni di spacciatori di droga e di militanti di gruppi politici di estrema destra, il MPRO attravers\u00f2 un periodo di crisi interna a causa della repressione dello stato, culminata con l'operazione condotta dalla Polizia e dai carabinieri il 7 aprile 1979. Questa azione convinse i capi delle varie associazioni del movimento di confluire nelle Brigate Rosse per creare una nuova colonna nell'ottobre del 1979."}
{"id": "3767302", "revid": "58474351", "url": "https://it.wikipedia.org/wiki?curid=3767302", "title": "George Keppel di Albemarle", "text": ""}
{"id": "3767305", "revid": "1494169", "url": "https://it.wikipedia.org/wiki?curid=3767305", "title": "Parco di Centocelle", "text": ""}
{"id": "3767306", "revid": "1745361", "url": "https://it.wikipedia.org/wiki?curid=3767306", "title": "Tornei di tennis maschili nel 1895", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti degli eventi pi\u00f9 importanti, tutti i tornei erano riservati ad atleti dilettanti. Nel 1895 tutti i tornei erano amatoriali, tra questi c'erano i tornei del Grande Slam: il Campionato francese di tennis, il Torneo di Wimbledon, e gli U.S. National Championships.\nNel 1895 venne disputata la 19\u00aa edizione del Torneo di Wimbledon questo vide la terza e ultima vittoria in carriera di Wilfred Baddeley che sconfisse nel challenge round per walkover il britannico Joshua Pim. Baddeley aveva battuto Wilberforce Eaves nella finale del torneo preliminare per 4-6, 2-6, 8-6, 6-2, 6-3. Nell'8\u00aa edizione del doppio maschile Wilfred ed Herbert Baddeley conquistarono il trofeo battendo nel challenge round Ernest Lewis e Herbert Wilberforce per 8-6, 5-7, 6-4, 6-3. Lewis e Wilberforce avevano battuto nella finale del torneo preliminare Walter Bailey e Charles Francois Simond prima di accedere al challenge round.\nNel 1895 venne disputata anche la 15\u00aa edizione dell'Irish Championships dove s'impose il britannico Joshua Pim che sconfisse in finale Wilberforce Eaves per 3-6 1-6 6-2 6-2 9-7. Nello U.S. National Championships, (oggi conosciuto come US Open) tenutosi sui campi in erba del Newport Casino di Newport negli Stati Uniti nel singolare maschile s'impose lo statunitense Fred Hovey, che sconfisse il connazionale Robert Wrenn in 3 set col punteggio di 6-3 6-2 6-4. Oltre al torneo di singolare maschile si disput\u00f2 anche il torneo di doppio: qui s'imposero Malcolm Chace e Robert Wrenn che sconfissero i detentori del titolo Clarence Hobart e Fred Hovey per 7-5, 6-1, 8-6.\nNel New South Wales Championships di Sydney ad imporsi nel singolare maschile fu l'australiano Henry R. Crossman che in finale sconfisse il connazionale Australia Dudley Webb col punteggio di 6-4, 6-1, 6-3.\nNel British Covered Court Championships di Londra disputato su campi in parquet indoor, s'impose, nel singolare maschile, Ernest Lewis, che nel challenge round sconfisse il detentore del titolo Harold Mahony per walkover.\nNel Campionato francese di tennis (oggi conosciuto come Open di Francia o Roland Garros) il francese Andr\u00e9 Vacherot, detentore del titolo, si impose nel torneo del singolare maschile battendo in finale il connazionale Laurent Riboulet per 9-7, 6-2. Nel doppio maschile dello stesso torneo Andr\u00e9 Vacherot e Christian Winzer conquistarono il titolo battendo nell'atto conclusivo Paul Lebr\u00e9ton e Paul Lecaron per 6-2, 6-1. Nelle prime edizione questo torneo era riservato solo ai residenti in Francia o comunque a quei giocatori non francesi che fossero affiliati ad un club transalpino. Solo nel 1925 il torneo sarebbe stato aperto anche agli stranieri.\nCalendario.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\""}
