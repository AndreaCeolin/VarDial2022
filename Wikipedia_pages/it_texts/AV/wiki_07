{"id": "3666690", "revid": "287204", "url": "https://it.wikipedia.org/wiki?curid=3666690", "title": "Episodi di Desperate Housewives (ottava stagione)", "text": "Lottava e ultima stagione della serie televisiva Desperate Housewives, composta da 23 episodi, \u00e8 stata trasmessa dal 25 settembre 2011 al 13 maggio 2012 sul canale statunitense ABC.\nIn Italia, l'ottava stagione \u00e8 stata trasmessa in prima visione assoluta dal 30 novembre 2011 al 6 giugno 2012 su Fox Life di Sky.\nIn chiaro, l'ottava stagione \u00e8 stata trasmessa dal 24 novembre 2012 al 9 febbraio 2013 su Rai 4.\nGli antagonisti principali sono Chuck Vance e Orson Hodge.\nUn segreto sepolto.\nTrama.\n\u00c8 passato un mese dall\u2019orribile cena in cui Carlos ha ucciso Alejandro: Susan, Lynette, Bree e Gabrielle, dopo la fine della festa, hanno seppellito il cadavere nel bosco e si sono ripromesse di non proferirne parola con nessuno. Tuttavia, a distanza di settimane, la vita di ognuna di loro \u00e8 notevolmente cambiata: il senso di colpa tormenta Susan, chiusasi in s\u00e9 stessa ed allontanatasi sia dalle amiche, sia da Mike; Lynette \u00e8 vittima di incubi ricorrenti ed inoltre sta attraversando la sua separazione da Tom, che abita in una dependance vicino a casa per non far insospettire i figli; Bree vive in allerta continua perch\u00e9 fidanzata con Chuck, un detective di prima categoria; Gabrielle, invece, sorregge Carlos, il quale, pieno di rimorso, sente l\u2019esigenza di confessarsi con un prete. Gabrielle intercetta dunque il parroco della chiesa e lo conduce a casa per permettere a Carlos di confidarsi con lui, ma il prete \u00e8 categorico sulla sua decisione che Carlos debba rivolgersi alle autorit\u00e0. Carlos, per\u00f2, non intende esporre Gabrielle e le sue amiche ad un pericolo del genere, cos\u00ec Gabrielle riesce a rasserenarlo quanto basta dicendogli di essere grata che l\u2019uomo di cui era terrorizzata non sia pi\u00f9 un problema. Intanto, a Bree viene in mente di non essersi sbarazzata dell\u2019auto di Alejandro, perci\u00f2 lei e Gabrielle cercano di rimediare al danno, ma vengono sorprese da Chuck, col quale si giustificano cacciando una marea di scuse. Fortunatamente, l\u2019intricata situazione viene risolta quando Bree rifila la macchina ad un malvivente. Lynette, impaurita da un nuovo incubo, si rifugia tra le braccia di Tom, che spera che il gesto stia a significare un riavvicinamento sentimentale, ma lo stesso non vale per Lynette, quindi i due decidono che \u00e8 arrivato il momento di comunicare ai figli del loro divorzio. In tutto ci\u00f2, un affascinante e ricco uomo di mezz\u2019et\u00e0, di nome Ben Faulkner, si trasferisce nella vecchia casa di Katherine a Wisteria Lane, attirando fin da subito le attenzioni di Renee, le cui avances vengono stranamente respinte. Susan, dopo una scenata a scuola per il seppellimento di una cavia da laboratorio e preoccupata di come il segreto stia interferendo col suo matrimonio, prende la decisione di rivelare tutto a Mike, ma viene prontamente bloccata da Lynette, Bree e Gabrielle durante l\u2019annuale barbecue dei Solis. Le casalinghe, allora, s\u2019incoraggiano a vicenda per continuare a mantenere il segreto, soprattutto per non coinvolgere i loro cari. In serata, Bree trova nella cassetta della posta un messaggio minatorio identico a quello che indusse Mary Alice al suicidio: \"\"So quello che hai fatto, mi d\u00e0 la nausea, dir\u00f2 tutto\".\"\nStabilire un legame.\nTrama.\nBree \u00e8 sconvolta dalla lettera intimidatoria, cos\u00ec, temendo di poter condividere il medesimo destino della defunta Mary Alice, si reca in prigione per chiedere una mano a Paul, il quale mette in dubbio la sincerit\u00e0 delle sue amiche, che erano le sole a conoscenza del biglietto originale. Bree, allora, ne parla con Gabrielle, ma decidono entrambe di tenere acqua in bocca con Susan, Lynette e Carlos, ognuno dei quali ha gi\u00e0 i propri problemi personali. Susan, infatti, commette una serie di piccoli crimini di sua spontanea volont\u00e0 pur di farsi arrestare ed alleggerire il peso che la sta opprimendo, mentre Lynette discute con Tom sul fatto che stia viziando fin troppo i loro figli, perci\u00f2 lascia a lui il compito di consentire o meno a Parker di partecipare ad una festa poco raccomandabile per testare la sua propensione da padre, ma le risposte vaghe di Tom vengono interpretate come un assenso da Parker. Dopo aver prelevato Parker ubriaco dal party, Lynette e Tom capiscono di dover conciliare l\u2019educazione dei figli con il loro attuale stato di coppia separata. Nel frattempo, Carlos affronta la sua impotenza a letto, dettata dalla sua salute mentale oramai compromessa per ci\u00f2 che ha fatto, e Gabrielle cerca di ravvivare la loro vita sessuale assumendo una spogliarellista per eccitarlo, ma non \u00e8 abbastanza. Per fortuna, Carlos riesce a trovare una valvola di sfogo in Susan, soffocata come lui dal senso di colpa. Intanto, Ben, agente immobiliare, propone a Mike di lavorare per lui in un grosso affare edilizio, ignorando del passato da carcerato di Mike. Grazie a quest\u2019ultimo, Renee tenta di fare breccia nel cuore di Ben dimostrandosi una buona persona a cui piace aiutare gli anziani, per cui Ben la porta in una mensa per anziani per sbeffeggiarla. L\u2019occasione, per quanto tragicomica, permette a Renee e Ben di capire una cosa che hanno in comune: una vita passata a stenti. Bree viene telefonata da Paul, che si \u00e8 rammemorato di aver menzionato la lettera di Mary Alice ad un agente di polizia dopo essersi professato colpevole nell\u2019omicidio di Martha Huber, e Bree scopre che il detective in questione \u00e8 proprio Chuck. \nSegreti svelati.\nTrama.\nMike osserva un incontro fugace notturno tra Susan e Carlos, e comincia ad ipotizzare che la moglie lo stia tradendo col suo migliore amico, ma in effetti tra i due \u00e8 nata un\u2019intesa legata al fatto che entrambi si vedono tanto frequentemente da esternare a vicenda i rispettivi stati d\u2019animo per l\u2019occultamento dell\u2019omicidio di Alejandro. Mentre sta scontando la pena per aver aggredito un poliziotto in lavori socialmente utili, Susan viene raggiunta da Carlos, ma tutti e due vengono a loro volta avvistati da Mike, il quale, istintivamente, tira un pugno a Carlos. Conseguentemente, Susan e Carlos decidono di comune accordo di confessare la verit\u00e0 a Mike, che non pare prenderla affatto bene. Intanto, Lynette riceve la visita di sua sorella minore Lydia, che stavolta si presenta accompagnata dall\u2019ennesimo fidanzato, chiamato Rashi, un istruttore di yoga. Lynette \u00e8 convinta che Lydia, come al solito, non sappia gestire una relazione e che le stia rinfacciando la fine della storia con Tom, ma Rashi, avendo ascoltando la pesante litigata tra le due sorelle, decide di andar via senza Lydia. Tuttavia, Lynette rintraccia Rashi e lo persuade a dare una seconda possibilit\u00e0 a Lydia, che sta cambiando esclusivamente per lui, cos\u00ec Lynette pu\u00f2 davvero instaurare un rapporto fraterno con sua sorella. Non essendo pratico in materia femminile, Lee scongiura Renee di comprare un reggiseno per sua figlia Jenny, che comincia ad affezionarsi molto a Renee, soprattutto perch\u00e9 percepisce in lei la figura materna che non ha, suscitando l\u2019invidia di Lee, ma Renee riesce a calmarlo ribadendogli di essere un buon padre per Jenny, assieme anche a Bob. Nel frattempo, Bree sospetta che Chuck sia il mandante della lettera minatoria e, frugando nella sua ventiquattrore, rinviene una fotografia della sua mano ed una busta intestata a lei, facendole credere che l\u2019uomo stia cercando delle prove da usare contro di lei. Una sera, Chuck porta Bree in un locale, ma la donna, con la partecipazione di Gabrielle, riesce a mettere le mani sulla busta, al cui interno non c\u2019\u00e8 nient\u2019altro che un anello di fidanzamento. Bree, per\u00f2, nutre dei dubbi su un possibile matrimonio con Chuck e cos\u00ec lo anticipa troncando la loro relazione, ma Chuck, su tutte le furie e sentitosi ingannato, decreta che in futuro trover\u00e0 la maniera di vendicarsi di Bree.\nLezioni scolastiche.\nTrama.\nDopo aver guadagnato il perdono di Mike sul segreto che ha offuscato insieme alle sue amiche, Susan smette di autocommiserarsi e s\u2019iscrive ad un corso d\u2019arte tenuto dal prestigioso maestro Andre Zeller. Purtroppo, Zeller ritiene i dipinti di Susan degni di una casalinga banale e annoiata che vede il mondo con gli occhi dell\u2019innocenza, ma Susan d\u00e0 in escandescenza e dimostra a Zeller quanto cupa, frustrata e arrabbiata si senta e di come abbia la necessit\u00e0 di scaricarsi nell\u2019arte. Zeller, impressionato da questo nuovo lato di Susan, l\u2019ammette nella sua classe, augurandosi che l\u2019ira della donna riaffiori. Gabrielle dichiara guerra a Dana, odiosa madre snob che presiede il consiglio dei genitori nella scuola di Juanita che le revoca il pass per il parcheggio principale all\u2019entrata dell\u2019istituto poich\u00e9 Gabrielle non rispetta la coda delle altre automobili. Gabrielle viene quindi relegata in un parcheggio secondario in cui assembla le madri che hanno subito la sua stessa ingiusta sorte per insorgere contro l\u2019autorit\u00e0 di Dana, la quale, per\u00f2, riesce comunque ad averla vinta corrompendo le altre. Gabrielle continua a sfidare apertamente Dana, tanto da investirla accidentalmente all\u2019uscita da scuola. In ospedale, Dana si vendica di Gabrielle nominandola nuova rappresentante dei genitori, per il cui incarico non potr\u00e0 pi\u00f9 avere tempo libero per s\u00e9 e per i suoi amici e parenti. Intanto, Renee fa notare a Lynette che il recente comportamento di Tom suggerisce che l\u2019uomo stia frequentando un\u2019altra donna. Tramite la figlia Penny e il suo tablet, Lynette immagina che Tom abbia intrecciato una relazione con una giovanissima istruttrice di stretching, Chloe, cos\u00ec assiste ad una sua lezione, in compagnia di Renee, per studiarla. Alla fine, per\u00f2, Tom rivela a Lynette che in realt\u00e0 colei che sta frequentando non \u00e8 Chloe, bens\u00ec sua madre Jane. Nel frattempo, Bree ospita in casa sua figlia Danielle, reduce da un matrimonio fallito col suo ex marito Leo, e il nipotino Benjamin. Spronata dalla madre a cercare di rimettersi in carreggiata, Danielle ha un\u2019illuminazione che la porta a chiedere un finanziamento da Bree per avviare una nuova attivit\u00e0 di vendita di attrezzatura sportive online, ma Bree capisce, grazie a Renee, che gli aggeggi distribuiti dalla figlia sono delle \u201cAltalene del sesso\u201d. Volendo essere pi\u00f9 comprensiva nei confronti di Danielle, che sta passando un brutto periodo, Bree decide di appoggiarla fino in fondo. Frattanto, mentre \u00e8 alla centrale a rimuginare sulla rottura con Bree, Chuck incomincia a lavorare su diversi casi di persone scomparse, e, per ironia della sorte, il fascicolo di Alejandro \u00e8 in cima alla lista. \nRegole di convivenza.\nTrama.\nZeller lancia l\u2019idea di far dipingere i propri studenti interamente nudi per ispirarli, e Susan, che inizialmente si rifiuta di essere messa in ridicolo, viene convinta da Mike a non dargliela vinta, cos\u00ec si presenta a lezione completamente nuda, salvo poi scoprire che Zeller ha annullato la sua pensata. Amareggiata e visibilmente imbarazzata, Susan abbandona maldestramente il corso di Zeller, il quale, successivamente, le fa visita per persuaderla a ritornare a seguire le sue lezioni perch\u00e9 affascinato da lei. Intanto, Lynette non tollera che Tom si sia rimesso sul mercato e abbia una nuova relazione, perci\u00f2 esce in un bar con Renee alla ricerca di un uomo da abbordare. Proprio quando la serata non accenna a prendere la direzione giusta, Lynette conosce Scott, un fresco divorziato. I due si lasciano andare alla passione nell\u2019appartamento di Scott, ma Lynette, dopo aver rischiato di perdere la sua fede nuziale, capisce di non poter andare a letto con un altro e si congeda da Scott. Gabrielle non prende seriamente il suo nuovo ruolo di coordinatrice delle attivit\u00e0 scolastiche, cos\u00ec le mamme del comitato, odiando la sua superficialit\u00e0, si sentono offese, ma Gabrielle, pur di farsi perdonare, mette a loro disposizione il suo staff di bellezza per tranquillizzarle. Le donne, ad ogni modo, mollano tutto il lavoro nell\u2019organizzazione di un evento della scuola a Gabrielle. Nel frattempo, Mike minaccia Carlos di stare alla larga da Susan dopo averla segnata a vita con la storia dell\u2019omicidio di Alejandro, e Carlos cede alle lusinghe dell\u2019alcol, poi si reca a scuola da Gabrielle, ubriaco, per aiutarla coi preparativi. Le mamme, per\u00f2, mosse dalla compassione per l\u2019evidente problema con l\u2019alcol di Carlos, sgravano Gabrielle dalla fatica della festa. Il Reverendo Sikes chiede a Bree di occuparsi di qualcosa di caritatevole in favore della comunit\u00e0 cristiana, dunque Bree comincia a lavorare nella mensa dei poveri di Ben, dove il suo cibo di alta classe attira gente tutt\u2019altro che povera. Bree, ammonita dal Reverendo Sikes, manda via gli avventori con la sua arte del discorso, e Ben, toccato dalla incredibile capacit\u00e0 dialettica di Bree, la prega di intervenire in un consiglio comunale al fine di far autorizzare il suo progetto edile di costruzione di case popolari. Bree riesce brillantemente nel suo dovere, tanto che Ben le mostra l\u2019area dei lavori: Bree rimane a bocca aperta nello scoprire che il luogo \u00e8 esattamente la zona di bosco in cui \u00e8 seppellito il cadavere di Alejandro.\nParanoia.\nTrama.\nSusan viene scelta da Zeller come sua stagista, ma, contrariamente alle sue aspettative, le viene concesso solamente di fare da babysitter a suo figlio Jasper, mentre Zeller ultima il suo ultimo quadro per una mostra d\u2019arte. Susan si accorge della solitudine in cui vive Jasper, cos\u00ec lo invita ad unirsi a lei ed MJ per Halloween, e riesce anche ad obbligare Zeller sequestrandogli il dipinto. Zeller spiega a Susan che essere un pittore comporta un prezzo da pagare, ossia rinunciare a qualsiasi affetto, incluso quello per il figlio. Intanto, Renee ingerisce delle gocce eccitanti per un\u2019intensa attivit\u00e0 sessuale in modo da conquistare Ben, ma purtroppo \u00e8 allergica al prodotto e viene ricoverata all\u2019ospedale. Nonostante l\u2019andazzo della serata, Renee e Ben si dichiarano innamorati l\u2019uno dell\u2019altra. Lynette non accetta il fatto che Jane, la fidanzata di Tom, cuci il vestito di Halloween per Penny, cos\u00ec si offre lei stessa di realizzarglielo, ma, non essendone capace, Lynette ne acquista uno in un negozio spacciandolo per un lavoro suo. L\u2019abito, per\u00f2, \u00e8 decisamente inappropriato per una ragazzina, e Jane aiuta Lynette a rammendare una gonna che lo renda meno osceno. Lynette chiede a Jane di lasciar stare Tom per non rovinare il loro matrimonio, ma Jane risponde negativamente alla richiesta e va via indignata. Nel frattempo, Carlos prende parte alle sedute degli alcolisti anonimi, mentre Bree, dopo aver tentato in qualsiasi modo di dissuadere Ben dall\u2019eseguire i lavori del suo progetto edile nell\u2019area boscosa dov\u2019\u00e8 seppellito il corpo di Alejandro, decide di dissotterrare il cadavere e gettarlo nel lago adiacente. La notte di Halloween, cos\u00ec, Lynette, Bree e Gabrielle, senza interpellare Susan e Carlos, si dirigono nella foresta, ma vengono inseguite da un individuo sconosciuto: riuscite a scampargli, Lynette, Bree e Gabrielle scoprono con orrore che il cadavere di Alejandro \u00e8 scomparso. \nInquietanti segreti.\nTrama.\nDi ritorno dal bosco dove hanno scoperto che il cadavere di Alejandro \u00e8 gi\u00e0 stato riesumato, Lynette, Bree e Gabrielle s\u2019interrogano su chi possa averle precedute e puntano il dito contro Susan, che fin da subito ha manifestato segni di insofferenza per il loro crimine. Lynette, nel frattempo, \u00e8 gelosa del crescente rapporto tra Jane e Penny, cos\u00ec allontana la figlia dalla donna facendo apparire Jane come un\u2019intrusa che ha demolito la loro famiglia, ma, di conseguenza, Penny si rifiuta anche di passare del tempo con il padre Tom. Pentitasi, Lynette riesce a far capire a Penny che Tom non ha smesso di amare lei. Intanto, messi davanti alla prospettiva di una loro futura incarcerazione, Gabrielle e Carlos decidono di designare i tutori di Juanita e Celia, perci\u00f2 optano per Bob e Lee, i quali, per\u00f2, sono contrari poich\u00e9 mal sopportano le maniere rozze e violente delle bambine. Gabrielle e Carlos organizzano quindi una cena con Bob e Lee per dimostrare loro che le figlie sono cambiate in meglio, ma l\u2019armonia della serata s\u2019interrompe quando compare una scritta che denigra le persone omosessuali fatta da Juanita, preoccupata che stia per accadere qualcosa di brutto ai genitori. Gabrielle rassicura Juanita e le promette che mai niente e nessuno potr\u00e0 separarli. Prima di poter affrontare l\u2019argomento su Alejandro con Susan, Bree viene a sapere da Mike che i lavori al cantiere di Ben sono stati bloccati a causa del ritrovamento di un cadavere, disseppellito dai suoi operai. Bree cerca di convincere Ben, che non ha ancora avvertito la polizia, a disfarsi del corpo, dal momento che potrebbe giovargli, altrimenti sarebbe costretto a sospendere il progetto e perderebbe molti soldi, ma l\u2019uomo non vuole rischiare di essere accusato di occultamento. A questo punto, una Bree disperata confessa tutto a Ben nella vana speranza che possa aiutarla, ma solo in un secondo momento, quando Chuck importuna Bree chiedendole se avesse mai visto Alejandro, il cui caso di scomparsa \u00e8 tra i primi in circolazione, Ben acconsente ed ordina a Mike di liberarsi del corpo. Durante un incontro tra le casalinghe, tuttavia, il gruppo si sgretola: Susan si arrabbia per non essere stata messa al corrente sulla faccenda del cadavere, cos\u00ec come Lynette s\u2019infuria quando scopre che Bree e Gabrielle l\u2019hanno tenuta all\u2019oscuro sulla lettera minatoria. Susan sfoga la propria collera dipingendo un quadro dai caratteri inquietanti e angoscianti, riuscendo persino a sbigottire Zeller: la scena raffigura infatti Susan, Lynette, Bree e Gabrielle nell\u2019atto di seppellire il cadavere di Alejandro nella foresta.\nDebolezze.\nTrama.\nCarlos \u00e8 nuovamente ubriaco e Gabrielle decide di sostituirlo sul lavoro, ma riscontra dei problemi con Frank Sweeney, irascibile cliente di Carlos. A salvare la situazione ci pensa il giovane Geoffrey, manager della compagnia di Carlos, il quale segnala a Gabrielle dell\u2019indole spietata di Geoffrey, in scadenza di contratto e volenteroso di soffiargli via i clienti. Nella discussione che ne deriva tra Gabrielle e Geoffrey, emerge la dipendenza dall\u2019alcol di Carlos, cos\u00ec Sweeney, avendo superato la sua brutta stessa fase, lo induce ad aggregarsi in un gruppo di riabilitazione. Intanto, ricorre il 22\u00ba anniversario di matrimonio di Lynette e Tom. Lynette riceve inaspettatamente un mazzo di fiori a nome di Tom e le si accende un barlume di speranza in una loro eventuale riconciliazione, perci\u00f2 si prepara per bene ed entra nel suo appartamento, dove, tuttavia, arrivano Tom e Jane. Tom chiarisce l\u2019equivoco dei fiori con Lynette, perch\u00e9, in passato, si era accordato col fioraio per farglieli recapitare ogni anno lo stesso giorno. Ritornata a casa distrutta, Lynette si toglie finalmente la fede nuziale che ostinatamente portava al dito. Bree, nel frattempo, \u00e8 continuamente sorvegliata da Chuck, che ha motivo di sospettare di lei e delle sue amiche nella sparizione di Alejandro dopo che \u00e8 riuscito a ricollegare l\u2019auto dell\u2019uomo con quella che Bree e Gabrielle avevano tanta fretta di rimuovere. Bree vorrebbe parlare delle indagini di Chuck con Gabrielle, ma esita per non appesantire ulteriormente Gabrielle, gi\u00e0 indaffarata con Carlos. Felix Bergman, un critico d\u2019arte invitato da Zeller a giudicare i quadri dei suoi alunni, rimane folgorato dal dipinto di Susan e la sollecita ad esporlo nella sua galleria, ma Susan, che naturalmente non ha intenzione di mostrare il quadro che incastrerebbe lei e le altre nella morte di Alejandro, declina l\u2019offerta. Zeller e Bergman, purtroppo, illustrano comunque il quadro di Susan, che chiama in suo soccorso Bree e Gabrielle per comprarlo assieme a suoi altri dipinti minori che immortalano oggetti, quali il cadavere nella cassapanca della festa e il candelabro usato da Carlos per uccidere Alejandro. Sul posto sopraggiunge anche Chuck, che adesso \u00e8 sempre pi\u00f9 convinto nella colpevolezza di Bree e delle amiche, alle quali avvisa di essere vicinissimo alla risoluzione del mistero: il gruppo delle casalinghe, gi\u00e0 privo di Susan e Lynette, perde pure Gabrielle, irritata con Bree per non averle detto della minaccia di Chuck. Mentre Carlos si distacca dal baratro dell\u2019alcolismo, Bree, oramai sola senza le sue amiche, sembra pericolosamente ricaderci un\u2019altra volta.\nRicomponendo i pezzi.\nTrama.\nChuck sottopone Susan, Lynette e Gabrielle ad una sorta di interrogatorio preliminare al commissariato. Dato che ciascuna di loro palesa evidenti segnali di nervosismo, Chuck sente di starsi avvicinando all\u2019ultimo tassello del puzzle. Gabrielle, la quale aveva affermato a Chuck che Carlos ha iniziato a bere per rifugiarsi dal senso di colpa di averla tradita, s\u2019introduce nella clinica in cui il marito \u00e8 in cura per dirgli cosa dovr\u00e0 riferire a Chuck qualora lo interrogasse. Capendo che l\u2019indagine di Chuck porter\u00e0 a galla tutta la verit\u00e0, Susan chiede a Bergman di anticiparle i soldi incassati dalla vendita dei suoi quadri con cui ha in mente di staccare provvisoriamente la spina da Wisteria Lane, ma poi Susan arriva ad accettare addirittura un\u2019offerta di lavoro a New York, malgrado Mike sia contrariato. Nel frattempo, Lynette, allarmata al pensiero di essere sbattuta in cella lasciando i propri figli da soli, accorre da Tom, in procinto di partire per un viaggio romantico a Parigi con Jane, e gli svela il suo segreto. Tom decide allora di annullare il viaggio, con grande delusione di Jane. Ora che \u00e8 stata abbandonata anche dalle sue migliori amiche, Bree ricasca nella sua vecchia assuefazione per l\u2019alcol e, il mattino seguente ad una sbronza, capisce che \u00e8 stato Ben a badare a lei. Renee, scorgendo Bree e Ben abbracciarsi, incomincia ad avere il timore che Ben la stia tradendo. Chuck comunica dapprima a Gabrielle di aver scoperto che Alejandro, il cui vero nome \u00e8 Ramon Sanchez, faceva parte del suo passato e la convoca l\u2019indomani mattina per un colloquio alla centrale, e poi a Ben che il suo cantiere arrester\u00e0 i lavori poich\u00e9 risulta che l\u2019ultima chiamata dal cellulare di Alejandro proviene dalla foresta. Proprio nell\u2019attimo in cui telefona Bree, Chuck viene improvvisamente investito da un\u2019auto in corsa, mentre la clinica informa Gabrielle della fuga di Carlos. Infine, una desolata Bree prenota una stanza in un motel, portando con s\u00e9 una pistola e una bottiglia di vino, per compiere il proprio suicidio. Evidentemente ubriaca, Bree s\u2019immagina un dialogo mentale con la sua cara amica defunta Mary Alice.\nSensi di colpa.\nTrama.\nBree \u00e8 sul punto di suicidarsi nell\u2019esatta maniera di Mary Alice, quando irrompe nella sua stanza Renee, che l\u2019aveva pedinata convinta che s\u2019intrattenesse con Ben. Dinanzi ad una Bree sconvolta, emotivamente fragile e molto confusa, Renee decide di prendersi cura di lei trasferendosi in casa sua. La mattina successiva, la notizia sulla morte di Chuck si diffonde in tutta Fairview, e per le casalinghe sembra essere la loro chance di ritornare alla normalit\u00e0, eccetto per Susan, che ancora non si d\u00e0 pace. Intanto, Gabrielle cerca dappertutto Carlos, irreperibile dalla sera precedente, finch\u00e9 non lo ritrova ubriaco fradicio in casa e carente di ricordi, perci\u00f2 a Gabrielle spunta l\u2019atroce sospetto che Carlos abbia investito Chuck di proposito. Tom assume Bob come legale per difendere Lynette in una probabile incriminazione, senza sapere della dipartita di Chuck, per questo anche Bob viene a conoscenza del loro segreto. Durante il funerale di Chuck, Renee confida a Bree di essersi attaccata a lei perch\u00e9 da bambina non fu in grado di evitare che la madre si suicidasse, da cui sboccia una sincera e profonda amicizia tra le due donne, mentre Gabrielle e Carlos vengono avvicinati da un agente di polizia che rivela loro che Carlos, la sera prima, era andato alla centrale per confessare di aver aggredito qualcuno con un candelabro, ma Gabrielle riesce a tirarsene fuori spiegando che si era trattato solamente di uno screzio coniugale; per lo meno, entrambi hanno la certezza che Carlos non abbia ucciso Chuck, anche perch\u00e9 la sua auto verr\u00e0 poi rinvenuta intatta nel parcheggio del commissariato. Susan, mediante una chiacchierata con una parente di Chuck, comprende cosa deve fare per liberarsi dal senso di colpa: partire per l\u2019Oklahoma, terra d\u2019origine di Alejandro, e assicurarsi che i suoi familiari stiano bene. Dopo una piacevole serata in famiglia, Lynette incalza Tom a raggiungere Jane a Parigi com\u2019\u00e8 giusto che sia. In mattinata, invece, Bree riceve un\u2019altra lettera anonima con su scritto \"\"Prego\",\" in chiara allusione all\u2019omicidio di Chuck. \nI veri amici.\nTrama.\nGabrielle deve tener fronte ad una delicata cena di lavoro per conto di Carlos, ritornato in riabilitazione, ma, non essendo pratica nel suo mestiere, si lascia insegnare da Lynette, la quale, per\u00f2, getta la spugna contro l\u2019atteggiamento poco serio di Gabrielle, che infatti non porta a termine la sua missione. Lynette insiste nel voler riparare la luce della cucina, compito di solito affibbiato a Tom, ma nel farlo provoca diversi danni alla casa che imbestialiscono i figli Parker e Penny, e capisce che sono state le sue manie di controllo a frantumare il rapporto con Tom. Intanto, Susan mette piede in Oklahoma e finge di essere interessata all\u2019acquisto della casa della famiglia di Alejandro, versata in condizioni economiche pietose e composta da sua moglie Claudia e la figlia adolescente di quest\u2019ultima Marisa. Dopo aver staccato un assegno sostanzioso per Claudia in un atto di solidariet\u00e0, Susan intuisce che Marisa sia stata vittima degli abusi di Alejandro proprio come successe con Gabrielle, cos\u00ec la rassicura con la promessa che Alejandro non far\u00e0 mai pi\u00f9 ritorno. Susan riparte alla volta di Wisteria Lane, ma Claudia, una volta che Marisa le riporta le parole di Susan su Alejandro, s\u2019insospettisce e pianifica di raggiungere la donna a Fairview. Nel frattempo, Mike sconsiglia vivamente a Ben di ricorrere agli strozzini per racimolare i soldi che, con i lavori a rilento del cantiere, faticano ad arrivare, cos\u00ec, da una chiacchierata insieme a Mike, Ben scopre dell\u2019enorme patrimonio di Renee e decide di servirsene a proprio vantaggio. Lynette e Gabrielle, frattanto, insinuano che Bree si sia scritta le lettere minatorie da sola, perci\u00f2 Renee l\u2019accompagna a svagarsi in un locale, dove Bree, in preda al senso di solitudine e all\u2019alcol, aggancia un uomo con cui passa met\u00e0 serata, conclusasi in maniera agrodolce. Essendosi divertita pi\u00f9 di quanto pensasse, Bree torna nuovamente al bar la sera successiva e si lancia verso una nuova avventura occasionale, mentre qualcuno di misterioso la osserva da una macchina.\nRelazioni sbagliate.\nTrama.\nRenee combina un appuntamento romantico tra Lynette e il suo parrucchiere di fiducia Frank, anche lui separato, ma Lynette rovina la piacevole serata discutendo di argomenti poco gradevoli, come la mansione non tanto redditizia di Frank, il quale, per vendicarsi di Renee per avergliela fatta conoscere, le accorcia male i capelli in vista di una sua serata importante con Ben, ossia quella in cui l\u2019uomo dovrebbe chiedere Renee in sposa soltanto per accaparrarsi la sua fortuna economica. Ben, per\u00f2, si tira indietro all\u2019ultimo minuto per non ferire Renee, che, in un modo o nell\u2019altro, scopre della vera intenzione di Ben e lo pianta in asso profondamente delusa. Successivamente, Ben s\u2019incontra in privato con uno strozzino, che gli presta una grossa somma di denaro e che lo avverte delle possibili ripercussioni ai suoi danni se non verr\u00e0 ripagato nei tempi prestabiliti. Intanto, Claudia si presenta a casa di Susan, sicura che questi abbia una relazione extraconiugale con suo marito Ramon (il presunto nome di Alejandro). Claudia tappezza quindi l\u2019intero quartiere con dei volantini che diffamano la figura di Susan, dipinta come una sfasciafamiglie, cos\u00ec Gabrielle, dopo aver saputo da Susan che Marisa, figliastra di Alejandro, ha dovuto fronteggiare la sua medesima sorte di quando era una ragazzina, invita Claudia da lei per parlarle. Claudia, tuttavia, non crede alla versione della storia di Gabrielle secondo cui Alejandro era un pedofilo, finch\u00e9 Marisa, persuasa da Susan, non conferma alla madre di aver subito anch\u2019essa le molestie sessuali di Alejandro. In questo modo, Claudia e Marisa ritornano in Oklahoma, non prima che Claudia ringrazi Gabrielle per averle aperto gli occhi e, notando una macchia di sangue nel soggiorno che Gabrielle sta ristrutturando e dov\u2019\u00e8 stato commesso l\u2019omicidio di Alejandro, le chieda di prestare attenzione a mantenere il segreto. Nel frattempo, la vita di Bree prosegue nella sua spirale discendente, tant\u2019\u00e8 che ogni sera accalappia un uomo diverso da portarsi a letto. Karen, individuando il problema di Bree, contatta il Reverendo Sikes affinch\u00e9 intervenga, ma Bree risponde in malo modo al pastore, che dunque la esenta dalla carica di presidentessa della comunit\u00e0 religiosa. Bree presenzia ugualmente ad un appuntamento conviviale come se nulla fosse, venendo apostrofata dalla moglie di uno degli uomini con cui si \u00e8 intrattenuta, ma Bree, non provando alcun briciolo di vergogna, lascia la parrocchia e decide di vivere la sua nuova esistenza alla luce del sole.\n\u00c8 questo quello che chiami amore?\nTrama.\nJulie torna in visita a Wisteria Lane dalla madre Susan con una grande sorpresa: \u00e8 incinta da pi\u00f9 di 6 mesi. Susan \u00e8 eccitata all\u2019idea di diventare presto nonna, ma Julie, vista l\u2019assenza del padre della bambina che si \u00e8 sottratto alle sue responsabilit\u00e0 e la sua specializzazione all\u2019universit\u00e0, intende dare il nascituro in adozione. Contrariata, Susan boicotta una cena d\u2019invito tra Julie ed un\u2019aspirante coppia adottiva, cos\u00ec Julie, furiosa, ammette di non voler crescere la sua bambina da madre single perch\u00e9 memore dei suoi ricordi d\u2019infanzia passata a prendersi cura di Susan dopo la separazione da Karl che l\u2019aveva emotivamente distrutta. Julie riesce poi a riappacificarsi con Susan, ma mantiene salda la sua decisione sul futuro della figlia. Nel frattempo, Juanita ha la sua prima cotta per un compagno di classe, Ryan, che per\u00f2 non la contraccambia, perci\u00f2 Gabrielle, soffrendo nel vedere Juanita a pezzi, le scrive una lettera di San Valentino intestandola a nome di Ryan. A scuola, Juanita bacia Ryan con la forza, ma l\u2019evento rischia di farla espellere, pertanto Gabrielle rivela la verit\u00e0 a Juanita, la quale pretende anche di sapere dove si trovi realmente suo padre Carlos. Realizzando che Juanita \u00e8 davvero maturata rispetto alla bambina di una volta, Gabrielle decide di confessarle ogni cosa e l\u2019accompagna alla clinica di riabilitazione da Carlos. Intanto, Lynette e Frank ci riprovano con la loro relazione, ma il loro appuntamento finisce nuovamente in tragedia quando Lynette, che ha ancora vivo il ricordo di Tom, non si lascia trasportare e addirittura scoppia a piangere durante un rapporto sessuale con Frank. Quest\u2019ultimo, diversamente dalle previsioni di Lynette, le promette di andarci piano d\u2019ora in poi per concederle il tempo di metabolizzare la sua separazione da Tom. L\u2019atteggiamento cos\u00ec disinibito e ormai senza alcun ritegno di Bree incuriosisce non poco Susan, Lynette e Gabrielle, fino a che Renee, ignara del passato da alcolista di Bree, non si lascia sfuggire con Lynette di averla portata a bere in pi\u00f9 di un\u2019occasione. Susan, Lynette e Gabrielle, capendo di essere state in parte colpevoli per aver trattato male Bree, cercano di agire presentandosi in casa sua dopo che la donna rientra con l\u2019ennesimo uomo. Tuttavia, Bree, nonostante sia ubriaca, \u00e8 abbastanza lucida dal rinfacciare loro quanto siano state egoiste e ingiuste con lei che si \u00e8 sempre fatta carico di tutta la faccenda sull\u2019occultamento del cadavere di Alejandro. Di nuovo al bar, Bree viene accostata da un uomo in vena di smancerie, ma Bree, non essendo dell\u2019umore giusto, lo respinge, scatenando la rabbia dell\u2019uomo, che l\u2019aggredisce al di fuori del locale. Fortunatamente, l\u2019intervento in extremis di Orson, chiamato a raccolta da Susan, Lynette e Gabrielle, neutralizza il delinquente servendosi di una pistola elettrica, poi accetta di aiutare Bree a risistemare la sua vita.\nUna nuova vita.\nTrama.\nSusan \u00e8 determinata a scoprire l\u2019identit\u00e0 del padre della bambina di Julie, cos\u00ec spia la figlia in un bar in compagnia del ragazzo in questione: \u00e8 nientepopodimeno che Porter Scavo, ritornato a convivere col gemello Preston dalla madre Lynette. Quest\u2019ultima reagisce tutt\u2019altro che contenta alla notizia, poich\u00e9 Porter \u00e8 stato da sempre un irresponsabile, ma specialmente perch\u00e9 non vuole sperimentare ancora una volta una vita all\u2019insegna di pappe e pannolini. Susan offre il suo sostegno a Porter in una possibile riconsiderazione di Julie sull\u2019adozione della piccola. Intanto, Gabrielle ospita da lei il vecchio Roy, inspiegabilmente cacciato di casa da Karen. Sulle prime, Gabrielle non ne \u00e8 elettrizzata, ma deve ricredersi quando trova in Roy una fonte di sapienza e disciplina verso le indomabili Juanita e Celia, perci\u00f2 manda a monte un tentativo di riconciliazione tra Karen e Roy. Contemporaneamente, per\u00f2, a Karen viene diagnosticata una metastasi di cancro al cervello irreversibile, ragion per cui ha allontanato da s\u00e9 Roy per non fargli rivivere un\u2019esperienza analoga a quella della sua prima moglie. Ben, vessato dai debiti contratti dal suo patto con lo strozzino, arriva ad incendiare il proprio cantiere edile per riscuotere i soldi dell\u2019assicurazione, ma viene fermato giusto in tempo da Mike, il quale scorta Ben all\u2019ospedale dopo un lieve malore. Mike notifica Renee dei problemi economici di Ben, e cos\u00ec Renee, andando contro l\u2019orgoglio di Ben, decide di saldare il suo debito da sola. Nel frattempo, Bree si apre con Orson, rimasto al suo fianco, circa quanto successo col patrigno di Gabrielle, ma Orson, anzich\u00e9 arrabbiarsi con lei, s\u2019irrita per come Susan, Lynette e Gabrielle l\u2019abbiano usata e poi abbandonata, infatti mette zizzania tra Bree e le amiche, dimostrando di non essere stato avvertito da loro sul fatto che Bree fosse in pericolo. Orson propone quindi a Bree di partire per un paio di settimane in una casa nel Maine recentemente ereditata da una sua parente deceduta, e riesce a separarla ulteriormente dalle altre attestando verit\u00e0 e affermazioni fasulle sul loro conto. Quando racconta a Bree di come sia stato capace di rinascere, Orson rievoca degli aneddoti, mostrati sotto forma di flashbacks: potendo guidare anche se da paralizzato, Orson intraprese un nuovo percorso che lo condusse a pedinare Bree, di cui \u00e8 segretamente ossessionato, ed assist\u00e9 a vari retroscena della sua vita, quali i suoi incontri con Chuck e la sera dell\u2019omicidio di Alejandro; conseguentemente, Orson comprova di essere il mittente delle lettere minatorie recapitate a Bree. \nLei ha bisogno di me.\nTrama.\nEsaltata dal poter badare alla sua nipotina quando nascer\u00e0, Susan mette a disposizione la vecchia camera da letto di Julie per allestire una nursery, mentre la stessa Julie, tuttora arrabbiata con la madre per averle negato l\u2019adozione, si assenta da Wisteria Lane. Lynette viene lasciata tranquilla da Tom, che porta via con s\u00e9 i figli per un bel po' di tempo, suscitando in lei un senso di smarrimento che le fa capire che il suo ruolo di madre \u00e8 l\u2019unica cosa che abbia importanza. Infatti, Lynette occupa il suo tempo da Susan, ma tra le due le cose incominciano a riscaldarsi quando litigano per qualsiasi dettaglio sulla bambina. Mike e Tom riusciranno a rasserenarle, cos\u00ec Susan e Lynette decidono di accantonare i dissapori ed arredare assieme la nursery. Ora che Carlos sta per essere dimesso dalla clinica, Gabrielle vuole che Roy torni da Karen, perci\u00f2 si reca da quest\u2019ultima, ma Karen viene colpita da un collasso che la costringe a ricoverarsi in ospedale. Malgrado prometta a Karen di non coinvolgerlo, Gabrielle intavola il discorso con Roy, il quale visita Karen e le giura che affronteranno insieme questa dura battaglia contro il cancro. Lo strozzino di Ben perseguita Renee giorno e notte, ed una sera Mike, mentre Renee \u00e8 all\u2019ospedale da Ben, entra in casa sua dopo aver visto delle luci accese, trovandoci al suo interno lo strozzino nell\u2019intento di mettere a soqquadro l\u2019abitazione e col quale ingaggia un violento scontro fisico, al termine del quale il brutto ceffo ha la peggio e minaccia Mike di fargliela pagare. Orson non vede l\u2019ora di partire con Bree per il Maine, ma Bree vorrebbe sostare prima nell\u2019appartamento da scapolo di Orson per recuperare un cappello comprato quando erano ancora sposati. Siccome a casa sua \u00e8 esposta la bacheca con le varie fotografie e i ritagli di giornale che documentano lo spionaggio a Bree, Orson, dopo aver cercato inutilmente di farle cambiare idea, entra di soppiatto nell\u2019appartamento e si disfa dei suoi lavori poco prima che arrivi anche Bree. Quest\u2019ultima, tuttavia, riesuma dalla pattumiera una fotografia che immortala lei, Susan, Lynette, Gabrielle e Carlos nella notte del delitto di Alejandro. Avendo afferrato la verit\u00e0 su Orson, che si giustifica con la scusante di aver tentato di troncare l'amicizia tra Bree e le sue amiche per averla tutta per s\u00e9, Bree, inorridita, gli ingiunge di non osare mai pi\u00f9 farsi vivo, per cui Orson le dice addio telefonicamente, sottintendendo il suo volere di suicidarsi, dopodich\u00e9 consegna alla polizia una busta contenente le prove che incastrano Bree nell\u2019omicidio di Alejandro.\nFatti scontati.\nTrama.\nLe casalinghe si ritrovano insieme dopo tanto tempo e finalmente si chiariscono: Bree racconta loro la vicenda di Orson, che ha cercato inutilmente di dividerle per interesse personale spedendole le lettere minatorie ed uccidendo Chuck. Carlos, totalmente disintossicato, riprende a lavorare, ma assume un comportamento a dir poco bizzarro: stacca agli ex dipendenti della sua azienda, da lui licenziati, dei proficui assegni con cui fare ammenda. Carlos medita infatti di lasciare il suo posto dopo aver preso atto che in tutti questi anni si \u00e8 arricchito a spese di persone pi\u00f9 umili, ma il dissenso di Gabrielle sulla sua decisione \u00e8 molto resistente. Neanche lo spavento per ci\u00f2 che sarebbe potuto capitare a Juanita, salita sul tetto di casa ad inseguire il suo gatto ma prontamente tratta in salvo da Carlos, basta a Gabrielle per appoggiare il marito nel suo nuovo percorso di vita. Intanto, Lynette organizza una fantastica festa di compleanno per Penny, che le viene sciupata quando si presenta Jane, invitata da Tom. Lynette s\u2019imbuca in ogni fotografia che Jane prova a scattare con Penny, come ad avvisarla di non poter essere liquidata cos\u00ec facilmente, alche Jane, per ripicca, le svela che presto andr\u00e0 a convivere con Tom, il quale pensa adesso di rivolgersi ad un avvocato divorzista per ufficializzare la separazione da Lynette. Karen \u00e8 risoluta a non venir sconfitta dal cancro, perci\u00f2 interpella Bree allo scopo di aiutarla a morire in maniera dignitosa. Dopo i tentennamenti di Bree, Karen decide di provvedere a modo proprio con una torta imbottita di farmaci e sedativi, ma Bree, ignara del fatto, ne mangia ben due fette, quindi fila dritto all\u2019ospedale mentre riesce a convincere Karen a desistere dal suo obiettivo. Susan viene a sapere da Mike della sua questione irrisolta con lo strozzino di Ben e Renee, dunque consultano la polizia senza ricavarci nulla. Rincasati, Susan e Mike ricordano i bei momenti vissuti l\u2019uno di fianco all\u2019altra a Wisteria Lane, ma l\u2019armonia viene tragicamente sospesa nel momento in cui lo strozzino, passando a gran velocit\u00e0 con una macchina, spara in pieno petto a Mike, che crolla a terra freddato dinanzi agli occhi sconcertati di Susan.\nAmore e morte.\nTrama.\nWisteria Lane si stringe attorno a Susan per la drammatica perdita di Mike. Mentre ricorda come si sia sempre comportata da ragazza viziata con Carlos sin dalla scelta dell\u2019abito nuziale fino a ritrovarsi nella condizione di madre esasperata, Gabrielle pensa a quando Mike, unico visitatore di Carlos alla clinica, le spieg\u00f2 che Carlos non aveva voglia di farsi vedere da lei in quello stato perch\u00e9 fino ad allora era stato lui a doverla soddisfare, cos\u00ec Gabrielle, nel presente, decide di piantarla coi suoi capricci e sprona Carlos a lasciare il suo lavoro, se pu\u00f2 renderlo felice. Lynette, invece, rammenta il suo primo appuntamento galante con Tom nel periodo in cui era una donna decisa e in carriera, poi di quando Tom la sorprese con l\u2019acquisto della loro casa a Wisteria Lane, seguito da un ulteriore ricordo di Mike che esort\u00f2 Lynette a non aspettare troppo a lungo per ritornare insieme a Tom, perci\u00f2 Lynette, rinfrancata, si convince a riprenderselo. Nel frattempo, la polizia, dopo aver aperto la busta incriminata di Orson, reputandola attendibile, e autorizzato gli scavi nel cantiere di Ben dove viene rinvenuto il cadavere di Alejandro, convoca Bree alla centrale. Grazie alla \u201cmaschera\u201d che si \u00e8 autoimposta sin dalla pi\u00f9 giovane et\u00e0 per dissimulare le sue vere emozioni e tenere in pugno gli uomini, come fece a suo tempo con Rex durante la loro infelice vita coniugale, Bree riesce a superare il colloquio tranquillamente e viene lasciata libera di andare, ma un detective propone di far esaminare la tazza da cui Bree ha bevuto per verificarne le impronte digitali. A Susan, nel bel mezzo del funerale di Mike, vengono in mente due diversi momenti passati col suo amato: quando fu la loro prima notte di nozze e Mike le dedic\u00f2 l\u2019unica poesia che conosceva, e poi quando lei e Mike illustrarono ad MJ il vero significato del Paradiso. Susan, allora, prende parola e d\u00e0 il suo commiato a Mike declamando un toccante discorso sulla semplicit\u00e0 e la bont\u00e0 d\u2019animo del defunto marito. Lynette, Bree e Gabrielle, alla fine della cerimonia, consolano l\u2019oramai vedova Susan, giurandole di aiutarla nel suo difficilissimo e sofferente futuro senza Mike. Nel frattempo, le analisi della polizia hanno accertato che le impronte di Bree coincidono con quelle trovate sul cadavere di Alejandro. \nOccasioni.\nTrama.\nSusan accontenta tutti i capricci di MJ perch\u00e9 ritiene che gli vada dato il tempo per rielaborare il lutto per la morte del padre Mike. Quando MJ colpisce addirittura la propria insegnante con una pinzatrice e Susan, chiamata dalla scuola, se la prende anch\u2019essa con la maestra per non provare un granello di compassione per ci\u00f2 che la sua famiglia sta passando, Susan, capendo di stare dando di matto come il figlio, trova un modo salutare per far smaltire la rabbia a s\u00e9 stessa ed a MJ: distruggere dei vasetti di marmellata. Carlos, intanto, ha rassegnato le dimissioni, ma Gabrielle vuole mantenere rigido il proprio status sociale, cos\u00ec deve cercarsi un buon lavoro, ma, non possedendo alcuna qualifica nel suo curriculum, l\u2019impresa sembrerebbe impossibile da completare. Gabrielle sfoga la sua frustrazione in un negozio di abbigliamento in cui d\u00e0 spettacolo comprando innumerevoli capi ed abbinandoli perfettamente tra loro, ma, dopo che Carlos la obbliga a restituire fino all\u2019ultimo vestito, il proprietario del magazzino, strabiliato dalle capacit\u00e0 stilistiche di Gabrielle, le offre un posto da personal shopper. Lynette, con la complicit\u00e0 di Penny che si dirige al concerto di Taylor Swift insieme a Jane, orchestra una messinscena in casa, simulando un black-out elettrico e scaldando l\u2019atmosfera con moltissime candele profumate, per riconquistare Tom. Durante un tuffo nei ricordi del loro matrimonio, Tom si brucia inavvertitamente la manica della camicia e Lynette accende istintivamente la luce, scoperchiando l\u2019inganno. Tom, per\u00f2, seppur arrabbiato con Lynette, rifiuta la compagnia di Jane a letto per riflettere sui propri sentimenti. Nel frattempo, Bree viene visitata dal figlio Andrew, il quale, con sua grande sorpresa, le introduce la sua fidanzata e futura moglie, Mary Beth. Il passato da omosessuale di Andrew, tuttavia, desta dei dubbi in Bree, che trovano conferma quando scopre che Mary Beth \u00e8 un\u2019ereditiera e che quindi il volere di Andrew \u00e8 quello di sposarla e impadronirsi delle sue ricchezze. Bree, allora, progetta una festa di fidanzamento invitando tutti gli amici omosessuali di Andrew in modo tale da smascherarlo, ma Mary Beth afferma di essere consapevole dell\u2019orientamento di Andrew, che intende ugualmente sposare per avere al suo fianco un uomo. Bree riesce a dissuaderla dalla sua scelta, che non sarebbe giovevole n\u00e9 per lei, n\u00e9 per Andrew. Quest\u2019ultimo, incitato dalla madre, le promette di trattenersi da lei finch\u00e9 non avr\u00e0 rimesso in sesto la sua vita. In tutto ci\u00f2, proprio la sera della proposta di matrimonio di Ben a Renee, la polizia interroga Ben sul ritrovamento del cadavere di Alejandro nel suo cantiere, ma la faccenda pare venir chiusa e archiviata. Bree telefona Ben per congratularsi di averla passata liscia, ma il detective Murphy, vecchio amico di Chuck volenteroso di sbattere in cella Bree, intercetta la chiamata.\nRisvolti inaspettati.\nTrama.\nDurante la festa di addio al nubilato di Renee, la polizia arresta Bree per l\u2019omicidio di Ramon Sanchez, ma, mancando il movente del crimine e avendo Bob pagatole la cauzione, Bree viene rilasciata nel giro di poche ore. Carlos vuole costituirsi per impedire che Bree, vittima delle circostanze, sia l\u2019unica a pagare le conseguenze delle sue azioni, ma Gabrielle gli suggerisce di rimanere in silenzio e aspettare che la situazione si sgonfi da sola, soprattutto perch\u00e9 le prove a discapito di Bree sono deboli. Intanto, mentre aiuta Susan a sbarazzarsi degli effetti personali di Mike, Lee trova una cassetta sigillata che potrebbe stare a racchiudere qualcosa di compromettente sull\u2019uomo. Susan implora per\u00f2 Lee di mostrarle il contenuto della scatola: tra i vari oggetti, Susan scopre un libretto degli assegni in vigore da 8 anni da cui, per ogni mese fino alla morte di Mike, \u00e8 stato inviato del denaro destinato ad una certa Jennie Hernandez, aggiunto a dei disegni apparentemente creati da un bambino. Susan deduce immediatamente che Mike avesse una seconda famiglia da dover mantenere a sua insaputa, cos\u00ec viene accompagnata da Julie all\u2019indirizzo degli assegni, ovvero una comunit\u00e0 di autistici adulti gestita dalla sopracitata Jennie, dove Susan e Julie capiscono che i soldi di Mike servivano per sua sorella mentalmente ritardata, di nome Laura. A casa, Susan decide che da adesso in avanti sar\u00e0 lei ad occuparsi del mantenimento di Laura, mentre Julie, leggendo alcune lettere di Adele, madre di Mike, in cui la donna parlava di Laura riferendosi a lei come un \u201cinconveniente\u201d, si rende conto di non voler commettere lo stesso errore di Adele e di tenere la sua bambina. Nel frattempo, i primi giorni di lavoro da personal shopper di Gabrielle sono piuttosto duri, visto che le altre sue colleghe gi\u00e0 hanno la loro lista di clienti, perci\u00f2, su consiglio del suo capo, Gabrielle si sposta al reparto maschile per sedurre gli uomini, fingendosi single e inducendoli a comprare abiti costosi. La mossa riscuote un enorme successo, tanto che Gabrielle offre una cena a Carlos in un ristorante, nel quale incrocia un suo cliente a cui fa credere che Carlos sia suo fratello. Carlos lascia il locale offeso, ma Gabrielle riesce a calmarlo biasimando il tempo in cui lui approfittava della sua bellezza per far colpo sui suoi di clienti. Ricorre il compleanno di Tom, e Jane esige che Tom consegni a Lynette i documenti del divorzio per porre fine una volta per tutte alla questione, ma Tom continua a rimandare il momento, pertanto \u00e8 la stessa Jane a portarli a Lynette, la quale, presa alla sprovvista, tira addosso a Jane dell\u2019impasto di torta che stava preparando per Tom, poi arriva da quest\u2019ultimo e gli rende il compito facile, controfirmando il documento. In macchina, Lynette si abbandona ad un pianto disperato. Bree consulta Trip Weston, un ottimo avvocato penalista che dimostra all\u2019istante il suo talento, nell\u2019imminente processo, ma Weston, inizialmente, si rifiuta perch\u00e9 considera quello di Bree un caso noioso privo di divertimento. Nel contempo, Murphy e il suo partner indagano su Sanchez per scoprire un possibile collegamento con Bree, e nell\u2019albergo in cui alloggi\u00f2 scovano una mappa di Fairview con, cerchiata in rosso, Wisteria Lane, dunque Murphy, bramoso di incastrare Bree per il trattamento riservato a Chuck, aggiunge a penna il suo indirizzo di casa. Alla luce del nuovo indizio contro di lei, Bree viene nuovamente convocata alla centrale, e proprio qui, mentre \u00e8 in attesa di Bob in un evidente stato di nervosismo, s\u2019imbatte in Trip, che, accorgendosi che l\u2019innocenza di Bree non \u00e8 poi cos\u00ec ovvia come pensava, accetta l\u2019incarico di suo difensore. \nPoteri e segreti.\nTrama.\nSusan lavora intensamente alla costruzione di un go-kart a MJ per consentirgli di partecipare ad una gara scolastica tra padri e figli, ma MJ distrugge il veicolo, non tollerando di essere additato come \u201cdiverso\u201d in quanto orfano di padre. Susan capisce allora di non potersi sostituire completamente alla figura paterna di Mike, cos\u00ec chiede l\u2019aiuto dei suoi amici e vicini maschi, tra cui Tom, Ben, Bob e Lee, perch\u00e9 lavorino con MJ. Intanto, Lynette comincia a frequentare Gregg, il capo di Tom al quale prega di farlo lavorare nel weekend in maniera tale che salti il suo piccolo viaggio con Jane. Gregg accondiscende alle richieste di Lynette, e in effetti il piano pare sortire i suoi effetti poich\u00e9 il rapporto tra Tom e Jane s\u2019incrina notevolmente, ma Gregg si spinge un po' troppo oltre quando impone a Tom di partire per una lunga trasferta in India, della durata di un anno. Gabrielle cerca di entrare nelle grazie della facoltosa Doris Hammond, una cliente del suo negozio che ha ereditato il denaro dal ricco marito. Durante una cena organizzata da Gabrielle con Doris, Carlos consiglia all\u2019anziana di donare in beneficenza i suoi soldi nell\u2019attivit\u00e0 di supporto per tossicodipendenti appena avviata dallo stesso Carlos, ma Gabrielle si vendica del marito per averle rubato la cliente arredando elegantemente il suo ufficio e dando quindi a Doris l\u2019impressione che la sua donazione sia volta ad uno scopo ben pi\u00f9 futile. Gabrielle ricorda poi a Carlos che, per quanto possa aspirare a diventare una persona diversa a livello morale, in realt\u00e0 sar\u00e0 sempre il famelico squalo pronto a tutto pur di ottenere ci\u00f2 che vuole. Nel frattempo, Renee trova tra le carte di Ben un invito a comparire nell\u2019ambito processo a Bree, ma Ben preferisce non coinvolgerla in tutta questa brutta faccenda per proteggerla, mentre Trip esorta Bree a raccontargli ogni minimo dettaglio sulla sua vita dopo che, all\u2019udienza preliminare, l\u2019accusa ha presentato una lunga lista di uomini che Bree si \u00e8 dissolutamente portata a letto durante la sua fase da scapezzata, ritenendo che tra questi rientri anche il fantomatico Ramon Sanchez, da lei poi brutalmente ucciso a sangue freddo. Susan, Lynette e Gabrielle, tuttavia, mettono in guardia Bree sui suoi crescenti sentimenti verso Trip, sospetto suffragato dal modo in cui Bree ne tessa le lodi.\nProcesso a Bree.\nTrama.\nJulie teme che Porter voglia rimangiarsi la parola data di darle una mano con la loro bambina, perci\u00f2 Susan ne discute col ragazzo e scopre che Porter sta svolgendo massacranti turni di lavoro per garantire a Julie e alla figlia un futuro. Susan propone quindi a Julie l\u2019idea di trasferirsi con MJ da lei quando nascer\u00e0 la piccola per permetterle di ultimare la laurea, mentre lei bader\u00e0 alla bambina, ma ci\u00f2 comporterebbe il suo trasloco dall\u2019amata Wisteria Lane. Lynette convince Gregg ad annullare il viaggio di lavoro di Tom in India, ma ammette che tra di loro non \u00e8 scoccato nulla. Quando Gregg insulta pubblicamente Lynette in ufficio, Tom gli sferra un pugno che causa il suo immediato licenziamento. Non mandando gi\u00f9 l\u2019accaduto e avendo compreso che Tom \u00e8 ancora innamorato di Lynette, Jane, con le lacrime agli occhi, decide per il suo bene di lasciare il loro appartamento. Tom ritorna a Wisteria Lane propenso a rimettere le cose a posto con Lynette, ma scorge quest\u2019ultima dalla finestra venire svestita da un altro uomo e desiste dal suo intento, anche se, in verit\u00e0, era Lee che stava togliendo l\u2019orrendo abito da damigella d\u2019onore di Lynette per il matrimonio di Renee. Intanto, Bree ha paura che Trip, di cui si sta lentamente infatuando, sia fidanzato con una giovanissima ragazza, Lyndsay, che \u00e8 invece un\u2019investigatrice privata che sta lavorando al suo caso. Alla vigilia del processo a Bree, nessuna delle casalinghe riesce a dormire, eccetto per Gabrielle, che sembra non essere per niente toccata dal fatto che Bree stia scaricando su s\u00e9 stessa una colpa condivisa da tutte loro. L\u2019indomani mattina, in tribunale, Trip chiama a deporre Susan, Lynette e Gabrielle riguardo la cena a tappe, omettendo per\u00f2 il particolare sull\u2019occultamento del cadavere di Alejandro. Proprio quando la fortuna gira dalla parte di Bree, l\u2019accusa mette agli atti la lettera di suicidio che Bree scrisse tempo prima, nella quale dice che la convivenza col suo segreto \u00e8 diventata insostenibile, e che rappresenta dunque un indizio pericoloso. Attraverso le indagini di Lyndsay, Trip scopre inoltre che la vittima, Ramon Sanchez, \u00e8 il patrigno di Gabrielle, il che sta ad indicare un legame con Bree che certamente non agevola la sua posizione. Un litigio tra le sue figlie fa riflettere Gabrielle sull\u2019enorme coraggio che Bree sta dimostrando nel coprire lei, suo marito e le loro amiche, cos\u00ec Gabrielle raggiunge Bree in tribunale e sancisce tutto il suo apprezzamento per ci\u00f2 che sta facendo con un sincero abbraccio. \nL'amore di una vita.\nTrama.\nSusan, Lynette, Bree e Gabrielle dispongono i propri servigi per assistere una Karen morente che desidera trascorrere i suoi ultimi giorni di vita a Wisteria Lane. Intanto, durante la sua deposizione in tribunale, Ben si rifiuta di rispondere circa la telefonata accusatoria tra lui e Bree captata dalla polizia, cos\u00ec viene incarcerato per oltraggio alla corte. Stufa di essere l\u2019unica a non sapere cosa stia succedendo, Renee parla chiaro a Ben e scopre che la sera dell\u2019omicidio \u00e8 la stessa della cena itineraria lungo il quartiere, infatti Renee si ricorda di aver effettivamente visto Bree, in tarda notte, rincasare in atteggiamenti misteriosi. Il pubblico ministero, ascoltando la conversazione, minaccia Renee di rimpatriare Ben in Australia se non testimonier\u00e0 contro Bree al processo, perci\u00f2 Renee, con le mani legate, cede al ricatto. La situazione, adesso, \u00e8 talmente gravosa che Trip, pur di far sciogliere Bree e strapparle qualche altra informazione che possa tornargli utile, la bacia appassionatamente, e Bree gli racconta dunque tutto l\u2019andazzo della storia. Nonostante abbia giurato a Bree di non usare la sua rivelazione contro altre persone, Trip chiama alla barra dei testimoni Gabrielle, la quale, presa dal panico, sta per confessare la verit\u00e0, quando Bree finge uno svenimento per rimandare l\u2019udienza al giorno successivo. Alla sera, mentre Gabrielle mette a letto Karen, Carlos comunica alla moglie la sua intenzione di costituirsi il mattino dopo per sgravare da Bree tutte le accuse. Karen origlia di nascosto il loro discorso, per questo riesce a procurarsi un posto al processo da Trip e, nell\u2019occasione, si prende lei stessa la colpa per l\u2019assassinio di Alejandro, dato che non ha pi\u00f9 niente da perdere: il procuratore ritira le accuse sia contro Bree, risultata innocente, sia contro Karen, che essendo malata terminale non pu\u00f2 venire processata. Wisteria Lane festeggia l\u2019assoluzione di Bree e Karen in casa Van de Kamp, dove Susan viene a sapere da Lee di aver trovato un compratore per la sua abitazione, mentre Bree caccia via Trip per il modo con cui le ha estorto la verit\u00e0. Lynette incrocia per strada Tom, che non ha ancora consegnato l\u2019istanza di divorzio perch\u00e9 ancora innamorato follemente di lei, e i due si baciano suggellando il loro nuovo inizio.\nFine della storia.\nTrama.\nSusan mette al corrente Lynette, Bree e Gabrielle sul suo imminente addio a Wisteria Lane, mentre Katherine Mayfair ritorna a sorpresa nel quartiere, rivelando di aver chiuso la sua storia con Robin oramai da diverso tempo e di essere a capo di un\u2019importante catena alimentare europea che sta per espandersi anche negli USA, cos\u00ec offre a Lynette l\u2019incarico di direttore della sua filiale americana a New York. Considerato che si \u00e8 appena rimessa con Tom, Lynette declina inizialmente la proposta di Katherine, ma poi cambia idea dopo aver incontrato una sua vecchia collega di lavoro al supermercato. Nel frattempo, Gabrielle consegue una grossa promozione che la tiene impegnata giorno e notte, e a sera inoltrata si ritira a casa con un regalo per Carlos, al quale, per\u00f2, la scena ricorda, a ruoli invertiti, quella dei loro primi anni di matrimonio in cui lui compensava le sue manchevolezze a casa a suon di regalini costosi. Carlos, allora, assume un\u2019avvenente giardiniera con cui richiamare alla memoria di Gabrielle della sua tresca amorosa con John Rowland, ma entrambi capiranno di essere persone totalmente differenti e di non voler commettere pi\u00f9 gli stessi sbagli di un tempo. L\u2019ora di Karen si avvicina e l\u2019anziana donna sogna di morire ascoltando la sua canzone preferita, \u201cWonderful! Wonderful!\u201d di Johnny Mathis, su di un giradischi, perci\u00f2 prende due piccioni con una fava e contatta Trip per farseli recapitare, dando dunque a Bree la prova che Trip sia un uomo generoso e magnanimo. Arriva finalmente il giorno del matrimonio tra Renee e Ben, ma mentre Susan, Gabrielle, Renee e Julie sono in tragitto per giungere al locale, Julie ha le doglie e bagna inavvertitamente il vestito di Renee, per cui, intanto che Gabrielle e Renee piombano a rubarne uno nuovo di zecca, Susan scorta Julie all\u2019ospedale. Al matrimonio, frattanto, Tom resta abbastanza deluso dal fatto che Lynette non sappia ancora anteporre il proprio benessere alla carriera, ma tramite un discorso in onore di Renee e Ben, Lynette tocca l\u2019animo di Tom, che decide quindi di appoggiare la moglie. Trip dichiara il suo amore per Bree e i due si fidanzano, dopodich\u00e9 Roy telefona Bree per avvertirla del decesso di Karen, morta sulle note della sua canzone proprio quando, in ospedale, Julie d\u00e0 alla luce la sua bambina alla presenza di Susan, Lynette, Tom e Porter. Giorni dopo, le casalinghe si riuniscono da Lynette per quella che sar\u00e0 la loro ultima partita insieme a poker, poich\u00e9, di l\u00ec a poco, ognuna di loro prender\u00e0 una strada che la porter\u00e0 a separarsi dalle altre, nonostante si ripromettano di rivedersi in futuro: Lynette e Tom si trasferiranno a New York, dove Lynette diriger\u00e0 l\u2019azienda di Katherine e accudiranno assieme i loro numerosi nipotini; Gabrielle aprir\u00e0 un proprio sito web di moda che diverr\u00e0 un vero e proprio programma televisivo di successo, e traslocher\u00e0 in Florida con Carlos, Juanita e Celia; Bree e Trip, sposatisi, andranno a vivere nel Kentucky, in cui Bree, spinta da Trip, entrer\u00e0 in politica venendone eletta membro del consiglio legislativo; Susan sar\u00e0 la prima ad abbandonare il quartiere, col figlioletto MJ, per seguire Julie e la sua bambina, cos\u00ec, dopo essersi congedata da Jennifer, la nuova residente di casa sua, Susan si allontana lentamente da Wisteria Lane mentre i fantasmi delle persone morte nel corso della serie la osservano, a partire dal suo amato Mike per finire con la sua cara amica Mary Alice."}
{"id": "3666691", "revid": "227910", "url": "https://it.wikipedia.org/wiki?curid=3666691", "title": "Stauroteca di Brescia", "text": ""}
{"id": "3666693", "revid": "227910", "url": "https://it.wikipedia.org/wiki?curid=3666693", "title": "Croce del Campo", "text": ""}
{"id": "3666696", "revid": "767487", "url": "https://it.wikipedia.org/wiki?curid=3666696", "title": "Vicente Albanese", "text": "Carriera.\nGioc\u00f2 nel periodo in cui il Bologna vinse quattro titoli tra il 1936 e il 1941. Gioc\u00f2 7 volte, poi a fine stagione ritorn\u00f2 in patria."}
{"id": "3666698", "revid": "125131236", "url": "https://it.wikipedia.org/wiki?curid=3666698", "title": "Discografia dei Matia Bazar", "text": "Questa pagina contiene la discografia completa del gruppo musicale italiano Matia Bazar."}
{"id": "3666704", "revid": "767487", "url": "https://it.wikipedia.org/wiki?curid=3666704", "title": "Ricardo Fontana", "text": "Caratteristiche tecniche.\nGiocava come difensore centrale.\nCarriera.\nClub.\nArgentino, arriv\u00f2 in Bolivia agli inizi degli anni 1970; gioc\u00f2 per Always Ready e Deportivo L\u00edtoral, per poi passare al The Strongest nel 1974. Con la compagine di La Paz vinse la prima edizione del campionato professionistico boliviano. Nel 1979, 1980 e 1981 chiuse il torneo al secondo posto per tre volte consecutive. Nel campionato 1983 pass\u00f2 all'Oriente Petrolero, squadra di Santa Cruz de la Sierra con cui disput\u00f2 36 gare. Nel 1984 pass\u00f2 al rivale cittadino del The Strongest, il Bol\u00edvar; con tali colori gioc\u00f2 33 partite. In occasione della Liga del F\u00fatbol Profesional Boliviano 1985 fece ritorno al The Strongest, ottenendo il titolo nazionale nel 1986 e nel 1989. Nel 1992 lasci\u00f2 il club dopo quasi 300 presenze; gioc\u00f2 poi l'ultimo campionato nel 1993 con il Chaco Petrolero.\nNazionale.\nNel 1989 venne incluso nella lista per la Copa Am\u00e9rica. Debutt\u00f2 nella competizione il 4 luglio a Goi\u00e2nia contro l', venendo impiegato come difensore centrale titolare a fianco di un altro naturalizzato, Eligio Mart\u00ednez. Scese poi in campo con , e ."}
{"id": "3666707", "revid": "179980", "url": "https://it.wikipedia.org/wiki?curid=3666707", "title": "Ricardo Fontana Miley", "text": ""}
{"id": "3666708", "revid": "599013", "url": "https://it.wikipedia.org/wiki?curid=3666708", "title": "Giuseppe Arnoldi", "text": "Carriera.\nDisputa 23 partite di Serie A in due stagioni con la Pro Patria. Milit\u00f2 poi nella Falck e nella Bollatese."}
{"id": "3666709", "revid": "1776051", "url": "https://it.wikipedia.org/wiki?curid=3666709", "title": "Miss Machine", "text": "Miss Machine \u00e8 un album del gruppo musicale The Dillinger Escape Plan, pubblicato nel 2004."}
{"id": "3666712", "revid": "1543377", "url": "https://it.wikipedia.org/wiki?curid=3666712", "title": "Episodi di The Good Wife (terza stagione)", "text": "La terza stagione di The Good Wife viene trasmessa a partire dal 25 settembre 2011 sul canale statunitense CBS.\nLa stagione ha debuttato in prima visione in lingua italiana nella Svizzera italiana su RSI LA1 l'8 febbraio 2012; l'emittente svizzera ha trasmesso i primi undici episodi fino al 18 aprile 2012. In Italia invece Rai 2 ha trasmesso in chiaro i primi undici episodi dal 6 marzo al 18 maggio 2012.\nLa seconda parte degli episodi \u00e8 trasmessa in 1\u00aa TV in lingua italiana da Rai 2 a partire dal 17 settembre 2012, mentre nella Svizzera italiana \u00e8 stata trasmessa da RSI LA1 dal 14 novembre 2012 al 23 gennaio 2013.\nPregiudizio.\nTrama.\nAlicia inizia una relazione segreta con il suo capo Will dopo essere venuta a sapere che il marito Peter ha passato una notte con l'amica e collega Kalinda e averlo perci\u00f2 lasciato. In aula le viene affidato un caso pro-bono che si riveler\u00e0 pi\u00f9 complesso del previsto: inizialmente il suo cliente, un giovane palestinese, era accusato di aver partecipato a una manifestazione sfociata in rissa, ma con un'astuta mossa dell'avvocato della procura Cary Agos il ragazzo finisce con l'autoaccusarsi dell'omicidio di un ebreo. Con l'aiuto di Kalinda, Alicia scopre che il vero colpevole dell'omicidio \u00e8 il coinquilino del suo cliente che era anche l'amante della vittima.\nLa zona della morte.\nTrama.\nAlicia vince una causa per diffamazione intentata da un inglese a un suo cliente americano che aveva scritto un libro sulla morte del fratello. Non fa tempo a festeggiare che l'inglese fa causa sempre per diffamazione, ma questa volta in Gran Bretagna dove il libro aveva venduto solo poche copie. Nonostante le difficolt\u00e0 riscontrate per la differente legge sulla diffamazione, Alicia e Will riescono comunque a vincere di nuovo.\nLe colpe, il prezzo.\nTrama.\nAlicia e Will si ritrovano il albergo per via di un caso che si sta protraendo a lungo. Eli deve affrontare della cattiva pubblicit\u00e0 per un cliente che sta seguendo.\nTentazioni.\nTrama.\nWill e Diana discutono del futuro dello studio mentre Alicia si occupa di un caso pro bono dove il principale testimone della rapina diventa sospettato."}
{"id": "3666715", "revid": "599013", "url": "https://it.wikipedia.org/wiki?curid=3666715", "title": "Andreej Zuczkowski", "text": "La madre era italiana, il padre un ufficiale polacco.\nCarriera.\nHa giocato 10 partite di Serie A nella stagione 1969-1970 con il ."}
{"id": "3666718", "revid": "599013", "url": "https://it.wikipedia.org/wiki?curid=3666718", "title": "Aldo Vascellari", "text": "Carriera.\nCresciuto nel , debutt\u00f2 in Serie B con il Treviso nella stagione 1950-1951, disputando con i veneti due campionati cadetti per un totale di 62 presenze e 21 reti.\nIn seguito gioc\u00f2 sei incontri con i friulani dell'Udinese nella stagione 1952-1953 quando la squadra di Udine militava in Serie A. Rimase in forza ai bianconeri fino al 1955, quando fu posto in lista di trasferimento."}
{"id": "3666722", "revid": "1305772", "url": "https://it.wikipedia.org/wiki?curid=3666722", "title": "Yosep IV Hindi", "text": "Nativo di Amida (oggi Diyarbak\u0131r) nel nord della Mesopotamia (oggi Kurdistan turco), fu alunno di Propaganda Fide al collegio Urbaniano di Roma, dove ricevette l'ordinazione sacerdotale; l'8 febbraio 1857 fu consacrato arcieparca di Amida e vicario patriarcale. Alla morte del patriarca Yosep III Maraugin (1759) fu nominato patriarca della Chiesa caldea e confermato da papa Clemente XIII il 25 marzo 1759; ricevette il pallio il 9 aprile dello stesso anno.\nDopo la sua elevazione al trono patriarcale, fece un viaggio a Roma, dove ebbe occasione di far stampare, in lingua caldea, un messale ed un evangeliario.\nCome il suo predecessore, a causa degli oneri fiscali imposti dal governo turco, visit\u00f2 le corti europee per raccogliere fondi. Ma non ebbe molto successo.\nRitornato ad Amida, rassegn\u00f2 le dimissioni dal patriarcato nell'agosto 1780, accettate dalla Santa Sede nel 1781. Si ritir\u00f2 quindi a Roma, dove mor\u00ec dieci anni dopo, nel 1791.\nPrima di dimettersi, aveva affidato il governo del Patriarcato al nipote Augustin Hindi, che era ancora un semplice sacerdote."}
{"id": "3666723", "revid": "1543377", "url": "https://it.wikipedia.org/wiki?curid=3666723", "title": "Grand Prix d'Isbergues", "text": "Il Grand Prix d'Isbergues \u00e8 una corsa in linea maschile di ciclismo su strada che si svolge nel territorio intorno alla citt\u00e0 di Isbergues, nel dipartimento del Passo di Calais in Francia, ogni anno in settembre. Fa parte del calendario della Coppa di Francia e dal 2005 \u00e8 inserito nel circuito UCI Europe Tour, classe 1.1.\nAlbo d'oro.\n\"Aggiornato all'edizione 2021.\""}
{"id": "3666726", "revid": "1442080", "url": "https://it.wikipedia.org/wiki?curid=3666726", "title": "Internazionali di Tennis dell'Umbria 2011 - Doppio", "text": "Il doppio dell'Internazionali di Tennis dell'Umbria 2011 \u00e8 stato un torneo di tennis facente parte dell'ATP Challenger Tour 2011.\nFlavio Cipolla e Alessio di Mauro erano i detentori del titolo ma Cipolla ha deciso di non partecipare.\nDi Mauro \u00e8 sceso in campo in coppia con Enrico Burzi, tuttavia Francesco Aldi e Marco Cecchinato li hanno battuti ai quarti di finale.\nStefano Ianni e Luca Vanni hanno vinto il titolo sconfiggendo in finale Martin Fischer e Alessandro Motti per 6-4, 1-6, [11-9].\nTeste di serie.\nLa prima testa di serie ha ricevuto un bye per i quarti di finale."}
{"id": "3666727", "revid": "1451528", "url": "https://it.wikipedia.org/wiki?curid=3666727", "title": "Tavistock Square", "text": "Tavistock Square \u00e8 una piazza situata a Bloomsbury, nel London Borough of Camden, presso la citt\u00e0 di Londra.\nIl nome ricorda il titolo di Marchese di Tavistock, il quale viene assegnato al figlio maggiore dal Duca di Debford. \nInoltre Tavistock \u00e8 anche un paese nella contea del Devon.\nNel centro del giardino \u00e8 situata una statua di Mahatma Gandhi, costruita nel 1968.\n\u00c8 presente anche un memoriale inaugurato nel 1995 con i busti di Virginia Woolf e di Louisa Aldrich-Blake e un albero di ciliegio piantato nel 1967 in memoria delle vittime del bombardamento nucleare di Hiroshima.\nTavistock Square \u00e8 stato teatro di uno degli attentati dinamitardi del 7 luglio 2005. Qui infatti un kamikaze si fece esplodere su un autobus a due piani diretto ad Hackney Wick: l'ordigno, propriet\u00e0 del terrorista Hasib Hussain, uccise 15 persone sul colpo, Hussain compreso. Nel 2006, dopo il primo anniversario delle stragi, il \"Department for Culture, Media and Sport\" ha annunciato che nella piazza sarebbe stata posta una lapide per commemorare le vittime degli attentati."}
{"id": "3666730", "revid": "767487", "url": "https://it.wikipedia.org/wiki?curid=3666730", "title": "Segunda Divisi\u00f3n 1998-1999 (Spagna)", "text": "L'edizione 1998-99 della Segunda Divisi\u00f3n fu il sessantottesimo campionato di calcio spagnolo di seconda divisione. Il campionato vide la partecipazione di 20 squadre raggruppate in un unico gruppo. Le prime due della classifica furono promosse in Primera Divisi\u00f3n mentre le ultime quattro furono retrocesse in Segunda Divisi\u00f3n B. Erano previsti i play-off per la terza e la quarta in classifica."}
{"id": "3666732", "revid": "599013", "url": "https://it.wikipedia.org/wiki?curid=3666732", "title": "Giuseppe Bacher", "text": "Carriera.\nHa giocato in Serie A ed in Serie B con Lecco e Mantova."}
{"id": "3666733", "revid": "422900", "url": "https://it.wikipedia.org/wiki?curid=3666733", "title": "Segunda Divisi\u00f3n spagnola 1998-1999", "text": ""}
{"id": "3666736", "revid": "767487", "url": "https://it.wikipedia.org/wiki?curid=3666736", "title": "El fusilamiento de Dorrego", "text": "El fusilamiento de Dorrego \u00e8 un cortometraggio muto del 1908 diretto da Mario Gallo. Viene considerato il primo film di fiction del cinema argentino. Ricostruisce le vicende che portarono alla fucilazione di Manuel Dorrego (11 giugno 1787-13 dicembre 1828) .\nProduzione.\nIl film fu prodotto dallo stesso regista Mario Gallo.\nDistribuzione.\nIl film viene considerato perduto."}
{"id": "3666737", "revid": "2110845", "url": "https://it.wikipedia.org/wiki?curid=3666737", "title": "Francesco Boriani", "text": "Carriera.\nMezzala dotata di buona tecnica individuale, crebbe nel Bologna, con cui debutt\u00f2 in Serie A il 2 ottobre 1932 sul campo del Palermo. Rimane in forza ai felsinei fino al 1941 (con due parentesi al Budrio e all'Anconitana-Bianchi); inizialmente chiuso nel suo ruolo da Francisco Fedullo e Raffaele Sansone, ottiene pi\u00f9 spazio nella stagione 1939-1940, nella quale realizza anche la sua unica rete in Serie A.\nProsegue la carriera nel , tra Serie B e Serie C, e nel G.I.L. San Pietro in Casale, durante la guerra; lasciata definitivamente Bologna nel 1946, chiude nella Centese, ancora in Serie B e C.\nConseguito il diploma in violino al Conservatorio Giovanni Battista Martini di Bologna, fonda a San Pietro in Casale, insieme al liutaio Alfredo Fontana, la \"Scuola d'archi Boriani-Fontana\".\nSempre a San Pietro in Casale, nel 2008, viene intitolata a suo nome la sala emeroteca della biblioteca comunale \"Mario Luzi\". "}
{"id": "3666743", "revid": "76963", "url": "https://it.wikipedia.org/wiki?curid=3666743", "title": "Melissa Howard", "text": "Biografia.\nHoward nasce a Brisbane. Dal 2002 al 2006 frequenta la \"Corinda State High School\" di Corinda, Queensland: in questo periodo, partecipa allo \"Screech Theatre Group\", club teatrale formato da giovani disabili e non, e studia recitazione al \"Film and Television Studio International\" di Melbourne e Brisbane. Nel 2005, partecipa allo spettacolo \"Advanced Screening\", esempio di teatro cinematografico, scritto e diretto da Brad Jennings, mentre l'anno successivo entra nella compagnia teatrale australiana \"Zen Zen Zo Physical Theatre Company\". Nel 2008 si trasferisce a Melbourne, nel sobborgo di Albert Park, vicino al lago, dove lavora come barista al \"Cafe Sienna\" e inizia a studiare Letteratura all'Universit\u00e0 di Melbourne.\nEsordisce in televisione nel 2009, nel ruolo di Chanel in tre episodi della serie \"Rush\". Nel 2010, appare come guest star in \"Satisfaction\" e ricopre il ruolo di Rebecca Ainsworth, una delle protagoniste di \"Le sorelle fantasma\". L'anno successivo, ha un cameo nel film per la televisione \"Underbelly Files - L'infiltrato\", dove interpreta un'amica di Chelsea. Nel 2012, inizia a girare il film drammatico \"Animals\", diretto da Edward Drake e basato sul cortometraggio \"Where Were You\" del medesimo regista. Due anni dopo, recita nel cortometraggio \"Black and White\" e nello spettacolo teatrale \"Below Babylon\".\nDoppiatrici italiane.\nNelle versioni in italiano dei suoi film, Melissa Howard \u00e8 stata doppiata da:"}
{"id": "3666747", "revid": "108430834", "url": "https://it.wikipedia.org/wiki?curid=3666747", "title": "Janesville (Wisconsin)", "text": "Janesville \u00e8 una citt\u00e0 degli Stati Uniti di 63.575 abitanti (2010), capoluogo della Contea di Rock, nello Stato del Wisconsin. La citt\u00e0 \u00e8 stata fondata nel 1835. La struttura organizzativa e tutti gli uffici della Conferenza generale dei Battisti del Settimo Giorno per gli Stati Uniti ed il Canada sono mantenuti a \"Janesville\".\nGeografia fisica.\nLe coordinate geografiche della citt\u00e0 sono (42.683889, -89.016389). Janesville ha una superficie di 72,8 km2 di cui 71,2 coperti da terra e 1,6 coperti d'acqua. Le localit\u00e0 situate nei paraggi di Jansville sono: Edgerton, Milton, Footville, Beloit e Clinton.\nSociet\u00e0.\nEvoluzione demografica.\nSecondo il censimento del 2000, Janesville contava 59.498 abitanti e 15.747 famiglie. La densit\u00e0 di popolazione era di 817,28 abitanti per chilometro quadrato. Le unit\u00e0 abitative erano 25.083, con una media di 344,54 per chilometro quadrato. Le unit\u00e0 abitative occupate erano 23.894. La composizione razziale contava il 95,27% di bianchi, 1,26% di afroamericani, lo 0,25% di nativi americani, lo 0,96% di asiatici, e l'1,02% di altre razze. Gli ispanici e i latini erano il 2,64% della popolazione residente.\nIl 26,2% della popolazione aveva meno di 18 anni, l'8,3% da 18 a 24 anni, il 31,2% da 25 a 44 anni, il 21,4% da 45 a 64 anni e il 12,9% da 65 anni in su. L'et\u00e0 media della popolazione era di 35 anni. Per ogni 100 donne, c'erano 95,6 uomini. Il reddito mediano per una famiglia residente nella citt\u00e0 era di $45.961. Gli uomini avevano un reddito di $40.910, mentre le donne avevano un reddito mediano di $26.423. Circa il 4,3% delle famiglie e il 6,5% della popolazione era al di sotto della soglia di povert\u00e0.\nCollegamenti esterni.\nSito ufficiale di Janesville"}
{"id": "3666748", "revid": "1543377", "url": "https://it.wikipedia.org/wiki?curid=3666748", "title": "Ch\u00e2teauroux Classic de l'Indre", "text": "La Ch\u00e2teauroux Classic de l'Indre \u00e8 stata una corsa in linea maschile di ciclismo su strada che si svolgeva nel dipartimento dell'Indre e terminava con un circuito a Ch\u00e2teauroux, in Francia, ogni anno in agosto. Faceva parte del calendario della Coppa di Francia e dal 2005 era inserito nel circuito UCI Europe Tour, classe 1.1. Si corse senza interruzioni dal 2004 al 2014, mentre nel 2015 fu annullata, seppur organizzata in un primo momento; dopo essere stata soppressa questa edizione di fatto la corsa ebbe il suo termine.\nAlbo d'oro.\n\"Aggiornato all'edizione 2015.\""}
{"id": "3666751", "revid": "767487", "url": "https://it.wikipedia.org/wiki?curid=3666751", "title": "Aldo Falzotti", "text": "Carriera.\nIn giovent\u00f9 milit\u00f2 nello Sparta; successivamente gioc\u00f2 col Novara, con cui ha totalizzato 41 presenze in Serie B e , dopo la promozione nella stagione 1947-1948, 5 presenze in Serie A."}
{"id": "3666756", "revid": "38120", "url": "https://it.wikipedia.org/wiki?curid=3666756", "title": "Museo archeologico nazionale prenestino", "text": ""}
{"id": "3666759", "revid": "599013", "url": "https://it.wikipedia.org/wiki?curid=3666759", "title": "Aurelio Galli (calciatore)", "text": "\"Bandiera\" del Bari, ha disputato coi \"galletti\" pugliesi otto campionati, uno di Serie A, cinque di Serie B (con la promozione in massima serie nella stagione 1968-1969) e due in Serie C). Con 235 incontri disputati, \u00e8 tuttora il nono giocatore biancorosso pi\u00f9 presente in incontri di campionato.\nIn carriera ha disputato inoltre un incontro della Serie A 1966-1967 con la maglia del Bologna (successo interno sul Lanerossi Vicenza del 22 gennaio 1967).\nHa totalizzato complessivamente 19 presenze in Serie A, con all'attivo una rete (in occasione della sconfitta esterna per 4-1 del Bari contro il Verona del 7 dicembre 1969)."}
{"id": "3666760", "revid": "767487", "url": "https://it.wikipedia.org/wiki?curid=3666760", "title": "Even Pellerud", "text": "Carriera.\nGiocatore.\nClub.\nPellerud gioc\u00f2, tra le altre squadre, per V\u00e5lerengen e Kongsvinger.\nAllenatore.\nUna volta ritiratosi, fu allenatore dello stesso Kongsvinger. Dal 1989 al 1996 fu commissario tecnico della Nazionale femminile norvegese, che condusse alla medaglia d'argento nel campionato mondiale 1991, alla vittoria finale dell'edizione 1995 e alla medaglia di bronzo ai Giochi Olimpici del 1996. Nel 1997 fu tecnico del Lillestr\u00f8m, assieme a Per Brogeland. Fu per\u00f2 esonerato da questa posizione. Dal 1998 al 2009 fu allora commissario tecnico della Nazionale femminile canadese. Nel 2003, port\u00f2 la formazione al quarto posto finale del campionato mondiale 2003. Condusse poi la squadra al 5\u00ba posto finale ai Giochi Olimpici del 2008. A dicembre 2008, annunci\u00f2 l'abbandono della sua posizione, poich\u00e9 il suo contratto era in scadenza. In seguito, divent\u00f2 commissario tecnico della Nazionale femminile trinidadiana. Il 6 dicembre 2012, firm\u00f2 un contratto quadriennale con la Norges Fotballforbund, tornando cos\u00ec ad allenare la Nazionale femminile, sostituendo Eli Landsem. Il 12 agosto 2015 rassegn\u00f2 le proprie dimissioni dall'incarico."}
{"id": "3666764", "revid": "767487", "url": "https://it.wikipedia.org/wiki?curid=3666764", "title": "Camila O'Gorman (film 1909)", "text": "Camila O'Gorman \u00e8 un cortometraggio muto del 1909 diretto da Mario Gallo. Gallo era nato a Barletta: naturalizzato argentino, \u00e8 stato uno dei primi e pi\u00f9 importanti registi argentini attivi nei primi anni del Novecento.\nLa storia del film ricostruisce la vicenda di cui furono protagonisti Camila O'Gorman e padre Ladislao Gutierrez. I due, diventati amanti, fuggirono nella provincia di Corrientes. Denunciati da padre Michael Gannon, un prete di origine irlandese, furono fucilati entrambi il 18 agosto 1848: le circostanze della loro morte suscitarono uno scandalo internazionale che provoc\u00f2 la caduta del governo di Juan Manuel de Rosas. All'epoca della sua morte, Camilla, che aveva da poco compiuto i vent'anni, era incinta di otto mesi.\nProduzione.\nIl film fu prodotto nel 1909.\nDistribuzione.\nIl film usc\u00ec nelle sale cinematografiche argentine nel 1909. Nel 1984, la regista Mar\u00eda Luisa Bemberg sceneggi\u00f2 e diresse una nuova versione della storia in un film dal titolo \"Camilla - Un amore proibito\" che \u00e8 stato candidato all'Oscar al miglior film straniero nel 1985."}
{"id": "3666767", "revid": "599013", "url": "https://it.wikipedia.org/wiki?curid=3666767", "title": "Lando Macchi", "text": "Carriera.\nHa disputato in Serie A 10 partite con la maglia del Torino debuttando in serie A il 15 maggio del 1949 dopo la tragedia di Superga e 31 in tre stagioni con la maglia del Bari.\nOltre alle tre stagioni in serie A, ha giocato con i pugliesi anche quella del vittorioso torneo del 1954-1955 in serie C (24 partite e 1 rete) e altre quattro in Serie B (106 presenze e 2 reti), per un totale di 8 stagioni, quasi sempre da protagonista."}
{"id": "3666772", "revid": "599013", "url": "https://it.wikipedia.org/wiki?curid=3666772", "title": "Daniele Conti (1962)", "text": "Carriera.\nHa disputato 5 incontri in Serie A (stagioni 1981-1982 e 1982-1983) con la maglia del (esordio in massima serie l'8 novembre 1981 in occasione del pareggio interno con la ).\nHa inoltre totalizzato 52 presenze in Serie B nelle file di Cesena e , ottenendo coi romagnoli, sia pur con una sola presenza all'attivo, la promozione in A nella stagione 1980-1981.\nIn questo momento allena il Villa San Martino Pesaro 2004."}
{"id": "3666773", "revid": "599013", "url": "https://it.wikipedia.org/wiki?curid=3666773", "title": "Pietro Bianchi (calciatore 1894)", "text": ""}
{"id": "3666774", "revid": "460592", "url": "https://it.wikipedia.org/wiki?curid=3666774", "title": "Sons of Satan", "text": ""}
{"id": "3666775", "revid": "767487", "url": "https://it.wikipedia.org/wiki?curid=3666775", "title": "La bambola (film)", "text": "La bambola \u00e8 un film italiano del 1991 diretto da Nin\u00ec Grassia, che ha curato anche la produzione, il soggetto, la sceneggiatura, il montaggio e le musiche originali.\nTrama.\nMarca, chiamata da tutti \"La bambola\", \u00e8 una bella ragazza: vive con la madre Rossana e con l'amante di questa, che manifesta attenzioni nei suoi confronti e che la costringe a lavorare in una casa di piacere.\nCerca di uscirne quando, tra i clienti, riconosce il suo professore, Manuel.\nProduzione.\nIl film \u00e8 stato girato a Corbara, in Provincia di Salerno."}
{"id": "3666778", "revid": "767487", "url": "https://it.wikipedia.org/wiki?curid=3666778", "title": "Gastone Lenzi", "text": "Carriera.\nGiocatore.\nInizia l'attivit\u00e0 nel Centro, squadra rionale di Bolzano, e poi nel Gruppo Sportivo Lancia; nel 1945, a seguito della fusione di diverse realt\u00e0 cittadine, passa al Bolzano, di cui Lenzi diventa portiere titolare e con cui ottiene la promozione in Serie B. Con la squadra altoatesina partecipa al campionato di Serie B 1947-1948, concluso con la retrocessione, disputando 19 partite.\nAl termine del campionato, durante il servizio militare, effettua un provino per la , su invito di Fulvio Bernardini; il trasferimento tuttavia non si concretizza, e disputa una stagione nella Fortitudo, nel campionato di Promozione. Nel 1949 Giulio Cappelli lo porta allo Spezia, con cui torna a giocare in Serie B; disputa un torneo ad alto livello, e a fine stagione viene ingaggiato dal , in Serie A, in cambio del prestito del mediano Macchi.\nEsordisce nella massima serie il 4 marzo 1951, nel pareggio interno con l'Atalanta, e colleziona in tutto 7 presenze, dietro al titolare Emilio Buttarelli; la stagione viene condizionata da un serio infortunio al gomito, che ne comprometter\u00e0 il prosieguo della carriera. A fine stagione viene restituito allo Spezia, nel frattempo retrocesso in Serie C, e con gli \"aquilotti\" disputa il campionato di Serie C 1951-1952, concluso con la retrocessione nella neonata IV Serie.\nRimane a La Spezia fino al 1954, quando fa ritorno al Bolzano con cui conclude la carriera nel 1959.\nAllenatore.\nTerminata l'attivit\u00e0 agonistica, intraprende quella di allenatore, che alterna al lavoro di ragioniere nella segreteria del comune di Bolzano. Siede sulla panchina del Piani Bolzano e della Virtus Don Bosco, formazioni dilettantistiche locali, oltre che della rappresentativa regionale. Nel 1966 consegue il patentino di allenatore insieme a Enzo Bearzot, e due anni pi\u00f9 tardi guida il Bolzano nel campionato di Serie C 1967-1968, senza evitarne la retrocessione in Serie D.\nIn seguito allena anche il Clodia (in Serie D) e la Pro Vasto, prima di ritornare brevemente alla guida del Bolzano nel Campionato Interregionale 1982-1983.\nA partire dal 1999 si stabilisce definitivamente ad Alba Adriatica per motivi di salute. \u00c8 morto all'ospedale della vicina Sant'Omero il 26 febbraio 2021 all'et\u00e0 di 93 anni."}
{"id": "3666779", "revid": "1363832", "url": "https://it.wikipedia.org/wiki?curid=3666779", "title": "Atta Kwami", "text": "Biografia.\nAtta kwami \u00e8 nato ad Accra nel 1956 e ha vissuto e lavorato nella citt\u00e0 di Kumasi, dove \u00e8 stato direttore del dipartimento di pittura e scultura del College of Art Knust (Kwame Nkrumah University of Science &amp; Technology, Kumasi).\nNel 1976 incominci\u00f2 studiare pittura presso il college of Art a Kwame Nkrumah University of Science &amp; Technology, Kumasi e nel 1980 ottenne la laurea, poco dopo nel 1986 ottenne la cattedra come insegnante presso il suo ex-college. \nNel 1992 ottenne un \"M.Phil in Arte Africana\" e incominci\u00f2 ad avere esperienze didattiche anche all'estero tra cui al Chelsea College of Art &amp; Design e The London Institute nel 1993.\nSuccessivamente Atta Kwami venne invitato a tenere svariate conferenze presso universit\u00e0 e altre istituzioni artistiche nel Regno Unito e in Africa.\nPratica artistica.\nKwami era un artista eclettico, infatti il suo lavoro spazia ampiamente tra le discipline dell'arte, dalla pittura all'installazione, dalla scultura di grandi dimensioni alla piccola stampa.\nI suoi lavori sono opere astratte da colori intesi e luci vibranti, le quali attingono dal ricco patrimonio della cultura visiva di Kumasi.\nIl punto di partenza della sua riflessione \u00e8 l'ambiente, specialmente quello delle zone commerciali come \"Atonsu Agogo\", il quale non viene solo trasposto in chiave astratta ma diventa una nuova entit\u00e0 sotto l'influenza di un pensiero animista.\nPer Atta Kwami la piccola scala non \u00e8 una limitazione, essa non riduce la qualit\u00e0 di energia che pu\u00f2 emettere una superficie pittorica anzi ne esalta la sua intimit\u00e0, poich\u00e9 in uno sguardo d'insieme si possono sempre creare impatti visivi sorprendenti anche con piccoli oggetti.\nEsposizioni.\nAtta Kwami ha raggiunto una fama internazionale e ha esposto ampiamente nel mondo, \u00e8 stato inviato da universit\u00e0 e altre istituzioni d'arte come Visiting Lecturer di rilievo sono le seguenti:\nPersonali Selezionate\nCollettive Selezionate"}
{"id": "3666784", "revid": "599013", "url": "https://it.wikipedia.org/wiki?curid=3666784", "title": "Carlo Maggi (1894)", "text": "Carriera.\nHa partecipato al campionato di Prima Categoria 1914-1915 con la maglia dell'Inter. Ha giocato nella stessa categoria anche durante la stagione 1919-1920."}
{"id": "3666804", "revid": "287204", "url": "https://it.wikipedia.org/wiki?curid=3666804", "title": "Bumvertising", "text": "Il Bumvertising (dall'inglese \"\"to bum\", fare il senzatetto e \"advertising\"\", pubblicit\u00e0) \u00e8 una modalit\u00e0 di economia informale che consiste nel retribuire un senzatetto per mostrare un annuncio pubblicitario.\nIl sito internet \"Bumvertising\" che pubblicizzava questo tipo di pubblicit\u00e0 fu lanciato nell'agosto del 2005 da Benjamin Rogovy, un imprenditore ventiduenne che dava lavoro ai senzatetto nella citt\u00e0 americana di Seattle, Washington, per tenere cartelli con scritto l'URL del suo sito web sul quale far incontrare giocatori di poker online.\nNelle zone molto trafficate, come ad esempio gli incroci stradali, molti mendicanti tengono in mano un cartello che descrive la loro condizione dolorosa ma la maggior parte delle persone che vi passano davanti non danno loro alcuna elemosina. Ci\u00f2 per un inserzionista potrebbe essere una risorsa preziosa per raggiungere un'enorme quantit\u00e0 di persone. Il senzatetto mostrer\u00e0 abitualmente il cartello per pochi soldi o per un po' di cibo in cambio, con un notevole risparmio economico per l'inserzionista. La spesa richiesta per far s\u00ec che un mendicante mostri un cartello del genere \u00e8 molto pi\u00f9 bassa rispetto al salario minimo da dare ad un uomo che porti in giro un cartellone pubblicitario o indossi un abito caratteristico.\nA volte, i senzatetto possono essere vittime di pubblicit\u00e0 passiva o aggressiva da parte delle imprese commerciali. Ad esempio, quando alcune citt\u00e0 ospitano raduni di senzatetto (come il Project Homeless Connect di Minneapolis), alcune imprese potrebbero sponsorizzare l'evento e distribuire vestiti o accessori con il proprio logo. Infatti come risultato di ci\u00f2, al centro di Minneapolis \u00e8 possibile scovare molti senzatetto che indossano t-shirt di Caribou Coffee e cappellini di Target.\nI sostenitori dei senzatetto accusano Rogovy di strumentalizzare i poveri e si sono offesi particolarmente per l'uso della parola \"bum\" che \u00e8 solitamente considerata un dispregiativo.\nRogovy fu parodiato durante un'intervista dal corrispondente Dan Bakkedahl il 20 settembre 2005 in un episodio del \"The Daily Show\". Il Bumvertising ha ricevuto commenti tutt'altro che comici nei blog, nei giornali e nei programmi televisivi di tutto il mondo. Ne ha parlato molto recentemente un gruppo di esperti di marketing al \"The Gruen Transfer\", un popolare programma australiano di marketing."}
{"id": "3666809", "revid": "767487", "url": "https://it.wikipedia.org/wiki?curid=3666809", "title": "Natsuko Kuwatani", "text": "Lavora per la I'm Enterprise dal 1\u00ba marzo 2008."}
{"id": "3666812", "revid": "72396", "url": "https://it.wikipedia.org/wiki?curid=3666812", "title": "Kuando el Rey Nimrod", "text": "Kuando el Rey Nimrod (italiano: \"Quando il Re Nimrod\") \u00e8 un canto tradizionale ebraico. Si pensa che sia stato scritto nel Medioevo in Spagna. Dopo l'Editto di Granada e l'espulsione dalla Spagna, rimase parte del patrimonio cultuale e musicale delle comunit\u00e0 sefardite del Marocco, della Turchia, della Grecia e nelle altre comunit\u00e0 del Mar Mediterraneo. \u00c8 cantato in ladino e racconta la storia della nascita di Abramo.\nTesto (in caratteri latini).\ncoro:"}
{"id": "3666813", "revid": "110157", "url": "https://it.wikipedia.org/wiki?curid=3666813", "title": "Bright Bimpong", "text": "Biografia.\nBright Bimpong \u00e8 un artista ghanese che si occupa di scultura.\nDopo aver concluso gli studi al College of Art presso la University of Science and Technology a Kumasi, abbandona il Ghana per entrare al Johnson Atelier nel 1989.\nDal 1993 al 1995 ottiene un Master d'Arte in scultura dalla Rutgers University presso la Mason Gross School per le Arti a New Brunswick nel New Jersey.\nLa sua educazione dimostra che la sua casa \u00e8 ormai l'America, sia artisticamente che fisicamente.\nSebbene l'America offrisse libert\u00e0 di espressione, l'artista ha dichiarato che la sua eredit\u00e0 africana gli ha donato una capacit\u00e0 di apprezzare i diversi canoni e percezioni che la Bellezza pu\u00f2 avere, che indi si riflettono nel suo lavoro.\nEgli afferma che molti americani si sono sentiti offesi o sono rimasti scoccati da alcune delle sue opere, a causa delle loro manifestazioni fisiche, ma \u00e8 solo un tentativo che funziona da contraltare al fatto che si deve guardare in una certa direzione per trovare la Bellezza.\nL'artista ritiene che sia molto importante, soprattutto per un artista statunitense, visitare l'Africa poich\u00e9 laggi\u00f9 troverebbe un ambiente stimolante e armonico dove la materialit\u00e0 non conta: la gente in Africa \u00e8 soddisfatta nel momento che ha lo stretto necessario per vivere.\nFilosofia del Lavoro e Alcune Opere.\nIl lavoro di Bright Bimpong \u00e8 all'interno di molte collezioni negli Stati Uniti d'America, Europa, Africa e nei Caraibi.\nNel 1996 una commissione d'Arte Pubblica ad Atlanta nel 1996 realizza \"Ralph David Abernathy\", una scultura simbolica composta da una sedia e un leggio in memoria del collega di Martin Luther King, attivista per i diritti civili nel movimento omonimo.\nUltimamente l'attenzione di Bimpbong si orienta sull'osservazione del desiderio dell'uomo di sopravvivere, tanto nei paesi africani quanto in quelli del mondo occidentale.\nIl lavoro si pone come punto di partenza per un dialogo di come la sfida alla sopravvivenza ha fatto evolvere l'umanit\u00e0 intera. Ed il concetto del desiderio si pone come motore dell'intero sviluppo dell'umanit\u00e0."}
{"id": "3666824", "revid": "767487", "url": "https://it.wikipedia.org/wiki?curid=3666824", "title": "Sk\u00e1ro\u0161", "text": "Sk\u00e1ro\u0161 (in ungherese \"Eszk\u00e1ros\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3666825", "revid": "767487", "url": "https://it.wikipedia.org/wiki?curid=3666825", "title": "Grand Prix Internacional Costa Azul", "text": "Il Grand Prix Internacional Costa Azul (it. \"Gran Premio Internazionale della Costa Azul\") era una corsa a tappe maschile di ciclismo su strada che si svolse nel territorio della Costa Azul, in Portogallo, nel 2005 e 2006 nel mese di febbraio. Faceva parte del circuito UCI Europe Tour, classe 2.1.\nAlbo d'oro.\n\"Aggiornato all'edizione 2006.\""}
{"id": "3666826", "revid": "287204", "url": "https://it.wikipedia.org/wiki?curid=3666826", "title": "Skaros", "text": ""}
{"id": "3666827", "revid": "1983214", "url": "https://it.wikipedia.org/wiki?curid=3666827", "title": "La bambola", "text": ""}
{"id": "3666828", "revid": "119857474", "url": "https://it.wikipedia.org/wiki?curid=3666828", "title": "Don't Rain on My Parade", "text": "Don't Rain on My Parade \u00e8 una canzone di scena, scritta dagli statunitensi Bob Merrill e Jule Styne per il musical del 1964 \"Funny Girl\".\nIl brano, presente nell'omonimo film del 1968, venne interpretato originariamente da Barbra Streisand; la cantante si esib\u00ec sulle note di \"Don't Rain on My Parade\" in diversi eventi dal vivo, tra cui il \"Barbra Streisand: The Concert Tour\" (1993-1994), il ' (1999-2000) e lo ' (2006-2007).\nCover.\nLa canzone \u00e8 stata riproposta da vari artisti nel tempo, sia in ambito discografico che in ambito cinematografico/televisivo.\nTra i maggiori soggetti che hanno omaggiato il brano si ricordano:"}
{"id": "3666831", "revid": "110157", "url": "https://it.wikipedia.org/wiki?curid=3666831", "title": "Slan\u010d\u00edk", "text": "Slan\u010d\u00edk (in ungherese \"Kisszal\u00e1nc\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3666832", "revid": "287204", "url": "https://it.wikipedia.org/wiki?curid=3666832", "title": "Slancik", "text": ""}
{"id": "3666835", "revid": "6923", "url": "https://it.wikipedia.org/wiki?curid=3666835", "title": "Harold Offeh", "text": "Carriera.\nHa studiato Belle Arti alla Brighton University e Fotografia per le Belle Arti al Royal College of Art di Londra.\nI suoi video e le sue performance interrogano il tema della rappresentazione e dell'identit\u00e0, attraverso i riferimenti culturali famigliari nei film, nelle canzoni e nell'arte.\nIl suo lavoro \u00e8 stato esposto ampiamente sia in Gran Bretagna che all'estero.\nTra le sedi espositive si ricorda East International, Norwich; Ghosting, Aspex Gallery, Portsmouth; Angel Row Gallery, Nottingham e Chapter Arts Centre, Cardiff; Espaco Bananeiras, Rio de Janeiro in Brasile e il Metropolis Rise, CQL Design Center a Shanghai in Cina.\nIl suo progetto curatoriale include inoltre la Collezione principale della South London Gallery.\n\u00c8 un artista associato di Artsadmin.\nVive e lavora a Londra."}
{"id": "3666838", "revid": "899609", "url": "https://it.wikipedia.org/wiki?curid=3666838", "title": "Victor Vance", "text": "Victor \"Vic\" Vance \u00e8 un personaggio immaginario, protagonista del videogioco ' prequel di ', dove Victor era gi\u00e0 comparso in un cameo nel quale veniva ucciso nell'introduzione. Victor \u00e8 nato in Florida nell'universo di Grand Theft Auto nel 1956 ed \u00e8 morto a Vice City (citt\u00e0 fittizia basata su Miami) nel 1986.\nAspetto.\nVictor \u00e8 un Dominicano-americano piuttosto prestante con una buona muscolatura. In ' \u00e8 rasato, mentre in ' compare con una nuova pettinatura. Nel videogioco in cui \u00e8 protagonista, Victor \u00e8 in grado di sbloccare vari tipi di abiti tramite il completamento di missioni, che pu\u00f2 cos\u00ec indossare (la scelta di farglieli indossare o no \u00e8 per\u00f2 del giocatore).\nPersonalit\u00e0.\nUn tratto della personalit\u00e0 di Victor \u00e8 che a lui, al contrario degli altri protagonisti di \"Grand Theft Auto\" (ad esclusione di Niko Bellic), non piace il crimine e il \"gioco sporco\", ma il corso degli eventi lo costringer\u00e0 a rinunciare ai suoi buoni principi e a diventare un vero e proprio boss della malavita di Vice City, dopo che il suo sergente lo far\u00e0 congedare con disonore nascondendo della droga a lui appartenente nella camerata di Vic. Da quel punto in poi trovandosi senza un'occupazione e con una famiglia da mantenere (madre con problemi di alcolismo, zia e fratello minore disoccupati e il fratello pi\u00f9 piccolo malato d'asma) \u00e8 costretto a lavorare per i peggiori criminali e spacciatori di Vice City, per tentare di guadagnare qualcosa. Ormai coinvolto in affari sempre pi\u00f9 loschi, sar\u00e0 costretto ad impadronirsi delle attivit\u00e0 dei delinquenti per i quali lavorer\u00e0, quando alcuni di essi tenteranno di truffarlo e di farlo eliminare. Conscio di non poter pi\u00f9 tornare indietro a Vic non rester\u00e0 che gestire i suoi nuovi affari malavitosi, allestendo un vero e proprio impero criminale in citt\u00e0 con attivit\u00e0 di spaccio, racket e protezione, per avere i soldi necessari al mantenimento della sua famiglia e per le costose cure mediche di suo fratello pi\u00f9 piccolo, malato d'asma, Pete.\nBiografia.\n\"Grand Theft Auto: Vice City Stories\" (1984).\nVictor \"Vic\" Vance, \u00e8 un Marine dominicano di ventotto anni, in stanza a Fort Baxter, a Vice City, prima di essere trasferito definitivamente a Guantanamo Bay, a Cuba. Un giorno il superiore di Vic, il sergente Jerry Martinez, gli chiede di nascondere per lui della droga nel suo dormitorio e di procurargli una prostituta. Controvoglia e tormentato dai dubbi morali, Victor \u00e8 obbligato a seguire gli ordini del suo superiore. Quando per\u00f2 la droga \u00e8 scoperta da un ufficiale, Martinez scarica tutta la colpa su Victor che \u00e8 espulso con infamia dai Marines con l'accusa di detenzione di stupefacenti e favoreggiamento della prostituzione.\nVic cerca allora aiuto da Phil Cassidy, un sedicente reduce del Vietnam proprietario di un poligono di tiro a Vice City che ha conosciuto in uno dei \"lavoretti\" affidatigli da Martinez. Dopo aver ottenuto un appartamento da Phil come ricompensa per alcuni servigi fornitigli, Vic conoscer\u00e0 il cognato di Phil, Marty Williams, che a sua volta gli affider\u00e0 vari \"lavoretti\" volti a combattere una gang locale, i Cholo. Marty \u00e8 per\u00f2 un razzista e maschilista che insulta e maltratta spesso la sua povera moglie, sorella di Phil, Louise Cassidy e la loro figlia appena nata, Mary-Beth. Esasperata dalle continue angherie subite, Louise abbandona finalmente Marty e si trasferisce da sua sorella, dove per qualche tempo si vedr\u00e0 con Vic. Quando Marty, in uno scatto di gelosia, rapisce Louise, Vic lo uccide e inizia una relazione sentimentale con lei, \"ereditando\" inoltre le attivit\u00e0 illegali del defunto Williams.\nTempo dopo, stanco dalle pressioni di sua zia e desideroso di guadagnare soldi come il fratello Victor, arriva all'aeroporto Lance Vance. Victor e Lance insieme riescono a derubare Martinez della sua droga ma la tensione tra i due fratelli, gi\u00e0 esistente per il comportamento spesso sconsiderato di Lance, aumenta quando Vic inizia a sospettare che Lance e Louise lo stiano solo usando e che abbiano una relazione alle sue spalle. Nonostante tutto apprendono che Martinez non \u00e8 a capo del traffico di droga: infatti \u00e8 solo un alleato dei potenti fratelli Diego e Armando Mendez. Lance e Vic sono cos\u00ec obbligati a lavorare per i Mendez al fine di raccogliere informazioni. Sfortunatamente i due fratelli Mendez si accorgono dell'inganno e Diego rapisce Louise e Lance. Victor giunge sul posto e, dopo una violenta sparatoria, salva suo fratello uccidendo Armando, ma scopre che Louise \u00e8 gi\u00e0 stata uccisa. Amareggiato dalla morte della donna che amava, Victor vuole vendicarsi uccidendo l'altro fratello Mendez, Diego dopo aver affidato la figlia di Louise alla sorella di quest'ultima. Intanto scopre che Diego Mendez possiede una specie di fortezza a Downtown, con a guardia un piccolo esercito privato, dove si \u00e8 rifugiato.\nCon l'aiuto di Phil Cassidy e Ricardo Diaz, Vic progetta di rubare un elicottero dell'esercito, l'Hunter, per vendicarsi. Con esso, Victor stermina gran parte dei sicari di Diego Mendez, riuscendo a espugnare il suo palazzo. Alla fine si arriva al confronto diretto tra Vic, Diego e Jerry Martinez, che termina in uno scontro a tre tutti contro tutti nel quale Victor riesce a prevalere e ad eliminare i due nemici. Arriva anche Lance per aiutare suo fratello ma oramai tutto \u00e8 gi\u00e0 finito. A questo punto, i fratelli Vance si rendono conto di aver conquistato la citt\u00e0 di Vice City, e di non avere pi\u00f9 ostacoli, ed insieme progettano di aiutare la loro disastrata famiglia con i loro guadagni. Lance dice al fratello di avere tra le mani un grosso affari, ovvero 20 chili di cocaina da vendere, ma Vic gli suggerisce di gettarla via perch\u00e9 non vuole pi\u00f9 mettersi nei guai con grandi quantitativi di droga. Lance non vuole sbarazzarsene ma gli promette di tenerla da parte per un po' .\n\"Grand Theft Auto: Vice City\" (1986).\nVictor Vance fa una breve apparizione anche in , ambientato nel 1986, cio\u00e8 due anni dopo di . Qui i fratelli Vance decidono di liberarsi dei 20 chili di cocaina che Lance aveva promesso di tenere da parte due anni prima e contrattano un affare di droga con uno dei sicari della famiglia Forelli: Tommy Vercetti, il protagonista . In questo capitolo Vic appare abbastanza diverso rispetto a \"GTA Vice City Stories\", in primo luogo non ha i capelli rasati che aveva in quest'ultimo gioco ma presenter\u00e0 una nuova capigliatura, appare molto meno prestante fisicamente e parla un inglese con accento ispanico, a differenza di Vice City Stories in cui la lingua da lui utilizzata \u00e8 l'inglese. Inoltre, manifesta un atteggiamento fin troppo spavaldo e sicuro di s\u00e9 e quindi per nulla simile al carattere riflessivo e concentrato tipico dei Marines che aveva in \"Vice City Stories\". Tali differenze sono dovute al fatto che durante la realizzazione di GTA Vice City, non era stato pensato ad un possibile prequel con Victor Vance protagonista. La trama sembra comunque far pensare che Vic sia cambiato tanto nel corso dei due anni che separano i giochi, in quanto si \u00e8 lasciato andare alle droghe e ai piaceri derivati dai soldi delle sue attivit\u00e0 criminali, per poter superare il lutto di aver perso l'unica donna che avesse mai realmente amato, Louise Cassidy. Mentre si apprestava a fare lo scambio con Tommy Vercetti, Vic viene tradito da Ricardo Diaz che manda alcuni suoi sicari a rubare i soldi e la cocaina dell'affare nonch\u00e9 ad eliminare tutti i presenti. Victor rimane vittima di tale agguato, venendo colto di sorpresa e ucciso in una sparatoria insieme a due complici di Tommy, che invece riesce a scappare. Anche suo fratello Lance riesce a fuggire in elicottero. Questa \u00e8 dunque la fine della storia di Victor. Tuttavia suo fratello Lance diverso tempo dopo, riuscir\u00e0 a vendicare la sua morte uccidendo Ricardo Diaz con l'aiuto di Tommy Vercetti, appropriandosi inoltre degli affari e della gang di Diaz, ma nel corso del gioco, Lance inizier\u00e0 a sentirsi geloso della bravura nel dirigere gli affari di Tommy e credendo che quest'ultimo lo reputi un suo sottoposto piuttosto che un socio, decider\u00e0 di tradirlo vendendolo al boss mafioso Sonny Forelli per spartirsi con quest'ultimo il giro d'affari che si era guadagnato Tommy a Vice City. A causa di questo anche Lance verr\u00e0 ucciso proprio da Vercetti, che si vendicher\u00e0 dell'affronto. GTA Vice City segna, cos\u00ec, la fine di entrambi i famosi baroni della droga noti come i fratelli Vance in quanto sia Vic, che Lance perdono la vita nel medesimo gioco.\nArmi e oggetti.\nVictor, predispone di una vasta gamma di armi, dalle armi da mischia tra cui motoseghe, mazze da Baseball, coltelli, Machete ecc., alle armi da fuoco tra cui pistole 9mm e magnum, mitragliette come lo Scorpion, la Mac-10, la Mac-10 potenziata, e una nuova versione del SMG, mitragliatori come l'AK-47 e l'M16, fucili da precisione alcuni pi\u00f9 altri meno potenti in base al calibro. Pu\u00f2 inoltre usare bombe a mano e lanciarazzi."}
{"id": "3666839", "revid": "120995524", "url": "https://it.wikipedia.org/wiki?curid=3666839", "title": "Aphanius", "text": "Aphanius \u00e8 un genere di pesci d'acqua dolce e salmastra appartenenti alla famiglia Cyprinodontidae. Sono comunemente chiamati noni dal nome della specie pi\u00f9 famosa Aphanius fasciatus.\nDistribuzione e habitat.\nIl genere comprende specie endemiche della fascia costiera mediterranea di Spagna, Italia, Grecia, Turchia, Israele, Nord Africa. Alcune specie sono presenti anche nel Medio oriente (Iran, Giordania).\nVivono soprattutto in acqua salmastra: lagune, estuari e stagni costieri.\nDescrizione.\nSi tratta di pesci di piccole dimensioni. La bocca \u00e8 piccola e rivolta verso l'alto, il corpo \u00e8 compresso ai fianchi, con profilo dorsale e ventrale piuttosto convessi. Il peduncolo caudale \u00e8 tozzo, le pinne raggiate sono arrotondate, la pinna caudale \u00e8 a delta. La livrea, differente per ogni specie, presenta anche differenze legate al sesso. &lt;br&gt;\nLe dimensioni si attengono dai 3 ai 7 cm, con l'eccezione di \"Aphanius anatoliae\" che raggiunge anche i 15 cm.\nBiologia.\nSono specie gregarie che formano banchi dispersi nell'immediato sottoriva degli ambienti in cui vivono.\nBiogeografia.\nGli \"Aphanius\" sono considerati un relitto biogeografico della fauna della Tetide che popolava il mar Mediterraneo prima di essere sterminata durante la crisi di salinit\u00e0 del Messiniano (che comport\u00f2 il quasi totale disseccamento del Mediterraneo) alla fine del Miocene.\nAcquariofilia.\nAlcune specie sono allevate in stagni e acquari domestici.\nConservazione.\nMolte specie di \"Aphanius\" sono minacciate dall'estinzione a causa della distruzione degli ambienti naturali per l'urbanizzazione o l'inquinamento.\nSpecie.\nIl genere comprende 34 specie:"}
{"id": "3666841", "revid": "71433", "url": "https://it.wikipedia.org/wiki?curid=3666841", "title": "Crazy Stupid Love", "text": ""}
{"id": "3666843", "revid": "287204", "url": "https://it.wikipedia.org/wiki?curid=3666843", "title": "Slanec", "text": "Slanec (in ungherese \"Nagyszal\u00e1nc\", in tedesco \"Salzburg\", in latino \"Castrum Salis\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3666844", "revid": "228587", "url": "https://it.wikipedia.org/wiki?curid=3666844", "title": "Risa Asaki", "text": "\u00c8 anche nota come ' o '."}
{"id": "3666848", "revid": "530184", "url": "https://it.wikipedia.org/wiki?curid=3666848", "title": "William Kentridge", "text": " Noto per i suoi disegni, incisioni \u00e8 conosciuto soprattutto per i suoi film di animazione creati da disegni a carboncino. Lavora anche con stampe, libri, collage e scultura.\nBiografia.\nNel 1976 ha conseguito la laurea in Scienze Politiche e Studi africani presso l'Universit\u00e0 di Witwatersrand in seguito ha studiato arte presso l'Art Foundation di Johannesburg fino al 1978. In quegli anni lavora come disegnatore per le produzioni cinematografiche e insegna incisione. Nel 1981 si trasferisce a Parigi per studiare teatro a L'\u00c9cole Internationale de Th\u00e9\u00e2tre Jacques Lecoq.\nDurante gli anni ottanta Kentridge trova lavoro come art director per diverse serie televisive. In seguito inizia a creare film di animazione con i suoi disegni. \nOltre a disegni e filmati, parte integrante della sua carriera \u00e8 legata alla sua passione per il teatro. Dal 1975 al 1991 \u00e8 stato membro della Compagnia teatrale Junction Avenue, a Johannesburg e Soweto. Nel 1992 inizia a lavorare come attore, regista e disegnatore di paesaggi ne: La Compagnia The Handspring Puppet. La compagnia, esegue opere come Woyzek, Faust e il re Ubu, creando spettacoli anticonvenzionali utilizzando pupazzi, attori e animazione.\nPratica artistica.\nI suoi film sono ambientati in zone industriali e minerarie di Johannesburg, emblema di abusi ed ingiustizie. Le sue opere sono in gran parte costituite da riprese del disegno in divenire, un continuo cancellare e ridisegnare. Continua questo processo meticoloso alterando ogni disegno fino alla fine della scena.\nArtista versatile nel cui lavoro unisce politica e poetica. Le sue opere trattano argomenti come l'apartheid, il colonialismo e il totalitarismo, accompagnati da parti oniriche, sfumature liriche o pezzi comici. Questa unione permette che i suoi messaggi siano al tempo stesso potenti e affascinanti. Attraverso la sua poetica, Kentridge da una visione emblematica ed attuale del Sudafrica.\nRiceve la fama internazionale nel 1997, dopo la partecipazione alla Biennale di Johannesburg, alla Biennale dell'Avana ed a Documenta X.\nFilm.\nI suoi film sono stati proiettati nel 2004 a Cannes Film Festival.\nCollegamenti esterni.\nWilliam Kentridge. Vertical Thinking, su RAI Arte"}
{"id": "3666851", "revid": "110157", "url": "https://it.wikipedia.org/wiki?curid=3666851", "title": "Slansk\u00e1 Huta", "text": "Slansk\u00e1 Huta (in ungherese \"Szal\u00e1nchuta\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3666853", "revid": "287204", "url": "https://it.wikipedia.org/wiki?curid=3666853", "title": "Slanska Huta", "text": ""}
{"id": "3666861", "revid": "767487", "url": "https://it.wikipedia.org/wiki?curid=3666861", "title": "Slansk\u00e9 Nov\u00e9 Mesto", "text": "Slansk\u00e9 Nov\u00e9 Mesto (in ungherese \"Szal\u00e1nc\u00fajv\u00e1ros\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3666864", "revid": "287204", "url": "https://it.wikipedia.org/wiki?curid=3666864", "title": "Slanske Nove Mesto", "text": ""}
{"id": "3666870", "revid": "729019", "url": "https://it.wikipedia.org/wiki?curid=3666870", "title": "Yakovlev Yak-4", "text": "Lo Yakovlev Yak-4 (in caratteri cirillici \u042f\u043a\u043e\u0432\u043b\u0435\u0432 \u042f\u043a-4) era un bombardiere leggero a corto raggio progettato dall'OKB 115 Jakovlev diretto da Aleksandr Sergeevi\u010d Jakovlev e sviluppato in Unione Sovietica nei primi anni quaranta.\nDerivato dal precedente Yak-2, era un aereo monoplano ad ala bassa e bimotore; venne utilizzato dalla Voyenno-Vozdushnye Sily, l'aeronautica militare sovietica, durante la seconda guerra mondiale.\nStoria del progetto.\nNato nell'estate del 1940 come versione migliorata dello Yakovlev BB-22, e quindi a sua volta denominato BB-22\"bis\", il bimotore realizzato dall'OKB Yakovlev avrebbe ricevuto la denominazione finale come Yak-4 solamente nel dicembre dello stesso anno, in occasione della revisione complessiva del sistema di nomenclatura utilizzato dalla V-VS.\nLa modifica principale consisteva nell'impiego dei pi\u00f9 potenti motori Klimov M-105 in sostituzione degli originari M-103, tuttavia vennero introdotte numerose modifiche strutturali ed aerodinamiche grazie alle quali Jakovlev contava di superare i considerevoli difetti evidenziati dalla prima versione del bombardiere. Venne cos\u00ec modificata l'ala, al cui interno furono realizzati serbatoi di carburante in aggiunta a quelli preesistenti, variata la struttura del carrello d'atterraggio, le cui unit\u00e0 principali passarono alla configurazione con doppia ruota, ed infine ulteriormente rivista la cabina di pilotaggio gi\u00e0 oggetto di precedenti numerosi interventi di modifica.\nIl BB-22\"bis\" entr\u00f2 in produzione presso il GAZ-81 nel novembre del 1940, soppiantando sulle linee di montaggio il modello originario, per quanto presentasse ancora problemi di stabilit\u00e0 che ne facevano, almeno a pieno carico, un velivolo che solo i piloti pi\u00f9 esperti potevano condurre in sicurezza. A produzione gi\u00e0 in corso vennero introdotte modifiche alle rastrelliere alari rendendole idonee al trasporto di bombe pi\u00f9 pesanti e di serbatoi supplementari di carburante sganciabili.\nSebbene alcune fonti indichino in 600 il numero di esemplari di Yak-2 e Yak-4 complessivamente costruiti, altri attribuiscono al costruttore una ricostruzione non veritiera dei numeri che si attesterebbero invece a circa 200 unit\u00e0 complessivamente costruite, numero da suddividere equamente tra i due diversi modelli.\nTecnica.\nCellula.\nLo Yak-4 manteneva inalterata l'impostazione del predecessore: era un velivolo bimotore ad ala bassa e la sua fusoliera aveva sezione ovale e struttura mista. La parte centrale dell'aereo era realizzata in legno ed era costituita da quattro correntini e undici ordinate, con la parte inferiore integrata nell'ala che, a sua volta, era costruita in un unico pezzo assemblato su due robusti longheroni e trentatr\u00e9 centine; tutta la parte strutturale di legno era rivestita in compensato.\nLa cabina di pilotaggio vedeva il pilota ed il navigatore (cui spettavano anche compiti di mitragliere) disposti in tandem sotto un'unica struttura vetrata; rispetto allo Yak-2 la superficie vetrata era stata ampliata anche verso la parte inferiore della fusoliera, al fine di garantire una maggiore visuale al pilota.\nLa zona posteriore della fusoliera aveva struttura in tubi d'acciaio saldati, a formare una travatura reticolare secondo lo schema \"Warren\", imbullonati all'estremit\u00e0 posteriore della parte lignea centrale e ricoperti in lega mentre era stata abbandonata la struttura secondaria collassabile in volo, caratteristica dello Yak-2.\nL'ala manteneva struttura in legno e rivestimento in compensato ed alloggiava le gondole dei motori, sporgenti da entrambi i bordi, in particolare oltre quello d'entrata. Lungo tutto il bordo d'uscita, da entrambi i lati delle gondole, erano presenti ipersostentatori realizzati in lega d'alluminio e ricoperti in tela. Rispetto allo Yak-2 vennero ricavati serbatoi supplementari di carburante integrati nella struttura all'estremit\u00e0 delle ali, ciascuno della capienza di 90\u00a0litri.\nL'impennaggio era del tipo a doppia deriva e presentava, anch'esso, struttura mista in legno e lega d'alluminio e rivestimento, ancora una volta, in lega leggera.\nIl carrello d'atterraggio era di tipo triciclo posteriore: gli elementi principali erano dotati di doppia ruota ed erano imperniati all'interno delle gondole motore; la ritrazione avveniva con movimento diretto ed in senso contrario a quello del volo e, in posizione retratta, le ruote sporgevano parzialmente delle gondole motore stesse al fine di ridurre danni potenziali in caso di atterraggi d'emergenza. Al posteriore, nel cono di coda, era alloggiato un ruotino d'appoggio di tipo sterzante, anch'esso retraibile.\nMotore.\nPrincipale elemento di discontinuit\u00e0 rispetto allo Yak-2 era costituito dall'impiego di una coppia di motori Klimov M-105 in luogo degli M-103 precedenti; dotato di compressore (di tipo meccanico) a doppia velocit\u00e0 e di doppia valvola d'aspirazione per ogni cilindro, l'M-105 era un motore dodici cilindri a V raffreddati a liquido, in grado di sviluppare la potenza di 1\u00a0050\u00a0hp (pari a 783\u00a0kW). In considerazione dei problemi di surriscaldamento incontrati, rispetto allo Yak-2 vennero rivisti gli impianti di alimentazione e raffreddamento dei motori.\nArmamento.\nLa parte centrale della fusoliera dello Yak-4 incorporava un vano bombe interno nel quale potevano essere sistemate quattro bombe FAB-100 da 100\u00a0kg ciascuna oppure venti bombe di minori dimensioni, inoltre era prevista la possibilit\u00e0 di trasportare altre due FAB-100 nelle rastrelliere subalari. Nel corso della produzione le rastrelliere vennero modificate al fine di poter trasportare anche bombe FAB-250 (da 250\u00a0kg), portando la capacit\u00e0 offensiva teorica ad un massimo di 900\u00a0kg di bombe.\nL'armamento difensivo era costituito da due mitragliatrici ShKAS calibro 7,62\u00a0mm e camerate per il munizionamento 7,62 \u00d7 54 mm R: una disposta in posizione fissa nella prua dell'aereo e dotata di 450 proiettili e l'altra nella postazione del navigatore, brandeggiabile e fornita di 1\u00a0000 proiettili.\nImpiego operativo.\nLe ultime consegne degli Yak-4 avvennero nel mese di aprile del 1941 ed alla vigilia dell'Operazione Barbarossa erano 24 gli esemplari in servizio presso il 314\u00ba ed il 316\u00ba Reggimento da Ricognizione ed il 136\u00ba Reggimento da Bombardamento, inquadrati nel distretto militare di Kiev anche se i tempi di consegna, a ridosso dell'inizio della guerra non avevano consentito l'acclimatamento degli equipaggi con il nuovo velivolo.\nAlla vigilia dell'invasione tedesca gli Yak-4 vennero impiegati in missioni di ricognizione in ragione della loro velocit\u00e0 superiore a quella degli altri aerei sovietici disponibili e in diverse occasioni si dimostrarono in grado di sfuggire all'intercettazione da parte dei Messerschmitt Bf 109E, ma alla sera del 10 giugno 1941 dopo aver svolto complessivamente 127 missioni gli esemplari in condizioni operative si erano ridotti a non pi\u00f9 di sei o sette. Altri Yak-4 erano inquadrati nel 3\u00ba Corpo Aereo da Bombardamento a lungo raggio e parteciparono, insieme ad alcuni Ilyushin DB-3, ad un raid contro il ponte sulla Beresina.\nDei circa cento esemplari costruiti complessivamente solamente una trentina risultavano ancora in linea all'inizio del mese di ottobre del 1941 dispersi presso diversi reparti (10\u00ba, 44\u00ba, 48\u00ba e 53\u00ba Reggimento da Bombardamento a medio raggio e 53\u00ba Reggimento a corto raggio) mentre dai racconti di testimoni oculari risulterebbe che solamente uno Yak-4 sia sopravvissuto integro al conflitto."}
{"id": "3666872", "revid": "599013", "url": "https://it.wikipedia.org/wiki?curid=3666872", "title": "Kurt Nielsen", "text": "\u00c8 l'unico tennista danese ad aver raggiunto la finale del singolare maschile in uno Slam.\nIl nipote Frederik ha seguito le sue orme entrando nel mondo del tennis ed \u00e8 stato capace di conquistare durante il Torneo di Wimbledon 2012 il titolo di doppio maschile.\nCarriera.\nIl primo risultato importante in carriera lo raggiunge nel torneo Juniores a Wimbledon 1947 dove sconfigge in finale Sven Davidson, pi\u00f9 grande di due anni, con il risultato di 8-6, 6-1, 9-7.\nNel 1948 vince il torneo Juniores anche agli Internazionali di Francia e fa le sue prime apparizioni nei tabelloni principali del Roland Garros e di Wimbledon fermandosi al terzo turno in Francia e al secondo turno a Londra.\nDurante il torneo di Wimbledon 1953 riesce a compiere diverse imprese, nei quarti di finale sconfigge in un match lungo 5 set Ken Rosewall, gi\u00e0 vincitore dei primi due Slam dell'anno. In semifinale \u00e8 il turno di Jaroslav Drobn\u00fd con gi\u00e0 sette finali dello Slam sulle spalle ma che viene sconfitto con un netto 6-4, 6-3, 6-2. In finale invece non riesce a fare nulla per contrastare l'americano Vic Seixas e viene sconfitto per 9-7, 6-3, 6-4.\nSempre nel 1953 ottiene il suo migliore risultato agli U.S. National Championships dove raggiunge i quarti di finale ma \u00e8 nuovamente Seixas a fermare la sua scalata sconfiggendolo questa volta in quattro set.\nAl Torneo di Wimbledon 1955 si presenta di nuovo in gran forma, nei quarti di finale sconfigge in cinque set Nicola Pietrangeli ed in semifinale elimina Ken Rosewall, finalista dell'anno precedente. Per la seconda volta per\u00f2 il suo torneo si ferma ad un passo dal trofeo venendo sconfitto ancora da un americano, questa volta Tony Trabert in tre set.\nNel 1957 conquista il suo unico titolo del Grande Slam, agli U.S. National Championships nel doppio misto in coppia con Althea Gibson. Insieme sconfiggono Darlene Hard e Lew Hoad per 6-3, 9-7.\nA Wimbledon 1958 si presenta per la terza volta in finale, questa volta nel doppio misto insieme a Althea Gibson, ma si deve arrendere a Lorraine Coghlan e Robert Howe che vincono per 6-3, 13-11.\nIn Coppa Davis \u00e8 il tennista danese con il maggior numero di match giocati (96) e detiene il record per il maggior numero di vittorie in singolare con 42 vittorie e 23 sconfitte.\nDopo essersi ritirato si \u00e8 dedicato alla carriera da allenatore in Spagna, Danimarca e Germania ed \u00e8 stato supervisore o arbitro per diversi tornei del Grande Slam. \u00c8 stato commentatore per Eurosport fino al 2006."}
{"id": "3666876", "revid": "767487", "url": "https://it.wikipedia.org/wiki?curid=3666876", "title": "Soko\u013e", "text": "Soko\u013e (in ungherese \"Hern\u00e1dszokoly\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3666877", "revid": "62004", "url": "https://it.wikipedia.org/wiki?curid=3666877", "title": "Trofeo Luis Puig", "text": "La Cl\u00e0ssica Comunitat Valenciana 1969 - Gran Premio Valencia, conosciuta fino al 1979 come Gran Premio de Valencia e fino al 2005 come Trofeo Luis Puig, \u00e8 una corsa in linea maschile di ciclismo su strada che si svolge nella Comunit\u00e0 Valenzana, in Spagna.\nStoria.\nCreata nel 1969 come Gran Premio de Valencia, la gara conserv\u00f2 questa denominazione fino al 1979, anno in cui venne interrotta; riprese nel 1981 come Trofeo Luis Puig, in onore dell'omonimo presidente della Unione Ciclistica Internazionale.\nFino al 1979 la corsa si disput\u00f2 a Valencia mentre, a partire dal 1981, cambi\u00f2 a pi\u00f9 riprese la propria collocazione geografica, rimanendo sempre entro i confini della Comunit\u00e0 Valenzana: Algemes\u00ed (1981), Benifai\u00f3 (1982), Burjassot (1983), Torrent (1984), Elda (1985), D\u00e9nia (1986), Benidorm (1987, 1988 e dal 1990 al 1992), Cullera (1989), poi nuovamente a Valencia dal 1993 al 2005.\nNel 2005, ultima edizione prima di un lungo stop, fece parte del calendario dell'UCI Europe Tour come gara di classe 1.1.\nDopo 16 anni, la corsa \u00e8 stata reintrodotta nel 2021 come gara d'apertura dell'UCI Europe Tour, nella classe 1.2.\nAlbo d'oro.\n\"Aggiornato all'edizione 2022.\""}
{"id": "3666879", "revid": "228587", "url": "https://it.wikipedia.org/wiki?curid=3666879", "title": "Episodi di Power Rangers S.P.D.", "text": "Questa \u00e8 la lista degli episodi di \"Power Rangers S.P.D.\". La serie \u00e8 stata trasmessa per la prima volta negli Stati Uniti su Jetix dal 5 febbraio 2005 al 2 febbraio 2006, mentre in Italia \u00e8 andata in onda dall'11 settembre 2006 sullo stesso canale.\nL'Inizio - Parte I.\nTrama.\nNel 2025 la Terra \u00e8 popolata anche da esseri alieni, i quali vivono in armonia con gli umani, inoltre una societ\u00e0 poliziesca chiamata S.P.D (Space Patrol Delta) recluta delle persone per catturare criminali. Un giorno, mentre l'A-Squad dell'S.P.D.parte per una missione, i ladri Jack Landors e Elizabeth \"Z\" Delgado, i quali rubano oggetti per i poveri, stanno per essere acchiappati da tre membri dell'S.P.D.(Schuyler \"Sky\" Tate, Bridge Carson e Sydney \"Syd\" Drew), ma un malvagio alieno arriva sul posto per scatenare un'invasione aliena dei Krybots.\nL'Inizio - Parte II.\nTrama.\nMentre Sky, Bridge e Sydney si trasformano rispettivamente nell'S.P.D. Blue, Green e Pink Ranger per fermare i Krybots, Jack e Z vengono \"accolti\" nell'S.P.D. rispettivamente come S.P.D. Red e Yellow Ranger, inizialmente Jack non accetta la proposta, anche se poi si trasforma nel Red Ranger per aiutare gli altri Rangers.\nFaccia a faccia.\nTrama.\nJack scopre i vantaggi di essere il Red Ranger, iniziando a vantarsi della propria leadership, nel frattempo, la malvagia bambina Mora, al servizio di Grumm, minaccia la Terra con i suoi mostri.\nDiamanti d'energia.\nTrama.\nMentre Sky \u00e8 ancora scioccato dal fatto di non essere il Red Ranger, l'Imperatore Grumm escogita un piano per convertire dei diamanti in fonte di energia, nel frattempo il criminale Ringbah d\u00e0 filo da torcere ai Rangers.\nUn nuovo Ranger.\nTrama.\nDurante una missione, Syd viene accoppiata con R.I.C., cosa che inizialmente la ragazza trova fastidiosa, fino a quando il cane non si prende un colpo al posto suo danneggiandosi gravemente, tuttavia Bridge riesce a riparare R.I.C. come R.I.C. 2.0."}
{"id": "3666881", "revid": "71433", "url": "https://it.wikipedia.org/wiki?curid=3666881", "title": "Arrietty", "text": ""}
{"id": "3666887", "revid": "767487", "url": "https://it.wikipedia.org/wiki?curid=3666887", "title": "Soko\u013eany", "text": "Soko\u013eany (in ungherese \"Aba\u00fajszak\u00e1ly\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3666889", "revid": "287204", "url": "https://it.wikipedia.org/wiki?curid=3666889", "title": "Sokolany", "text": ""}
{"id": "3666895", "revid": "357738", "url": "https://it.wikipedia.org/wiki?curid=3666895", "title": "Parietale", "text": ""}
{"id": "3666896", "revid": "574302", "url": "https://it.wikipedia.org/wiki?curid=3666896", "title": "Filippo Carlo di Borbone-Francia", "text": "Biografia.\nEra il quinto figlio del re Luigi XIV di Francia e dell'infanta di Spagna Maria Teresa d'Asburgo. Nacque nel Castello di Saint-Germain-en-Laye, antica residenza dei re di Francia, ed ebbe per nascita l'appellativo di Fils de France e il titolo di Sua Altezza Reale.\nEra il secondo figlio maschio del re, quindi ricevette il titolo di duca d'Anjou togliendolo allo zio paterno Filippo I di Borbone-Orl\u00e9ans.\nFilippo venne destinato ad ereditare le vaste fortune di sua cugina di secondo grado Anna Maria Luisa d'Orl\u00e9ans, la quale non aveva figli.\nL'avvenire del piccolo principe venne stroncato da una infiammazione acuta ai polmoni il 10 luglio 1671. Con la morte di questo figlio maschio Luigi XIV rimase per quasi un anno pericolosamente soltanto con un erede, Luigi, il Gran Delfino destinato anch'egli a premorire al padre, quarant'anni dopo. Nel 1672 la casa reale venne allietata dalla nascita di un altro figlio maschio, Luigi Francesco, che acquist\u00f2 il titolo di duca d'Anjou appartenuto a Filippo Carlo. Tale gioia sarebbe per\u00f2 stata assai effimera: questi mor\u00ec a soli quattro mesi."}
{"id": "3666898", "revid": "753473", "url": "https://it.wikipedia.org/wiki?curid=3666898", "title": "Terzo occhio", "text": ""}
{"id": "3666899", "revid": "1543377", "url": "https://it.wikipedia.org/wiki?curid=3666899", "title": "Ulster (contea di Bradford)", "text": "Ulster \u00e8 una township degli Stati Uniti d'America, nella contea di Bradford nello Stato della Pennsylvania. Secondo il censimento del 2000 la popolazione \u00e8 di 1.340 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (97,54%), seguita dai nativi americani (1,04%) dati del 2000."}
{"id": "3666901", "revid": "113006150", "url": "https://it.wikipedia.org/wiki?curid=3666901", "title": "Linguistica acquisizionale", "text": "La Linguistica acquisizionale \u00e8 una branca della linguistica applicata che ha come suo oggetto di studio il processo di formazione della competenza in una lingua non materna, prevalentemente in contesto spontaneo, cio\u00e8 attraverso l'interazione con parlanti nativi di quella lingua.\nConcetti fondamentali.\nConcetto fondamentale per la disciplina \u00e8 quello di \"acquisizione\" linguistica, spesso visto in contrapposizione con quello di \"apprendimento\": entrambi i concetti si riferiscono a due modalit\u00e0 di imparare una seconda lingua; si ha acquisizione quando l'apprendente crea una competenza nella L2 in modo inconsapevole, senza conoscerne esplicitamente i meccanismi regolativi; si ha apprendimento quando il discente impara in maniera consapevole ed esplicita le regole di una lingua straniera; secondo alcuni studiosi (come per esempio Stephan Krashen) queste due modalit\u00e0 procedono in modo parallelo: l'apprendimento non sarebbe tanto efficace quanto l'acquisizione e potrebbe addirittura rappresentare un ostacolo a una completa padronanza di una lingua.\nConcetti fondamentali per la Linguistica acquisizionale sono quelli di interlingua e di sequenze acquisizionali; con quest'ultima espressione ci si riferisce alle tappe evolutive che portano alla creazione di una competenza in L2: tali tappe seguirebbero, secondo la Linguistica acquisizionale, lo stesso ordine in tutti gli apprendenti, indipendentemente dalla loro L1, dall'et\u00e0 e dal contesto di apprendimento.\nLa linguistica acquisizionale studia i diversi livelli della lingua, fonetico, semantico e sintattico. Essa si interessa inoltre alla maniera nella quale gli apprendenti gestiscono la dimensione pragmatica della lingua seconda, d'importanza cruciale in quanto generalmente considerata come l'ultimo stadio prima di raggiungere un eventuale bilinguismo.\nTerminologia.\nIl termine \"Linguistica acquisizionale\" pu\u00f2 avere, di fatto, due referenti: alcuni studiosi (come ad esempio Marina Chini) intendono il termine come traduzione italiana di Second Language Acquisition research, nome dell'indirizzo di studi sviluppatosi in ambito anglosassone; altri studiosi (come Andrea Villarini) usano invece \"Linguistica acquisizionale\" solo in riferimento al filone di studi fiorito in Italia e centrato sull'acquisizione dell'italiano come L2 da parte di immigrati."}
{"id": "3666903", "revid": "640277", "url": "https://it.wikipedia.org/wiki?curid=3666903", "title": "Kepler-16 (AB)b", "text": "Kepler-16 (AB)b \u00e8 un pianeta extrasolare scoperto nella costellazione del Cigno. Si tratta di un pianeta di massa simile a quella di Saturno, che orbita attorno alla stella binaria Kepler-16 con un periodo di rivoluzione di 226 giorni. \u00c8 il primo esempio osservativo di pianeta circumbinario attorno a stelle di sequenza principale. Il pianeta sarebbe costituito per met\u00e0 da gas e per l'altra met\u00e0 da un nucleo di roccia e ghiacci.\nNel nome ufficiale del pianeta \"Kepler-16\" indica il sistema di appartenenza e \"(AB)\" la circumbinariet\u00e0 dell'orbita. Il pianeta \u00e8 stato scoperto tramite il telescopio spaziale Kepler della NASA, che si \u00e8 servito del metodo del transito: si \u00e8 vista infatti una diminuzione di luminosit\u00e0 di una delle componenti del sistema anche quando questa non viene eclissata dall'altra. Inoltre, i transiti del pianeta hanno consentito di misurare con particolare accuratezza i parametri orbitali e le masse delle componenti del sistema.\nParametri orbitali.\nL'orbita di Kepler-16 (AB)b \u00e8 peculiare in quanto il suo raggio \u00e8 inferiore al raggio teorico in precedenza considerato il limite pi\u00f9 interno perch\u00e9 eventuali pianeti orbitanti attorno ad un sistema binario potessero avere un'orbita stabile. Prima della scoperta si riteneva infatti che, affinch\u00e9 l'orbita del pianeta fosse stabile, esso si dovesse trovare ad una distanza dal centro di massa del sistema pari ad almeno sette volte la distanza che separa le due componenti del sistema. Kepler-16 (AB)b ha invece un'orbita che \u00e8 solamente met\u00e0 di questa distanza.\nVisto dalla Terra, il pianeta interromper\u00e0 i transiti di fronte a una delle due stelle del sistema nel 2014, e smetter\u00e0 di transitare davanti all'altra stella (la pi\u00f9 brillante) nel 2018; in seguito, il pianeta non sar\u00e0 pi\u00f9 rilevabile con il metodo del transito fino al 2042 circa.\nAbitabilit\u00e0.\nKepler-16 (AB)b \u00e8 un gigante gassoso delle dimensioni di Saturno, senza una superficie solida. Gli astronomi credono per\u00f2 sia possibile l'esistenza di una luna delle dimensioni della Terra attorno al gigante gassoso, in grado di trattenere un'atmosfera in grado di generare un effetto serra che consentirebbe di trattenere il calore ricevuto dalla stella e rendere la luna potenzialmente abitabile, nonostante il pianeta sia situato al limite esterno della zona abitabile. Simulazioni al computer hanno dimostrato che un pianeta di dimensioni terrestri in orbita al sistema binario possa essere migrato dal centro della zona abitabile ad una pi\u00f9 esterna, ed essere stato catturato come luna dal gigante gassoso.\nUn'altra possibilit\u00e0 \u00e8 che un pianeta possa esistere su un'orbita stabile ad una distanza di circa 140 milioni di km, a quasi 1 UA dalla stella. In certe condizioni si pensa che si possa estendere il concetto di zona abitabile; un pianeta sufficientemente massiccio in grado di trattenere gas serra come monossido di carbonio e metano potrebbe avere le condizioni adatte per aver acqua liquida in superficie anche a distanze maggiori di quelle del gigante gassoso, come quella di un eventuale pianeta terrestre situato a 1 UA di distanza da Kepler-16.\nTatooine.\nGli astronomi hanno ribattezzato colloquialmente Kepler-16 (AB)b come \"Tatooine\", un pianeta fittizio su cui \u00e8 ambientata parte della serie dei film \"Star Wars\": una scena del primo film mostra infatti un doppio tramonto su Tatooine."}
{"id": "3666906", "revid": "2167569", "url": "https://it.wikipedia.org/wiki?curid=3666906", "title": "Foundation for Contemporary Art", "text": "Foundation for Contemporary Art (AFD) \u00e8 una fondazione che si occupa di arti visive in Ghana. Mira a creare una rete attiva di artisti e fornire uno spazio critico, fondamentale per lo sviluppo dell'arte contemporanea in Ghana. Di base ad Accra, la FCA \u00e8 stata fondata nel 2004. L'ufficio FCA si trova nel W.E.B. DuBois Memorial Centre nel quartiere Cantonments di Accra.\nLa Fondazione per l'Arte Contemporanea ha attualmente circa 100 soci - artisti, critici, collezionisti, appassionati d'arte - oltre ad un comitato consultivo e di un comitato esecutivo. La Fondazione per l'arte contemporanea Ghana recluta attivamente nuovi membri e accoglie tutti gli artisti che praticano e le persone interessate all'arte contemporanea."}
{"id": "3666907", "revid": "288300", "url": "https://it.wikipedia.org/wiki?curid=3666907", "title": "Antonio Amaya Carazo", "text": ""}
{"id": "3666910", "revid": "112063432", "url": "https://it.wikipedia.org/wiki?curid=3666910", "title": "Carlo Rinaldini", "text": "Biografia.\nNato in una famiglia aristocratica originaria di Siena, Renaldini studi\u00f2 all'Universit\u00e0 di Bologna. Fu al servizio del Papa Urbano VIII e ottenne da Carlo Taddeo Barberini, nipote del Papa, la supervisione delle fortezze di Ferrara, Bondeno e Comacchio.\nLettore all'Universit\u00e0 di Pisa nel 1644, fu professore di matematica a Pisa dal 1649 al 1666. Amico di Galilei e di Borelli, il quale lo aveva soprannominato \"Simplicio\" per la sostanziale fedelt\u00e0 all'aristotelismo tradizionale, Rinaldini fu in corrispondenza con Viviani e fu uno dei soci fondatori dell'Accademia del Cimento (1657). Tuttavia ebbe numerose controversie con i suoi amici e con Francesco Redi ed Evangelista Torricelli. Nonostante il conformismo, Rinaldini si oppose alla teoria della \"virt\u00f9 zoogenetica\" delle piante, sostenuta dagli altri accademici del Cimento, precedendo Malpighi con l'ipotesi che anche gli insetti delle galle nascessero da uova deposte da individui della stessa specie.\nNel 1667 lasci\u00f2 la Toscana per recarsi a Padova, dove ebbe la cattedra di Filosofia nella locale universit\u00e0 e pubblic\u00f2 \"Philosophia rationalis, atque entit\u00e0 naturalis\". Cerc\u00f2 invano di tornare a Pisa. A Venezia, col padre Felice Rotondi, divenne il maestro di Elena Cornaro Piscopia, la prima donna ad aver ottenuto una laurea in filosofia (25 giugno 1678). Un'altra gloria di Rinaldini \u00e8 la sua proposta di scala termometrica utilizzando come riferimenti fissi il punto di congelamento dell'acqua e quello di ebollizione all'ordinaria pressione atmosferica, e proponendo di dividere l'intervallo in 12 gradi."}
{"id": "3666912", "revid": "767487", "url": "https://it.wikipedia.org/wiki?curid=3666912", "title": "Eumenio di Gortina", "text": "Agiografia.\nNato nell'isola di Creta, fu vescovo e confessore di Gortyna, sua citt\u00e0 natale.\nCulto.\nDal Martirologio Romano alla data del 18 settembre: \"A G\u00f3rtina nell'isola di Creta, sant'Eumenio, vescovo\".\n\u00c8 il santo patrono della citt\u00e0 di Ficulle. Ci\u00f2 in memoria del fatto che, secondo antiche leggende medioevali, il santo protesse la citt\u00e0 da attacchi nemici in un momento di estrema difficolt\u00e0 per i Ficullesi. Era appunto il giorno 18 settembre e gli abitanti del borgo medioevale decisero di considerarlo santo protettore della citt\u00e0.\nLa storia poco documentata di questo Vescovo \u201clontano\u201d si intrecci\u00f2 con quella di Ficulle proprio nel tardo Medio Evo, grazie ad un evento miracoloso che salv\u00f2 Ficulle e la sua popolazione da un lungo ed estenuante assedio: nella notte tra il 17 e il 18 settembre centinaia di fiaccole misteriose comparvero sulle mura del paese facendo desistere i nemici che, spaventati, le ritennero soldati di guardia al castello.\nQuando tutto sembrava perduto, un patronus, un protettore, intervenne per rispondere alle preghiere di invocazione e di aiuto che la popolazione ficullese, esausta ed affamata dall\u2019assedio nemico, rivolgeva a Dio nella speranza di protezione, conforto e salvezza.\nI ficullesi di allora, grati per il miracolo ricevuto, la mattina seguente vollero ringraziare il loro protettore cercandolo tra i Santi festeggiati il 18 settembre: lo individuarono nel Vescovo Eumenio, appellato con il titolo di \"Taumaturgo\", cio\u00e8 capace di miracoli, e citato come \"Fiaccola luminosa di dottrina\". Questi suoi epiteti non potevano lasciare dubbi.\nFiculle e Sant\u2019Eumenio da allora divennero esempio icastico del significato pi\u00f9 vero di \"patronus\", in un rapporto di affidamento e protezione spontaneo, nato non da una condizione di schiavit\u00f9, bens\u00ec da una piena espressione di libert\u00e0.\nCon un sincero atto di Fede, mosso da eventi particolari accaduti nella storia della Comunit\u00e0 cristiana ficullese, si instaur\u00f2 cos\u00ec il legame di venerazione e di amore con Sant\u2019Eumenio."}
{"id": "3666915", "revid": "55935", "url": "https://it.wikipedia.org/wiki?curid=3666915", "title": "Carlo Renaldini", "text": ""}
{"id": "3666916", "revid": "15756", "url": "https://it.wikipedia.org/wiki?curid=3666916", "title": "Senam Okudzeto", "text": "Biografia.\nSenam Okudzeto \u00e8 un'artista internazionale e scrittrice.\nHa trascorso la sua infanzia vivendo tra il Ghana, la Nigeria, il Regno Unito e gli Stati Uniti d'America, ora si divide tra Basilea, Londra, New York e Accra.\nSi \u00e8 diplomata presso la Slade School di Belle Arti a Londra e ha conseguito una laurea all'interno del programma di studio del Whitney Museum a New York.\nNel 2003/2004 \u00e8 stata insignita di un premio alla ricerca al Radcliffe Institute per gli Studi Avanzati all'Universit\u00e0 di Harvard.\nOkudzeto ha insegnato in scuole e universit\u00e0 in Europa, Stati Uniti ed Africa occidentale e ha ricevuto numerosi premi e riconoscimenti, inclusa la Residenza per Artisti allo Studio Museum ad Harlem nel 2000/2001, il premio Pollock Krasner nel 2002 e, nello stesso anno, la Residenza presso la Stiftung Laurenz Haus a Basilea.\nE membro del collettivo artistico Tropical Goth con Adam Lehner e Ania Soliman e fondatrice di Art in Social Structures, una ONG internazionale che si occupa di iniziative mirate all'educazione e progetti di sviluppo sociale in Ghana attraverso fondi provenienti da artisti.\nTra i progetti recenti una personale al Kunstraum Lakeside a Klagenfurt, Austria (2009), al PS1 Moma di New York nella mostra Portes-Oranges (2007), alla Dak'Art Bienalle in Senegal (2006), nella quale ha rappresentato gli USA con il lavoro Capitalism and Schizophrenia.\nLa sua installazione The Dialectic of Jubilation \u00e8 stata esposta ad Africa Remix al Centre Pompidou (2005), e il lavoro Long Distance Lover \u00e8 stato esposto allo Studio Museum in Harlem (2001)."}
{"id": "3666917", "revid": "38671", "url": "https://it.wikipedia.org/wiki?curid=3666917", "title": "Francesco Gabrieli Pantaleo", "text": ""}
{"id": "3666918", "revid": "1543377", "url": "https://it.wikipedia.org/wiki?curid=3666918", "title": "Warren (contea di Bradford)", "text": "Warren \u00e8 una township degli Stati Uniti d'America, nella contea di Bradford nello Stato della Pennsylvania. Secondo il censimento del 2000 la popolazione \u00e8 di 1.025 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (98,93%), seguita dagli asiatici e dagli afroamericani (0,20%) dati del 2000."}
{"id": "3666924", "revid": "729019", "url": "https://it.wikipedia.org/wiki?curid=3666924", "title": "Albatros L 56", "text": "L'Albatros L 56 era un aereo da trasporto monomotore biplano, sviluppato dall'azienda aeronautica tedesca Albatros Flugzeugwerke GmbH nei primi anni venti e rimasto allo stadio progettuale.\nStoria del progetto.\nCon il termine della prima guerra mondiale, dopo la stesura del Trattato di Versailles del 1919, l'aviazione dell'oramai smembrato Impero tedesco era stata drasticamente ridotta e i voli, dopo un iniziale divieto, poterono essere ripresi dopo qualche tempo ma limitatamente ai servizi di trasporto civile. La timida rinascita del mercato dell'aviazione nella neofondata Repubblica di Weimar indusse alcune aziende a sviluppare nuovi modelli espressamente progettati per sostituire i pochi velivoli residuati bellici convertiti a tale scopo.\nL'Albatros avvi\u00f2 un progetto riguardante un velivolo dalla configurazione alare biplana e cabina di pilotaggio aperta, soluzioni tecniche oramai obsolete rispetto ai progetti presentati e sviluppati dalle aziende concorrenti nello stesso periodo, i monoplani tedeschi Junkers F 13 e Sablatnig P.III e l'ora olandese Fokker F.II. La consapevolezza dell'impossibilit\u00e0 di competere con dei velivoli pi\u00f9 avanzati ebbe come conseguenza l'abbandono dello sviluppo del progetto."}
{"id": "3666926", "revid": "124675892", "url": "https://it.wikipedia.org/wiki?curid=3666926", "title": "Episodi di Power Rangers Operation Overdrive", "text": "Questa \u00e8 la lista degli episodi di \"Power Rangers Operation Overdrive\". La serie \u00e8 stata trasmessa per la prima volta negli Stati Uniti su Jetix dal 26 febbraio al 12 novembre 2007, mentre in Italia \u00e8 andata in onda dal 1\u00ba settembre 2008 sullo stesso canale.\nOperazione Overdrive - Parte 1.\nTrama.\nIl ricco Andrew Hartford, per proteggere la terra dai malvagi fratelli Moltor e Flurious, i quali vogliono prendere possesso della corona aurora, recluta 5 persone (Will Berta, Rose Ortiz, Ronny Robinson e Dax Lo) per farli diventare i Power Rangers Operation Overdrive, prendendo il posto del 5\u00b0 Ranger (il Red Ranger), ma il figlio Mack si trasforma con il suo Overdrive Tracker, diventando ufficialmente il Red Overdrive Ranger, salvando la citt\u00e0 dall'eruzione di un vulcano insieme agli altri Ranger.\nOperazione Overdrive - Parte 2.\nTrama.\nMack vorrebbe continuare a essere Red Ranger. Purtroppo le cose peggiorano quando Moltor ruba la Corona e rapisce Hartford, che Mack cercher\u00e0 di salvare.\nIl mondo sommerso.\nTrama.\nLa ricerca del primo gioiello della Corona Aurora insieme quando Andrew scopre Atlantide. I Power Rangers si mettono in viaggio verso il continente scommerso.\nQuando un Ranger si innamora.\nTrama.\nIn possesso della pergamena di Atlantide, ora i Power Rangers devono trovare le altre due per poter continuare la caccia al tesoro. Intanto, Dax s'innamora, ma questo potrebbe essere d'intralcio.\nQuestione di tempo.\nTrama.\nI Power Rangers si preparano ad andare a Santa Lucia in cerca del primo gioiello. Moltor ruba una macchina del tempo con la quale ha intenzione di distruggere la Terra.\nIl pirata in rosa.\nTrama.\nI Power Rangers iniziano l'ultima parte della ricerca del primo gioiello a Santa Lucia. Ma gli altri temono di incontrare il fantasma del Pirata Barbabruna. \nVincere a tutti i costi.\nTrama.\nCon la perla di Barbabruna in loro possesso, finalmente i Power Rangers si godono un po' di tempo libero. Ma il divertimento \u00e8 rovinato a causa di Ronny, che vuole saper vincere a tutti i costi.\nDoppio gioco.\nTrama.\nLa ricerca dell'uccello Hou-ou porta i ragazzi a un punto morto. Tuttavia, quando Will viene licenziato da Andrew e ingaggiato da Miratrix, avranno ben altro di cui preoccuparsi!\nSulle tracce di Mack.\nTrama.\nMoltor e Flurious si allenano per rubare il DriveMax Magazord, catturando Mack durante l'operazione. I Power Rangers tenteranno di localizzare il loro leader e il Megazord.\nRiflettori per Dax.\nTrama.\nMiratrix e Kamdor cercano il diamante di Toru utilizzando la pergamena abbandonata dall'uccello Hou-ou. Moltor interferisce sguinzagliando loro contro un mostro.\nLa pergamena strappata - Parte 1.\nTrama.\nI Power Rangers tentano di tradurre la pergamena rubata a Miratrix e Kamdor, ma vengono attaccati da alcuni mostri inviati da Moltor.\nLa pergamena strappata - Parte 2.\nTrama.\nMack e Tyzonn cadono in un'imboscata tesa da Bullex e da un gruppo di Lava Lizard. Gli altri cercano di ritrovare Mack e rivendicano il prossimo gioiello della Corona.\nL'uomo di mercurio - Parte 1.\nTrama.\nQuando una spedizione in Brasile trova i primi indizi del terzo gioiello della Corona Aurora, viene attaccata da un nuovo gruppo di cattivi noti come i Gatti Fuorilegge.\nL'uomo di mercurio - Parte 2.\nTrama.\nFlurious prova i suoi Gyros sui Gatti Fuorilegge Mig e Benglo, trasformandoli in potenti Cyborg. Non c'\u00e8 tempo da perdere: i Power Rangers dovranno salvare rapidamente Tyzonn e fermare i Gatti.\nDietro le quinte.\nTrama.\nI Power Rangers vengono invitati a rilasciare un'intervista in diretta in un popolare Talk Show.\nIo come te.\nTrama.\nI Power Rangers si recano in Norvegia alla ricerca del Mjolnir, il mistico martello. Ma anche Moltor \u00e8 sulle sue tracce.\nColpi di martello.\nTrama.\nScoperto il legame tra il Cannone di Ki Amuk e il Mjolnir, i Power Ranger vanno in Messico, dove li attende un'imboscata. Nel frattempo, compare Loki travestito da Thor: ruber\u00e0 il Mjolnir.\nUn colpo di sfortuna.\nTrama.\nI Power Rangers usano il Cannone di Ki Amuk per impossessarsi della Piedra Azteca del Comp\u00e1s, che per\u00f2 verr\u00e0 rubata da Moltor.\nDimissioni respinte.\nTrama.\nFinalmente, i Power Rangers trovano lo Zaffiro Blu. Sar\u00e0 Will a riportarlo alla base, ma verr\u00e0 attaccato da Kamdor e Miratrix.\nRanger per sempre - Parte 1.\nTrama.\nThrax riunisce le quattro fazioni malvagie partecipanti alla caccia al tesoro in una nuova Alleanza dei Cattivi, che riuscir\u00e0 ad avere la meglio sugli Overdrive Ranger e a distruggere i loro poteri.\nRanger per sempre - Parte 2.\nTrama.\nSenza i poteri da Power Rangers, gli Overdrive Ranger tornano alle loro vite normali. Tutti tranne Mack, che viene a sapere del piano di Thrax volto a eliminare il Cavaliere guardiano.\nUna giornata perfetta.\nTrama.\nI Power Rangers hanno un giorno libero e organizzano un picnic nella foresta. Ma ci saranno anche i Gatti Fuorilegge, in cerca della Torcia del Centurione da usare nel loro ultimo robot gigante.\nLo scarabeo dorato - Parte 1.\nTrama.\nRonny viene catturata dai Gatti Fuorilegge, mentre Will disobbedisce agli ordini e va a cercarla. Nel frattempo, un indizio della Torcia del Centurione porter\u00e0 gli altri in Egitto.\nLo scarabeo dorato - Parte 2.\nTrama.\nWill salva Ronny impedendo che le venga risucchiata l'energia, mentre gli altri affrontano il nuovo robot di Moltor con un nuovo Megazord.\nIl segreto svelato.\nTrama.\nI Power Rangers combattono contro uno dei mostri di Kamdor, che immette un virus nel loro sistema. Intanto Mack scopre qualcosa che il padre gli ha sempre nascosto.\nRed Ranger Rock star.\nTrama.\nMack cerca di trovarsi una nuova identit\u00e0 e si mette a suonare la chitarra. I Power Rangers affrontano Crazar, un nuovo Gatto Fuorilegge, mentre Mig e Benglo cercano il Calice di Ottaviano.\nRitorno e partenza - Parte 1.\nTrama.\nMig e Benglo usano i poteri del Calice di Ottaviano e creano Agrios.\nRitorno e partenza - Parte 2.\nTrama.\nMack attacca i Gatti Fuorilegge con il Megazord Corona Solare.\nIndietro nel tempo.\nTrama.\nI Ranger osservano i ricordi di Mack su uno schermo per cercare di capire chi possiede i gioielli e da dove iniziare la loro ricerca dell'ultimo. Dapprima scoprono la posizione dei primi quattro gioielli, che si dimostra inutile, ma grazie all'aiuto di Spencer, alla fine scoprono la loro prossima destinazione: Grecia.\nDuello finale.\nTrama.\nI Ranger si recano in Grecia, dove invocano un antico rito per trovare il prossimo gioiello. Kamdor \u00e8 furioso con Miratrix per aver fallito di nuovo. Miratrix, in cerca di maggiore potere, intercetta il rito e diventa una creatura gigante a forma di uccello. Dopo essere stato sconfitto dal Battlefleet Megazord, Kamdor la imprigiona dentro il cristallo dove egli stesso era imprigionato. Come ultimo atto, invoca una meteora col potere dello Zaffiro Blu e sfida i Ranger. Mentre gli altri combattono la meteora, Will combatte con Kamdor. Alla fine, Will lo sconfigge e i Ranger distruggono la meteora. Si recano allora in Egitto, dove hanno bisogno di una chiave per aprire il Sarcofago, con Moltor alle calcagna.\nNiente da perdere.\nTrama.\nCon lo Zaffiro Blu in suo possesso, Flurious usa il suo potere per cercare di distruggere il vulcano di Moltor. Nel frattempo, i Ranger si recano in Giappone per trovare la chiave Tri-Dragon, necessaria per aprire la Tomba che sperano possa contenere il prossimo gioiello. Mack ritiene di essere il membro sacrificabile della squadra a causa della sua natura androide, e inizia a mettersi in situazioni sempre pi\u00f9 pericolose fino a quando decide di recarsi presso il vulcano di Moltor per impossessarsi della corona. Nonostante non ci riesca, Moltor \u00e8 molto indebolito e si reca nel covo ghiacciato di Flurious con la corona. Tuttavia, con la corona e i gioielli adesso in suo possesso, Flurious si sbarazza del fratello e ha intenzione di fare lo stesso coi Ranger. Nel frattempo, i Ranger scoprono che il quinto gioiello della Corona potrebbe essere pi\u00f9 vicino di quanto si aspettassero.\nLa conquista della corona aurora.\nTrama.\nI Rangers recuperano il quinto gioiello. Tuttavia, sono immediatamente colti di sorpresa da Flurious, l'unico nemico rimasto, che riesce a impossessarsi dei quattro gioielli dei Rangers. Con tutti e cinque i gioielli e la corona, Flurious ha intenzione di riassemblare la Corona Aurora per scatenare la sua ira sul mondo. Ma Flurious commette un grosso errore non distruggendo Mack quando ne aveva la possibilit\u00e0, e questo causer\u00e0 la propria distruzione."}
{"id": "3666932", "revid": "599013", "url": "https://it.wikipedia.org/wiki?curid=3666932", "title": "Giray Ka\u00e7ar", "text": ""}
{"id": "3666933", "revid": "438678", "url": "https://it.wikipedia.org/wiki?curid=3666933", "title": "Scooby-Doo! Paura al campo estivo", "text": "Scooby-Doo! Paura al campo estivo (\"Scooby-Doo! Camp Scare\") \u00e8 un film d'animazione del 2010.\nTrama.\nFred porta la Mystery Inc. al suo vecchio campo estivo, Campo Piccolo Alce. Qui la leggenda del Taglialegna, un uomo armato di ascia, prende vita, spaventando tutti i campeggiatori. Tocca a Scooby Doo e alla banda scoprire quali intenzioni ha, e di fermarlo nel suo intento.\nPersonaggi.\nOltre al classico gruppo della Mistery machine, nel film compaiono anche:"}
{"id": "3666942", "revid": "1711941", "url": "https://it.wikipedia.org/wiki?curid=3666942", "title": "Debdou", "text": "Debdou \u00e8 una citt\u00e0 del Marocco, nella provincia di Taourirt, nella Regione Orientale.\nI Banu Urtajjen, una famiglia berbera imparentata con la dinastia marocchina dei Wattasidi, ebbero il proprio principato semi-indipendente dal 1430 al 1563.\nCentro ebraico.\nDebdou \u00e8 stato un importante centro ebraico del Marocco. La citt\u00e0 \u00e8 stata abitata da molti ebrei sefarditi di Siviglia, che vi si rifugiarono in seguito all'ondata di rivolte anti-ebraiche scoppiate nel Regno di Castiglia nel 1391. \nTra la fine del XIX e l'inizio del XX secolo secolo la citt\u00e0 divenne per breve tempo famosa come centro di cultura ebraica, esportando rabbini a molte citt\u00e0 del Marocco.\nVerso fine del XIX secolo, la popolazione della citt\u00e0 \u00e8 stata stimata attorno ai 2.000 abitanti, la maggior parte dei quali ebrei.\nAll'inizio del XX secolo il numero di ebrei era stimato in 1.600 individui, che formavano circa un terzo della popolazione.\nDopo l'istituzione del protettorato francese la maggior parte della popolazione ebraica a poco a poco inizi\u00f2 ad emigrare nelle citt\u00e0 vicine."}
{"id": "3666944", "revid": "765341", "url": "https://it.wikipedia.org/wiki?curid=3666944", "title": "Max Mell", "text": "Interprete della spiritualit\u00e0 barocca e del sentimento religioso, \u00e8 stato autore di numerosi drammi, oltre che poesie e prose."}
{"id": "3666945", "revid": "767487", "url": "https://it.wikipedia.org/wiki?curid=3666945", "title": "L'invasione delle api regine", "text": "L'invasione delle api regine \u00e8 un film del 1973 diretto dal regista Denis Sanders. \u00c8 un film horror fantascientifico intriso di un tenue erotismo.\nTrama.\nIn una piccola citt\u00e0 degli Stati Uniti muoiono, in tre giorni, otto uomini, tutti per collasso cardiaco provocato da un \"eccessivo impegno sessuale\". Poich\u00e9 le vittime erano quasi tutti scienziati, membri di un istituto di ricerche finanziato dal governo federale, a indagare sui misteriosi decessi \u00e8 chiamato l'agente dei servizi segreti Neil Agar. Costui, scopre che gli scienziati sono stati assassinati dagli esperimenti messi in atto dalla folle dottoressa Susan Harris che ha iniettato il veleno di api sottoposte ad una pioggia radioattiva nel sangue di avvenenti ragazze per trasformarle in mutanti assassine. La mutazione si verifica nel momento culminante dell'atto sessuale, con prevedibile, mortale conseguenza per gli ignari partners. Salvata in extremis la propria fidanzata, in procinto di subire la loro stessa sorte, Agar provoca la fine della Harris e delle sue api regine.\nProduzione.\n\u00c8 stato girato in gran parte a Santa Clarita (California).\nDistribuzione.\nIl film \u00e8 stato distribuito in Italia nei primi mesi del 1976. Il doppiaggio \u00e8 stato affidato alla Cine Video Doppiatori.\nLa pellicola \u00e8 entrata nel pubblico dominio negli Stati Uniti.\nCritica.\nCome scrive Davide Pulici \u00abNon che ci sia chiss\u00e0 che nelle sequenze erotiche, e i nudi frontali non vanno mai pi\u00f9 in gi\u00f9 del seno, per\u00f2 promana dal film una sensualit\u00e0 sottile, acre, insinuante. Sar\u00e0 che le attrici, tutte, dalla Ford alla Vetri, dalla Aries alle \"api operaie\" di secondo piano, hanno una fisicit\u00e0 che ispira sesso. E sar\u00e0 anche che Sanders (vincitore nel 1955 e nel 1970 di due Oscar, per il soggetto del corto \"A Time Out of War\" e per il documentario \"Czechoslovakia 1968\") conosce l'arte del morboso e se ne compiace, basta vedere come rende caldo e partecipe il rituale della mutazione...\u00bb\n\"Dennis Sanders sviluppa senza fantasia una storia che vorrebbe strizzare l'occhio al femminismo e che in realt\u00e0 fa leva esclusivamente sull'avvenenza delle interpreti generosamente discinte.\" "}
{"id": "3666946", "revid": "212348", "url": "https://it.wikipedia.org/wiki?curid=3666946", "title": "Real Murders", "text": "Real Murders \u00e8 un romanzo di Charlaine Harris del 1990, \u00e8 il primo di una serie di dieci libri, con protagonista la bibliotecaria Aurora Teagarden. \nTrama.\nA Lawrenceton, Georgia, si ritrovano i membri di \"Real Murders\", un'associazione di persone appassionate di criminologia: Gifford Doakes \u00e8 lo specialista nei casi di massacro, Jane Eangle l'amante degli horror vittoriani, Perry Allison \u00e8 \"fan\" di Teddy Bundy...\nUna notte viene per\u00f2 ritrovato il cadavere di Mamie Wright, per giunta mutilato e la libraia della citt\u00e0, Aurora \"Roe\" Teagarden \u00e8 convita che l'assassino sia uno dei membri dell'associazione. In seguito altri brutali omicidi vengono commessi apparentemente per puro divertimento.\nSerie Aurora Teagarden.\nIn italia sono stati pubblicato solo 7 romanzi."}
{"id": "3666948", "revid": "599013", "url": "https://it.wikipedia.org/wiki?curid=3666948", "title": "Dante Silvestri", "text": "Carriera.\nDebutta in maglia nerazzurra sostituendo Piero Campelli, infortunato, nella partita contro il Racing Libertas Club, conclusasi 6 a 0 in favore dell'. Dopo una seconda stagione sempre in panchina, nella terza scende in campo una sola volta."}
{"id": "3666955", "revid": "124564776", "url": "https://it.wikipedia.org/wiki?curid=3666955", "title": "Le cinque rose di Jennifer", "text": "Le cinque rose di Jennifer \u00e8 un'opera teatrale scritta sia in napoletano sia in italiano da Annibale Ruccello.\nRappresentata per la prima volta nel 1980, \u00e8 l'opera d'esordio dell'allora ventiquattrenne autore. Nella prima rappresentazione, fu lo stesso Ruccello a interpretare il ruolo della protagonista.\nTrama.\nAnni '70. \"Jennifer\" \u00e8 un travestito malinconico, sensibile e romantico che vive in un monolocale a Napoli. Non sembra preoccupato dal serial killer che sta mietendo vittime nel suo quartiere. \nSta aspettando una telefonata da Franco, un ingegnere di Genova attualmente a Milano per lavoro, con cui ha intrapreso una relazione tempo prima; nell'attesa continua a dedicargli \"Se perdo te\" di Patty Pravo alla radio.\nPurtroppo \u00e8 ben difficile capire quando (e se) Franco chiamer\u00e0: il telefono di Jennifer, per un disguido telefonico, sembra infatti intercettare tutte le chiamate del quartiere.\nProprio per questo motivo a casa sua arriva \"Anna\", un altro travestito che vive nel suo quartiere: ha messo un annuncio sul giornale, e aspetta una telefonata al riguardo. Nel frattempo le due parlano un po' di s\u00e9 stesse: Jennifer parla un po' della sua famiglia e di Franco, Anna delle disgrazie che ha avuto nella sua vita (motivo per cui, in seguito, \u00e8 diventata una testimone di Geova), e del rapporto speciale che ha con la sua gattina, Rosinella. Una telefonata arriva, ma Jennifer liquida l'interlocutore senza troppi problemi... salvo poi chiedersi se quella chiamata in realt\u00e0 fosse per Anna, che frustrata, se ne va.\nL'attesa continua: Jennifer nel frattempo riceve una telefonata dall'amica Janice, e altre telefonate da utenti che hanno sbagliato numero. L'uomo comincia a perdere speranze. All'improvviso, arriva Anna, disperata: il maniaco ha ucciso la sua adorata Rosinella. Il travestito, in preda a una crisi nervosa, accusa Jennifer di aver ucciso la gatta e poi cerca di suicidarsi, per la disperazione. Jennifer la ferma e la consola, ma appena Anna le chiede se pu\u00f2 rimanere a dormire, Jennifer, che spera ancora nell'arrivo di Franco, la butta fuori senza tanti complimenti.\nAncora una telefonata: sembra essere finalmente Franco... ma invece \u00e8 l'abituale scocciatore che ha gi\u00e0 telefonato pi\u00f9 volte e che si diverte a farle brutti scherzi. Jennifer, disperata, si sente presa in giro, non ne pu\u00f2 davvero pi\u00f9: rimasta al buio, prende in mano le cinque rose che si trovano nel vaso sul tavolo, afferra una rivoltella e si spara in bocca. &lt;br&gt;\nPoco dopo, il telefono squilla a vuoto."}
{"id": "3666957", "revid": "599013", "url": "https://it.wikipedia.org/wiki?curid=3666957", "title": "Silvio Dal Corso", "text": ""}
{"id": "3666958", "revid": "1318658", "url": "https://it.wikipedia.org/wiki?curid=3666958", "title": "Chiesa di Santa Rita da Cascia (Marino)", "text": "La chiesa parrocchiale di Santa Rita da Cascia \u00e8 il principale luogo di culto cattolico di Cava dei Selci, frazione del comune di Marino, cittadina dei Castelli Romani, in citt\u00e0 metropolitana di Roma Capitale e sede suburbicaria di Albano.\nIl progetto, datato al 1976, \u00e8 opera dell'architetto Sandro Benedetti. \nStoria.\nL'abitato di Cava dei Selci nacque nel secondo dopoguerra intorno ad una cava di selce dismessa, tra l'altro importante sito di estrazione del materiale di costruzione degli argini del fiume Tevere. L'area, in precedenza scarsamente antropizzata, si era venuta a trovare in posizione favorevole nei collegamenti con Roma grazie all'incrocio tra le Tranvie dei Castelli Romani (tratta Roma-Albano, aperta nel 1906 e dismessa nel 1965), la ferrovia Roma-Velletri (stazione di Casabianca, poi anche stazione di Santa Maria delle Mole) e la strada statale 7 Via Appia. Simmetricamente, dall'altra parte dell'Appia nacque l'abitato di Santa Maria delle Mole, il cui nucleo fu una cooperativa agricola (che diede vita al toponimo).\nDescrizione.\nLa chiesa si doveva inserire in uno spazio individuato in un'area intensamente urbanizzata dal nulla negli anni Sessanta e Settanta, peraltro condizionata in altezza dalla presenza del cono di volo del vicinissimo aeroporto \"Giovan Battista Pastine\" di Roma-Ciampino.\nL'architetto Sandro Benedetti pensa di realizzare un'aula liturgica coerente con i dettami del Concilio Vaticano II, in grado di riunire lo spazio dei fedeli e lo spazio del clero. La pianta \u00e8 ottenuta dalla sovrapposizione di due croci greche, l'una ruotata rispetto all'altra di 45\u00b0. La stessa pianta, ridotta, viene proposta per la copertura del tiburio centrale, punto focale della chiesa.\nAll'esterno la chiesa appare come un massiccio insieme di torri ispirate alle cattedrali medioevali, nettamente diverse dalle circostanti case degli uomini (pi\u00f9 basse). La chiesa sembra cos\u00ec \"dare forma, materia e consistenza ai simboli della chiesa fortezza, Montagna Sacra e luogo della luce del Cristo\" (Benedetti). \nBenedetti riproporr\u00e0 un modello analogo a quello di Cava dei Selci, seppur con maggior libert\u00e0 di spazi, nella chiesa dei Santi Gioacchino e Anna (progetto 1979, realizzazione 1982-1984) a Torre Maura, zona urbanistica del comune di Roma, struttura che ottenne una menzione d'onore all'InArch regionale del Lazio del 1990."}
{"id": "3666959", "revid": "599013", "url": "https://it.wikipedia.org/wiki?curid=3666959", "title": "Ferdinando Quartieri", "text": "Biografia.\nBiografia.\nCapace imprenditore e, allo stesso tempo, filantropo, promosse l'industria chimica in Italia ed ebbe importanti incarichi in qualit\u00e0 di perito industriale alla Conferenza di pace di Parigi e negli USA.\nSi occup\u00f2 anche di diplomazia e tent\u00f2 di avanzare un accordo per la spartizione di Fiume nel 1921. Per questi meriti, fu nominato senatore del Regno d'Italia.\nDegno di nota \u00e8 il monumento della sua cittadina natale, Bagnone, posto in Piazza Roma.\nFonti.\nQuartieri, Ferdinando su Treccani.it"}
{"id": "3666960", "revid": "1543377", "url": "https://it.wikipedia.org/wiki?curid=3666960", "title": "Kofi Setordji", "text": "Attivit\u00e0 Artistica.\nKofi Setordji \u00e8 nato ad Accra nel 1957. Ha iniziato la sua carriera come artista grafico e negli anni novanta \u00e8 diventato uno scultore a tempo pieno sotto la guida dell'artista ganese Saka-Acquaye.\nNel 1990 ha ricevuto il premio \"Scultore dell'Anno\".\nInsieme al pittore Wisdom Kudowor, ha fondato SOCA \"Society for Contemporary Art\" per il Ghana.\nI membri del SOCA organizzano discussioni sull'arte attraverso dei simposi.\nUno dei progetti di Setordji \u00e8 \"ART House\". Una struttura ospitante per artisti in visita all'interno della sua casa, situata nella meravigliosa campagna alle porte di Accra.\nIl suo lavoro scultoreo impiega soprattutto il legno, il metallo, il bronzo, la pietra, la terracotta e la pittura.\nHa esposto in diversi paesi africani, in Europa e negli Stati Uniti.\nIn Ghana \u00e8 stato insignito da varie commissioni governative di realizzare rilievi murari, compreso quello per il museo del mausoleo del primo presidente del Ghana, Kwame Nkrumah. Insieme all'artista francese Di Rosa ha creato l'unica opera d'arte moderna pubblica esistente in citt\u00e0.\nIl Monumento al Genocidio del Rwanda.\nQuando Kofi vide alla televisione le immagini di un bulldozer che spazzava centinaia di corpi in una fossa in Ruanda nel 1994, come se non fossero altro che spazzatura, decise che era arrivato il momento di fare qualcosa.\nCome artista, sentiva il dovere di mostrare al mondo cosa stava succedendo l\u00e0. Se ne rese conto solo quando si accorse che nessuno sembrava pi\u00f9 ricordarsi dopo 4 anni di quello che era accaduto tra la popolazione Tutsi.\nRealizz\u00f2 cos\u00ec un monumento viaggiante di legno, metallo, rifiuti e materia pittorica, che consisteva di tante piccole sculture assemblate tra loro.\nQuesto lavoro, che pesa pi\u00f9 di una tonnellata, si riferisce alle vittime, i rifugiati, politici e giudici, i testimoni oculari.\nFile e file di volti in terracotta rimandano dolorosamente all'anonimato delle migliaia di vittime: il monumento \u00e8 in memoria delle 800\u00a0000, e pi\u00f9 forse, vittime dirette e indirette del genocidio del Ruanda.\nHa lavorato su questo progetto per ben due anni e mezzo e ancora oggi continua ad aggiungere nuovi elementi.\nIl fatto di spostarlo continuamente, per l'artista, \u00e8 una modalit\u00e0 per mantenere viva la sua tensione, nella gestualit\u00e0 di impacchettare e spacchettare continuamente i suoi componenti e di farlo viaggiare, anche se di poche miglia, come se respirasse aria.\nI materiali fragili di cui \u00e8 composto, come la terracotta o la legna bruciata, ci ricordano inevitabilmente quando sia fragile la vita.\nLe parti del monumento al genocidio sono state esibite in Costa d'Avorio, Senegal e Francia. \u00c8 in corso di sviluppo un suo iter in Germania."}
{"id": "3666961", "revid": "62004", "url": "https://it.wikipedia.org/wiki?curid=3666961", "title": "Volta ao Distrito de Santar\u00e9m", "text": "La Volta ao Distrito de Santar\u00e9m (it. \"Giro del Distretto di Santar\u00e9m\") era una corsa a tappe maschile di ciclismo su strada che si svolse nel distretto di Santar\u00e9m, in Portogallo, dal 2006 al 2008 nel mese di marzo. Faceva parte del circuito UCI Europe Tour, classe 2.1.\nStoria.\nPur disputandosi solo per un breve lasso di tempo, la corsa cambi\u00f2 denominazione quattro volte: creata nel 1997 come \"Grand Prix International Telecom\", nel 2001 divent\u00f2 \"Grand Prix Mosqueteiros-Rota do Marqu\u00eas\" e mantenne tale nome fino al 2004, quando divent\u00f2 \"Grand Prix Estremadura-RTP\", nel 2005 \"Grand Prix Internacional do Oeste RTP\" e solo dal 2006 acquis\u00ec l'ultima denominazione con cui fu disputata, \"Volta ao Distrito de Santar\u00e9m\".\nAlbo d'oro.\n\"Aggiornato all'edizione 2008.\""}
{"id": "3666966", "revid": "743418", "url": "https://it.wikipedia.org/wiki?curid=3666966", "title": "Kepler-16 b", "text": ""}
{"id": "3666970", "revid": "547992", "url": "https://it.wikipedia.org/wiki?curid=3666970", "title": "Luigi Giorgi (calciatore)", "text": "Caratteristiche tecniche.\nGiocatore ambidestro, nasce come trequartista per poi ricoprire il ruolo di esterno destro o sinistro in un centrocampo a quattro. Nell'esperienza a Novara l'allenatore Attilio Tesser l'ha impiegato come interno di un centrocampo a tre.\nCarriera.\nClub.\nAscoli e prestito al Foligno.\nCresce calcisticamente nelle giovanili dell' prima di essere trasferito in prestito al Foligno per un anno dopo la stagione 2005-2006 in Serie A. Qui disputa da titolare la Serie C2 2006-2007.\nRientra nella rosa della squadra marchigiana nel 2007 e dal 2008 occupa stabilmente un posto da titolare, nonostante i numerosi avvicendamenti alla guida tecnica dei bianconeri.\nIl 17 aprile 2010, al 93' del derby marchigiano di Serie B -Ascoli, segna il gol dell'1-2 finale, regalando alla sua squadra il successo che al Del Conero mancava da settantasette anni. In quattro stagioni cadette all'Ascoli totalizza 91 presenze e 6 reti.\nNovara.\nNell'estate del 2011 viene ceduto al Novara, squadra neopromossa in Serie A, per 1,6 milioni di euro, con cui debutta in massima serie il 17 settembre nella gara Cagliari-Novara (2-1).\nAlla sesta giornata \u00e8 titolare per la prima volta in massima serie contro il Catania.\nPrestiti a Siena, Palermo e Atalanta.\nIl 13 gennaio 2012 passa in prestito con diritto di riscatto al , scegliendo la maglia numero 7.\nDebutta in bianconero da titolare il 5 febbraio nella gara Juventus-Siena (0-0). Il 22 aprile 2012 segna il suo primo gol in Serie A in Genoa-Siena (1-4). Finito il prestito ritorna al Novara.\nIl 30 agosto si trasferisce al Palermo, tornando cos\u00ec in Serie A, in prestito oneroso (200.000 euro) con diritto di riscatto obbligatorio dopo 23 presenze da 45 minuti a 1,7 milioni di euro, nell'ambito di uno scambio con Agon Mehmeti. In Sicilia ritrova l'allenatore Giuseppe Sannino e il dirigente Giorgio Perinetti, che lo hanno voluto anche al Palermo. Esordisce in maglia rosanero due giorni dopo, giocando titolare in -Palermo (3-0) della seconda giornata di campionato, in cui esce al 51' per far spazio ad Egidio Ar\u00e9valo. Segna il suo primo gol in maglia rosanero nella sesta giornata contro il ChievoVerona, concludendo un'azione portata avanti da Fabrizio Miccoli: \u00e8 il gol del parziale 3-1 della partita poi conclusasi per 4-1. Si ripete nella successiva partita, pareggiata per 1-1 contro il , ottenendo il suo primato personale di reti in un'unica stagione di Serie A. Lascia la squadra dopo 13 presenze fra campionato e Coppa Italia, competizione in cui ha segnato un gol negli ottavi di finale contro l'Hellas Verona per un totale di 3 realizzazioni in maglia rosanero.\nIl 7 gennaio 2013 rientra al Novara, che lo cede immediatamente all'Atalanta in prestito oneroso (200.000 euro) con diritto di riscatto obbligatorio di mezzo cartellino (a 800.000 euro). Esordisce con l'Atalanta alla prima partita utile, cio\u00e8 in -Atalanta (2-0) della 20\u00aa giornata disputata il 13 gennaio, giocando titolare per poi lasciare il campo all'80' facendo posto a Facundo Parra. Il 27 aprile segna il suo primo gol con la squadra bergamasca nella partita pareggiata per 1-1 contro il Bologna, eguagliando il record personale di gol fatti in una stagione, cio\u00e8 4, come nell'annata 2010-2011 all'Ascoli. Segnando anche nell'ultima giornata contro il ChievoVerona (2-2), fa registrare il record assoluto di gol stagionali, chiudendo quindi l'annata in nerazzurro con 15 presenze. Il 9 luglio 2013 avviene il passaggio a titolo definitivo del giocatore all'Atalanta. Nel ritiro estivo accusa un problema alla schiena, quindi il 28 agosto subisce una lesione tra il primo e secondo grado al gemello mediale della gamba destra; ha disputato pertanto la sua prima presenza stagionale l'8 dicembre 2013 sostituendo Franco Brienza nella partita persa per 2-1 sul campo dell'Hellas Verona.\nIl 27 giugno 2014 passa il prestito al . Fa il suo esordio in bianconero giocando gli ultimi 25 minuti della partita persa per 3-0 sul campo della Lazio.\nIl ritorno all'Ascoli.\nNel settembre del 2015, dopo aver iniziato il campionato con l'Atalanta disputando una sola partita, torna in Serie B sempre nelle file dell'Ascoli, firmando un contratto che lo rilega alla societ\u00e0 picena per quattro anni. Giorgi, nominato capitano dei bianconeri, contribuir\u00e0 sostanzialmente alla permanenza nella serie cadetta della squadra bianconera, nel campionato 2015-2016 e 2016-2017.\nLa cessione allo Spezia.\nIl 31 agosto 2017 firma un contratto biennale con lo Spezia.\nStatistiche.\nPresenze e reti nei club.\n\"Statistiche aggiornate al 27 dicembre 2017.\""}
{"id": "3666971", "revid": "216401", "url": "https://it.wikipedia.org/wiki?curid=3666971", "title": "Grand Prix International Telecom", "text": ""}
{"id": "3666972", "revid": "216401", "url": "https://it.wikipedia.org/wiki?curid=3666972", "title": "Grand Prix Estremadura-RTP", "text": ""}
{"id": "3666973", "revid": "216401", "url": "https://it.wikipedia.org/wiki?curid=3666973", "title": "Grand Prix Internacional do Oeste RTP", "text": ""}
{"id": "3666981", "revid": "599013", "url": "https://it.wikipedia.org/wiki?curid=3666981", "title": "Angelo Fabbri", "text": ""}
{"id": "3666982", "revid": "743418", "url": "https://it.wikipedia.org/wiki?curid=3666982", "title": "Kepler 16b", "text": ""}
{"id": "3666983", "revid": "43572648", "url": "https://it.wikipedia.org/wiki?curid=3666983", "title": "Caccia Sadica", "text": ""}
{"id": "3666985", "revid": "767487", "url": "https://it.wikipedia.org/wiki?curid=3666985", "title": "Svinica", "text": "Svinica (in ungherese \"Pet\u0151szinye\", in tedesco \"Swinitz\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3666989", "revid": "120925957", "url": "https://it.wikipedia.org/wiki?curid=3666989", "title": "Meschac Gaba", "text": "Vive e lavora tra la Repubblica del Benin e i Paesi Bassi.\nBiografia.\nMeschac Gaba lavora nella Repubblica del Benin tra il 1991 e il 1996. Nel 1996 si reca in Olanda, per una residenza presso la Rijksakademie van beeldende kunsten di Amsterdam.\nPratica artistica.\nNel 1997 inaugura al Rijksmuseum a Leida, il Museo d'Arte Africana Contemporanea, un progetto nel quale l'artista installata 12 sale, si tratta di un museo nomade che viaggia tra varie istituzioni in cinque anni, culminando con \"Humanist Space\" a Documenta 11. Altre installazioni includono il \"Museum Restaurant\" (esposto a Amsterdam, 1999), la \"Games Room\" (a Besan\u00e7on, in Francia, nel 1999 e a Bruxelles e Gent nel 2000), la \"Library of the Museum\" (Witte de With, 2001), e il \"Salon\" (Palais de Tokyo, Parigi, 2002). \nAttualmente, il Museo di Arte Africana Contemporanea si trova al Centro Atl\u00e1ntico de Arte Moderno (CAAM) di Las Palmas de Gran Canaria.\nUn'altra opera che lo ha portato alla fama \u00e8 \"Tresses\". Nasce durante la sua residenza al PS1 di New York nel 2005. Passeggiando per le strade di Manhattan, Meschac Gaba ha la sensazione che i grattacieli si posino sulla testa delle persone. Decide di commissionare una serie di parrucche che ricordino la forma degli edifici pi\u00f9 importanti di New York e Cotonou, capitale del Benin, per trasmettere un messaggio di pace."}
{"id": "3666990", "revid": "547992", "url": "https://it.wikipedia.org/wiki?curid=3666990", "title": "Giuseppe Novellino", "text": "Biografia.\nNato in Brasile da genitori irpini e rientrato in Italia in giovane et\u00e0, \u00e8 fratello minore del pi\u00f9 celebre Walter, con cui assieme all'altro fratello Paolo ha iniziato la carriera calcistica nelle giovanili della Pomense. \u00c8 il padre delle calciatrici Debora e Donatella Novellino.\nCarriera.\nGiocatore.\nHa militato prevalentemente nelle serie minori italiane, con l'eccezione della stagione 1980-1981, nella quale ha disputato 6 incontri in Serie A con la maglia della Fiorentina (esordio in massima serie il 18 gennaio 1981, in occasione della sconfitta interna nel derby toscano con la ).\nAllenatore.\nNovellino come allenatore ha guidato, fra Promozione e Prima Categoria le squadre di Pulsano, Fragagnano e San Giorgio. Dal gennaio 2017 \u00e8 subentrato alla guida del Citt\u00e0 di Massafra in Promozione."}
{"id": "3666991", "revid": "1305772", "url": "https://it.wikipedia.org/wiki?curid=3666991", "title": "Drogheda United Football Club 2007", "text": "Questa voce raccoglie le informazioni riguardanti il Drogheda United Football Club nelle competizioni ufficiali della stagione 2007.\nStagione.\nAssicuratosi il cartellino dell'attaccante libico \u00c9amon Zayed, il Drogheda United entr\u00f2 presto nel lotto delle candidate alla vittoria del titolo nazionale inseguendo, nella prima parte del campionato, il St. Patrick's Athletic. Effettuato il sorpasso dopo sedici gare giocate, il Drogheda United mantenne il comando della graduatoria fino alla fine, ottenendo il suo primo titolo nazionale con due turni di anticipo\nDivisa e sponsor.\nLe divise della squadra sono prodotte dalla Jako. Lo sponsor ufficiale \u00e8 Murphy Environmental. "}
{"id": "3666992", "revid": "767487", "url": "https://it.wikipedia.org/wiki?curid=3666992", "title": "\u0160em\u0161a", "text": "\u0160em\u0161a (in ungherese \"Semse\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3666993", "revid": "287204", "url": "https://it.wikipedia.org/wiki?curid=3666993", "title": "Semsa", "text": ""}
{"id": "3667004", "revid": "110157", "url": "https://it.wikipedia.org/wiki?curid=3667004", "title": "The Peel Sessions (The Smiths)", "text": "The Peel Sessions \u00e8 un EP della band inglese The Smiths.\nPubblicato nell'ottobre del 1988, il disco contiene quattro tracce registrate durante lo show radiofonico di John Peel a BBC Radio 1, il 18 maggio del 1983.\nRealizzazione.\nA met\u00e0 degli anni 1980, BBC Radio 1, inizi\u00f2 a pubblicare le registrazioni di alcuni show radiofonici del dj John Peel, voce storica della radiofonia inglese. Gli Smiths furono la band numero 55 ad essere prodotta e la loro session venne trasmessa per la prima volta il 31 maggio del 1988.\n\"Volevamo pubblicarle in termini puramente egoistici perch\u00e9 ci piacevano tutti quei brani e quelle versioni. Ho voluto presentare queste canzoni ancora una volta e nella forma migliore. Quelle session hanno quasi catturato il cuore di quello che abbiamo fatto\" - dichiar\u00f2 poi Morrissey, parlando degli show alla BBC \"C'era un qualcosa di disordinato in quelle registrazioni, ed era una cosa molto positiva. Le persone sono cos\u00ec nervose e disperate quando partecipano a quegli show e la cosa sembra far uscire il meglio da loro\" (Morrissey intervistato da Jamming, 1984)\nLa band successivamente partecip\u00f2 altre tre volte allo show: il 21 settembre del 1983, il 9 agosto del 1984 e il 17 dicembre del 1986.\nTutti i brani del disco, tranne \"Miserable Lie\", erano gi\u00e0 stati pubblicati in precedenza nell'album raccolta Hatful of Hollow, del 1984.\nLa versione originale dell'EP presenta la copertina generica della serie The Peel Sessions, con un artwork argento e la lista in bianco (su sfondo nero) dei nomi di molti artisti che negli anni hanno registrato per John Peel.\nTracce.\nTutte le canzoni sono scritte da Morrissey/Marr."}
{"id": "3667007", "revid": "619191", "url": "https://it.wikipedia.org/wiki?curid=3667007", "title": "Tintin in America", "text": "Tintin in America (\"Tintin en Am\u00e9rique\") \u00e8 il terzo albo della serie a fumetti \"Le avventure di Tintin\" creata dal fumettista belga Herg\u00e9. Questo \u00e8 l'unico episodio delle avventure di Tintin in cui appare un personaggio storico reale con il proprio nome, Al Capone, nonostante nella realt\u00e0 in cui la storia fu realizzata fosse gi\u00e0 definitivamente incarcerato; in tutti gli altri episodi compaiono personaggi solamente in parte ispirati a persone realmente esistenti. Nell'aprile 2008 l'acquerello originale della copertina dell'album fu venduto all'asta per 177.000 euro.\nStoria editoriale.\nLa storia venne pubblicata settimanalmente sul periodico \"Le Petit Vingti\u00e8me\" dal 1931 al 1932 e raccolto in albo la prima volta nel 1932. Successivamente, nel 1946, venne completamente ridisegnata per renderla stilisticamente omogenea con le nuove storie che venivano pubblicate in albi a colori di 48 pagine con una gabbia a dodici vignette invece che a sei come venivano prima disegnate da Herg\u00e9. Come nelle sue abitudini Herg\u00e9 nel ridisegnare l'album cerc\u00f2 di migliorare l'efficacia narrativa attraverso la rielaborazione di alcune vignette e arriv\u00f2 a invertire alcune vignette per facilitare la comprensione. Nel 1973 l'album fu pubblicato per la prima volta negli Stati Uniti con alcuni cambi di contenuti imposti dall'editore americano, furono eliminati alcuni personaggi secondari neri che vennero rimpiazzati da altri bianchi.\nTrama.\nLa prima parte della storia si svolge a Chicago, dove il giovane reporter Tintin si scontra con dei gangster e in seguito la trama della storia gira attorno ad un villaggio indiano \nLa storia narra le avventure di Tintin negli Stati Uniti. Al suo arrivo il reporter viene rapito da alcuni gangster di Al Capone che lo considerano un giornalista pericoloso. Poco dopo riesce a scappare e liberarsi e dovr\u00e0 scontrarsi con un'altra banda di criminali.\nNella seconda parte della storia Tintin si trova con una trib\u00f9 di indiana, ed \u00e8 qui che appaiono le scene pi\u00f9 controverse dell'album: soldati americani che uccidono degli indiani per cacciarli dalle loro terre a causa della scoperta di un pozzo di petrolio. Molti editori fecero pressioni su Herg\u00e9 perch\u00e9 cambiasse questa scena."}
{"id": "3667008", "revid": "599013", "url": "https://it.wikipedia.org/wiki?curid=3667008", "title": "Gustavo Francesconi", "text": ""}
{"id": "3667009", "revid": "92723", "url": "https://it.wikipedia.org/wiki?curid=3667009", "title": "\u0160t\u00f3s", "text": "\u0160t\u00f3s (in ungherese \"St\u00f3sz\", in tedesco \"Sto\u00df\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3667011", "revid": "287204", "url": "https://it.wikipedia.org/wiki?curid=3667011", "title": "Stos", "text": ""}
{"id": "3667015", "revid": "52076", "url": "https://it.wikipedia.org/wiki?curid=3667015", "title": "Prst", "text": ""}
{"id": "3667018", "revid": "287204", "url": "https://it.wikipedia.org/wiki?curid=3667018", "title": "Trebejov", "text": "Trebejov (in ungherese \"Tereb\u0151\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3667027", "revid": "767487", "url": "https://it.wikipedia.org/wiki?curid=3667027", "title": "Trsten\u00e9 pri Horn\u00e1de", "text": "Trsten\u00e9 pri Horn\u00e1de (in ungherese \"Aba\u00fajn\u00e1dasd\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3667028", "revid": "287204", "url": "https://it.wikipedia.org/wiki?curid=3667028", "title": "Kerman Tour", "text": "Il Kerman Tour (it. \"Giro del Kerman\") era una corsa a tappe maschile di ciclismo su strada disputata annualmente nella Provincia di Kerman, in Iran. Creato nel 2005, fu subito inserita nel calendario del circuito continentale UCI Asia Tour come gara di classe 2.2. Dopo il 2011 non si \u00e8 pi\u00f9 svolto.\nAlbo d'oro.\n\"Aggiornato all'edizione 2011.\""}
{"id": "3667029", "revid": "287204", "url": "https://it.wikipedia.org/wiki?curid=3667029", "title": "Trstene pri Hornade", "text": ""}
{"id": "3667030", "revid": "119050444", "url": "https://it.wikipedia.org/wiki?curid=3667030", "title": "Locomotiva DR E 42", "text": " \n \nLe locomotive E 42 erano una serie di locomotive elettriche progettate dalla Deutsche Reichsbahn per il traino di treni merci e di treni passeggeri a bassa velocit\u00e0.\nStoria.\nLe locomotive furono realizzate dalla LEW di Hennigsdorf per il traino di treni merci e di passeggeri a bassa velocit\u00e0 sulle linee elettrificate della Sassonia. Insieme alle locomotive E 11 per treni passeggeri veloci, le E 42 erano parte del piano di sostituzione delle locomotive elettriche d'anteguerra.\nLe unit\u00e0 vennero assegnate ai depositi di Bitterfeld, Erfurt, Halle, Karl-Marx-Stadt, Lipsia, Wei\u00dfenfels e Zwickau. Alcune unit\u00e0 vennero destinate alle reti \"S-Bahn\" di Dresda e di Lipsia.\nNel 1970, con l'introduzione del nuovo sistema di numerazione, furono riclassificate nel gruppo 242.\nNel 1994, con l'incorporazione della DR nella nuova DB, assunsero il numero di gruppo 142. Negli stessi anni furono radiate."}
{"id": "3667031", "revid": "119050448", "url": "https://it.wikipedia.org/wiki?curid=3667031", "title": "Locomotiva DR 242", "text": ""}
{"id": "3667032", "revid": "119049960", "url": "https://it.wikipedia.org/wiki?curid=3667032", "title": "Locomotiva DB 142", "text": ""}
{"id": "3667040", "revid": "767487", "url": "https://it.wikipedia.org/wiki?curid=3667040", "title": "Trs\u0165any", "text": "Trs\u0165any (in ungherese \"F\u00fcz\u00e9rn\u00e1daska\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3667041", "revid": "287204", "url": "https://it.wikipedia.org/wiki?curid=3667041", "title": "Trstany", "text": ""}
{"id": "3667044", "revid": "599013", "url": "https://it.wikipedia.org/wiki?curid=3667044", "title": "Guido Olivares", "text": ""}
{"id": "3667046", "revid": "1543377", "url": "https://it.wikipedia.org/wiki?curid=3667046", "title": "Saka-Acquaye", "text": "Formazione e carriera.\nSaka Acquaye \u00e8 stato pittore, sculture, designer tessile, insegnante, drammaturgo e musicista.\nHa compiuto i suoi studi presso l'Achimota Teacher Training College dal 1943 al 1946, e successivamente l'Alchimota Art School dal 1947 al 1949 dove studi\u00f2 arte, musica e artigianato.\nProsegu\u00ec i suoi studi in Scultura e Design Industriale alla Pennsylvania Academy of Fine Arts a Filadelfia negli Stati Uniti tra il 1953 e il 1956.\nSaka inoltre prese parte a un corso di due anni in Relazioni Pubbliche e Pubblicit\u00e0 alla Charles Morris Price School tra il 1957 e il 1959.\nDal 1964 al 1966 si \u00e8 laureato in Arti dell'Opera e del Teatro all'Universit\u00e0 della California a Los Angeles.\nRiconosciuto come il decano della scultura dopo aver provato diverse tecniche scultoree egli approfond\u00ec il suo interesse nella modellazione della creta e dell'argilla. Tra gli anni '70 e gli anni '80 torna alla produzione dei suoi lavori in fibra di vetro poich\u00e9 decide di esplorare il materiale in tutte le sue forme.\nCome drammaturgo si annoverano tra le commedie pi\u00f9 importanti \"Hintin Hintin\", \"Obadzen\", \"Makola Scholarship\", \"Sasabonsam\" e \"The Lost Fishermen\".\nIn campo musicale collabora con il Wulomei, banda strumentale ghanese. Ha fondato inoltre la Black Beats Band nel 1952 ma lasci\u00f2 il gruppo quando dovette seguire i suoi corsi negli USA.\nL\u00e0 form\u00f2 l'African Ensemble nel 1954 ed ebbe il privilegio di esibirsi con il gruppo in molti luoghi, fiero del fatto che questo tipo di produzione musicale riuscisse ad avere un grosso impatto in America.\nSaka insegn\u00f2 Arte al St. Augustine's College, Cape Coast per due anni negli anni '50 e fu capo promoter per le arti al Ghana Institute of Art and Culture, che successivamente divenne Arts Council of Ghana.\nTra i suoi lavori come artista ci sono il monumento a J.B. Danquah al Danquah Circle, un lavoro nella sala centrale della Bank of Ghana e il Guggisberg monument all'Ospedale di Apprendimento Korle Bu ad Accra.\nSaka muore il 27 febbraio 2007 in seguito a una gravissima malattia."}
{"id": "3667052", "revid": "767487", "url": "https://it.wikipedia.org/wiki?curid=3667052", "title": "Turnianska Nov\u00e1 Ves", "text": "Turnianska Nov\u00e1 Ves (in ungherese \"Torna\u00fajfalu\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3667054", "revid": "287204", "url": "https://it.wikipedia.org/wiki?curid=3667054", "title": "Turnianska Nova Ves", "text": ""}
{"id": "3667057", "revid": "944090", "url": "https://it.wikipedia.org/wiki?curid=3667057", "title": "Referendum sull'indipendenza del Montenegro del 1992", "text": "Il Referendum sull'indipendenza del Montenegro del 1992 fu il primo referendum riguardante l'indipendenza del Montenegro.\nQuesito.\nSiccome ormai 4 delle 6 repubbliche (Slovenia, Croazia, Macedonia e Bosnia ed Erzegovina) della Repubblica Socialista Federale di Jugoslavia si erano staccate dalla federazione, anche il Montenegro (pi\u00f9 che altro simbolicamente) decise di indire un referendum sullo status.\nIl quesito fu il seguente:\nVolete che il Montenegro come repubblica sovrana continui a esistere in uno stato comune jugoslavo con le altre repubbliche che lo vogliono?\nSi rispondeva con SI (contro l'indipendenza) e NO (a favore dell'indipendenza).\nCampagna elettorale.\nL'allora primo ministro Milo \u0110ukanovi\u0107 si impegn\u00f2 in prima persona attaccando gli indipendentisti e grazie al controllo statale dei media si fece propugnatore dell'opzione federalista.\nTra i partiti favorevoli alla federazione con la Serbia ci furono il Partito Democratico dei Socialisti del Montenegro, il Partito Popolare e il Partito Radicale Serbo.\nAl contrario propensi all'indipendenza erano l'Alleanza Liberale del Montenegro, il Partito Socialista Nazionale e la comunit\u00e0 albanese che per\u00f2 decise di boicottare il referendum.\nRisultati.\nElettori registrati: 421,549\nRisultati comune per comune:"}
{"id": "3667058", "revid": "21583", "url": "https://it.wikipedia.org/wiki?curid=3667058", "title": "Milo Cotogno", "text": ""}
{"id": "3667067", "revid": "287204", "url": "https://it.wikipedia.org/wiki?curid=3667067", "title": "Tur\u0148a nad Bodvou", "text": "Tur\u0148a nad Bodvou (in ungherese \"Torna\", in tedesco \"Tornau\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3667069", "revid": "287204", "url": "https://it.wikipedia.org/wiki?curid=3667069", "title": "Turna nad Bodvou", "text": ""}
{"id": "3667076", "revid": "767487", "url": "https://it.wikipedia.org/wiki?curid=3667076", "title": "Kwadwo Ani", "text": "Biografia.\nHa studiato al Ghanatta College of Art. Ha partecipato a mostre personali e collettive nel suo paese e a livello internazionale. Il suoi lavori sono stati acquisiti dalla Alliance Francaise, Ghana; Ghana Broadcasting Corporation; e dal Ministero della cultura cinese.\nKwadwo Ani recentemente ha partecipato ad una mostra itinerante in Europa, promosso dalla British Royal Overseas League. Nel 2004, Ani ha vinto una residenza nel Vermont Studio Center finanziato dalla Fondazione Ford.\nPratica artistica.\nIl suo recente lavoro gioca su Ani-kese che si traduce in \"grandi occhi\" - Ani nella sua lingua madre significa occhi. Lo stile naif caratterizza tutta la sua opera. Kwadwo Ani nei suoi lavori pi\u00f9 recenti, si sforza di ritrarre il mondo che lo circonda attraverso uno sguardo infantile, quindi onesto e sincero che solo un bambino possiede. Le sue opere provocano stati che vanno dall'ilarit\u00e0 alternati a stati di angoscia e paura."}
{"id": "3667077", "revid": "767487", "url": "https://it.wikipedia.org/wiki?curid=3667077", "title": "Vajkovce", "text": "Vajkovce (in ungherese \"Tarcavajk\u00f3c\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3667079", "revid": "767487", "url": "https://it.wikipedia.org/wiki?curid=3667079", "title": "Segunda Divisi\u00f3n B 1998-1999", "text": "L'edizione 1998-99 della Segunda Divisi\u00f3n B fu il ventiduesimo campionato di calcio spagnolo di terza divisione ad avere questa denominazione. Il campionato vide la partecipazione di 80 squadre raggruppate in quattro gruppi. Le prime quattro di ogni gruppo furono ammesse ai play-off per la promozione in Segunda Divisi\u00f3n mentre le ultime quattro furono retrocesse in Tercera Divisi\u00f3n. Erano previsti anche i play-out per le quintultime di ogni gruppo.\nPlay-out.\nSemifinali\nFinale"}
{"id": "3667080", "revid": "47767", "url": "https://it.wikipedia.org/wiki?curid=3667080", "title": "Segunda Divisi\u00f3n B spagnola 1998-1999", "text": ""}
{"id": "3667081", "revid": "438678", "url": "https://it.wikipedia.org/wiki?curid=3667081", "title": "Agente 007, dalla Russia con amore", "text": ""}
{"id": "3667082", "revid": "599013", "url": "https://it.wikipedia.org/wiki?curid=3667082", "title": "Antonio Da Sacco", "text": "Carriera.\nArrivato dal Petrarca, esordisce con la maglia dell'Inter il 24 ottobre 1920 nella partita persa per (3-1) contro il Casteggio. Gioca la sua ultima partita con la maglia nerazzurra il 16 luglio 1922 nel pareggio per (1-1) contro la Libertas Firenze. Passato al Milan debutta il 16 dicembre 1923 nella vittoria per (2-1) sulla Novese. Scende per l'ultima volta in campo con la maglia del Milan il 12 aprile 1925 nella sconfitta per (4-0) contro il Livorno. La sua carriera prosegue nelle file del Vigevanesi e dell'Ambrosiana."}
{"id": "3667084", "revid": "298229", "url": "https://it.wikipedia.org/wiki?curid=3667084", "title": "Doha International Grand Prix", "text": "Il Doha International Grand Prix (it. \"Gran Premio Internazionale di Doha\") era una corsa in linea maschile di ciclismo su strada che si disput\u00f2 in Qatar, dal 2004 al 2008. Faceva parte del circuito continentale UCI Asia Tour, inizialmente nella classe 1.1, fu declassato 1.2 nella sua ultima edizione del 2008.\nAlbo d'oro.\n\"Aggiornato all'edizione 2008.\""}
{"id": "3667090", "revid": "1543377", "url": "https://it.wikipedia.org/wiki?curid=3667090", "title": "Wells (contea di Bradford)", "text": "Wells \u00e8 una township degli Stati Uniti d'America, nella contea di Bradford nello Stato della Pennsylvania. Secondo il censimento del 2000 la popolazione \u00e8 di 1.278 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (99,45%), seguita dai nativi americani (0,16%) dati del 2000."}
{"id": "3667092", "revid": "599013", "url": "https://it.wikipedia.org/wiki?curid=3667092", "title": "Carlo Davies", "text": "\u00c8 figlio del calciatore Samuel Richard Davies."}
{"id": "3667094", "revid": "124891032", "url": "https://it.wikipedia.org/wiki?curid=3667094", "title": "Institutio oratoria", "text": "L'Institutio oratoria (\"La formazione dell'oratore\") \u00e8 l'opera maggiore di Marco Fabio Quintiliano e l'unica ad esserci interamente pervenuta.\nDedicata a Marco Vitorio Marcello, funzionario della corte di Domiziano, per l'educazione del figlio Geta, l'opera (databile tra il 90 e il 96 d.C.), compendia l'esperienza di un insegnamento durato vent'anni (dal 70 al 90 ca). Scopo di quest'opera \u00e8 fungere da manuale per coloro che vogliano impegnarsi nell'educazione.\nIl titolo dell'opera proviene dallo stesso autore, indicato da un'espressione contenuta in una lettera al suo editore Trifone, posta a premessa dell'opera. Si tratta di un vero e proprio manuale sistematico di pedagogia e di retorica, in 12 libri, pervenutoci integro.\nStruttura.\nIl primo libro fa parte a s\u00e9, trattando di problemi vari di pedagogia relativi all'istruzione \"elementare\" (una novit\u00e0 assoluta nel panorama culturale antico): dalla scelta del maestro, al modo di insegnare i primi elementi di scrittura e lettura, dalla questione se sia pi\u00f9 utile l'istruzione pubblica o privata (e in questo lui privilegia la scuola pubblica poich\u00e9 suscita nei piccoli l'attitudine alla vita sociale, stimolanti forme di competizione e crea amicizie), al modo di riconoscere e invogliare le capacit\u00e0 dei singoli discepoli, e cos\u00ec via.\nIl secondo, invece, chiarisce la didattica del retore, consiglia la lettura di autori \"optimi\", n\u00e9 troppo antichi n\u00e9 troppo moderni, esorta gli scolari a praticare declamazioni attinenti alla vita reale (e a puntare comunque alla \"sostanza delle cose\"), con un linguaggio semplice ed appropriato.\nI libri dal III al VII trattano dell'\"inventio\" e della \"dispositio\", cio\u00e8 lo studio degli argomenti da inserire nelle cause e l'arte di distribuirli;\nI libri dall'VIII al X, dell'\"elocutio\", ovvero della scelta dello stile e dell'orazione. Il X libro insegna i modi di acquisire la \"facilitas\", cio\u00e8 la disinvoltura nell'espressione; qui, prendendo in esame gli autori da leggere e da imitare, Quintiliano inserisce un famoso excursus storico-letterario sugli scrittori greci e latini (in cui compara Cicerone a Demostene), preziosa testimonianza sui canoni critici dell'antichit\u00e0 (ma i giudizi hanno un carattere esclusivamente retorico). L'autore sottolinea l'importanza dell'avere pi\u00f9 modelli di riferimento piuttosto che cercare di imitare un solo autore, e di cercare la precisione nei propri scritti, ma senza farsi ridurre al silenzio dall'eccessivo zelo verso la ricerca della forma perfetta.\nL'XI libro parla della \"memoria\" e dell'\"actio\", cio\u00e8 dell'arte di tenere a mente i discorsi e di porgerli.\nIl XII libro (la parte \"longe gravissimam\", \"di gran lunga pi\u00f9 impegnativa\" dell'opera) presenta, infine, la figura dell'oratore ideale: le sue qualit\u00e0 morali, i principi del suo agire, i criteri da osservare, il \"vir bonus dicendi peritus\" di catoniana memoria.\nProgetto educativo.\nL\"'Institutio oratoria\" si delinea, dunque, come un programma complessivo di formazione culturale e morale, scolastica ed intellettuale, che il futuro oratore deve seguire scrupolosamente, dall'infanzia fino al momento in cui avr\u00e0 acquistato qualit\u00e0 e mezzi per affrontare un uditorio (il termine \"institutio\" sta ad indicare, propriamente, \"insegnamento, educazione, istruzione\", confrontabile col termine greco di \"paid\u00e8ia\"): e ci\u00f2, in risposta alla corruzione contemporanea dell'eloquenza, che Quintiliano vede in termini moralistici, e per la quale individua come rimedi il risanamento dei costumi e la rifondazione delle scuole. \nMa, soprattutto, propugn\u00f2 il criterio del ritorno all'antico, alle fonti della grande eloquenza romana, i cui onesti principi erano stati sanciti dall'oratoria di Catone e la cui perfezione era stata toccata da Cicerone.\nLe fonti dell'opera furono, quasi certamente, la \"Retorica\" d'Aristotele e proprio gli scritti retorici dell'Arpinate, anche se, a differenza di quest'ultimo, egli intende formare non tanto l'uomo di stato, guida del popolo, ma semplicemente e principalmente l'\"uomo\".\nDi conseguenza, mentre le analisi di Cicerone s'incentravano sull'ambito strettamente letterario e larvatamente \"politico\", Quintiliano affronta le varie questioni con un'ampiezza tale di orizzonti culturali e di motivazioni \"pedagogiche\" da proporsi decisamente come un \"unicum\" nella storia letteraria latina.\nUtopia dell'oratore \"totale\".\nPur nella nuova situazione politica, in un impero unitario e pacificato, Quintiliano ripropone cos\u00ec il modello di oratore di et\u00e0 repubblicana, di stampo catoniano-ciceroniano; \u00e8 nel recupero dell'oratoria per un nuovo spazio di missione civile il vero scopo di Quintiliano, in cui si risolve la problematica dei rapporti fra oratore e principe tracciata nel XII libro e tacciata, dalla critica, di servilismo dimenticando, a tal proposito, che egli doveva effettivamente molto alla dinastia Flavia (in particolare a Domiziano, addirittura osannato come sommo poeta) e la sua appartenenza afferiva a quel mondo di \"provinciali\" che avevano un vero e proprio culto per l'imperatore, simbolo per loro dell'ordine e del benessere.\nL'oratore perfetto deve avere, secondo Quintiliano, una conoscenza a dir poco \"enciclopedica\" (filosofia, scienza, diritto, storia), ma dev'essere - oltre che un \"tuttologo\" - anche un uomo onesto, \"\"optima sentiens optimeque dicens\", o - come disse gi\u00e0 Catone - \"vir bonus dicendi peritus\"\".\nTuttavia, nel predicare questo ritorno a Cicerone, Quintiliano non si rendeva conto che ci\u00f2 esigeva anche il ritorno alle condizioni di libert\u00e0 politica di quel tempo: in ci\u00f2 sta il segno pi\u00f9 evidente del carattere antistorico (se non \"utopistico\") del classicismo da lui vagheggiato."}
{"id": "3667096", "revid": "1057320", "url": "https://it.wikipedia.org/wiki?curid=3667096", "title": "Disney's Hollywood Studios", "text": "Disney's Hollywood Studios, precedentemente conosciuto come \"Disney-MGM Studios\", \u00e8 il terzo dei quattro parchi a tema di propriet\u00e0 della Disney Parks, Experiences and Products costruiti presso il Walt Disney World Resort a Bay Lake, Florida, Stati Uniti a circa 22 km a sud ovest di Orlando, ed \u00e8 stato inaugurato il 1\u00ba maggio del 1989. Il tema principale del parco \u00e8 il mondo del cinema, traendo ispirazione dall'et\u00e0 d'oro di Hollywood, ma negli ultimi anni \u00e8 diventato un parco a tema dove aprire attrazioni dei nuovi marchi acquistati e gestiti dalla Disney come Pixar e Star Wars. Inizialmente questo parco era chiamato \"Disney-MGM Studios\" ma, visto l'iniziale poco successo, nel 2008, dopo molti miglioramenti, sia nelle scenografie sia nelle attrazioni, il parco venne rinominato \"Disney's Hollywood Studios\". Ha un parco gemello a \"Disneyland Paris\", chiamato \"Walt Disney Studios\".\nNegli ultimi anni il parco si \u00e8 ingrandito sempre di pi\u00f9 diventando uno dei parchi pi\u00f9 grandi e visitati del mondo, con oltre 11 milioni di visitatori all'anno.\nStoria.\nL'idea.\nNel 1985, Disney e Metro-Goldwyn-Mayer stipularono un contratto di licenza che conferiva a Disney in tutto il mondo i diritti di utilizzare il marchio MGM. Intanto, dopo che \"Epcot\" venne inaugurato nel 1982, gli \"Imagineers\" della Disney avevano iniziato a pensare che cosa mancava alla zona del \"World Showcase\", in particolare, quali settori avrebbero potuto presentare nei futuri nuovi padiglioni. In cima alla lista misero la propria industria: l'intrattenimento. Ma quello che doveva essere l\"'Epcot's Entertainment Pavilion\" \u00e8 presto diventato una proposta per un terzo parco a tema al \"Walt Disney World Resort\". Tale proposta fu ampliata e accelerata quando gli Universal Studios iniziarono a sviluppare un sito vicino per il parco a tema \"Universal Studios Florida\" nel 1986. Michael Eisner, allora capo della Walt Disney Company, decise cos\u00ec di dedicare il terzo parco di divertimenti del \"Walt Disney World Resort\" al mondo del cinema.\nApertura ed iniziale insuccesso.\nTre anni dopo, il 1\u00ba maggio 1989, fu aperto il parco a tema \"Disney-MGM Studios\", battendo gli \"Universal Studios Florida\" di un anno. Il parco fu inizialmente pensato e strutturato come un parco ispirato alle produzioni cinematografiche di Hollywood e come uno studio di produzione operativo, con servizi di produzione cinematografica e televisiva attivi, tra i quali una filiale di animazione e un backlot funzionanti. Il parco per\u00f2 (il pi\u00f9 piccolo parco Disney all'epoca) non offriva tante attrazioni non attirando di fatto il pubblico e fu inizialmente un flop.\nRipresa e nuove attrazioni.\nNel 1994, avvenne una vera svolta, con la costruzione dell'attrazione \"Tower of Terror\", che ebbe tanto successo da costruirla in quasi tutti i parchi Disney a venire; l'attrazione, caratterizzata da innovativi effetti speciali, rialz\u00f2 notevolmente l'attrazione del pubblico verso il parco. Nello stesso periodo lo studio di animazione in loco della Walt Disney Animation Studios, collabor\u00f2 alla realizzazione di successi quali \"La bella e la bestia\", \"Aladdin\", \"Il re leone\", \"Mulan\" e \"Lilo &amp; Stich\". Negli anni sono stati aggiunti molti spettacoli, da uno show dedicato a \"La bella e la bestia\" a \"Fantasmic!\", anch'esso uno spettacolo di grande successo.\nNel 2004 gli studi di animazione vennero chiusi e demoliti lasciando spazio allo spettacolo di macchine \"Lights, Motors, Action! Extreme Stunt Show\", inaugurato nel 2005, che aveva avuto grande successo nel suo parco gemello di Parigi, il \"Walt Disney Studios\", inaugurato nel 2002. Nel 2008, dopo una battaglia legale tra Disney ed MGM, gli studi vengono rinominati \"Disney's Hollywood Studios\". Lo stesso anno venne costruita una nuova area denominata \"Pixar Place\", con un'ulteriore grande attrazione, \"Toy Story Mania!\".\nGli ultimi anni e l'espansione.\nNegli anni duemiladieci il parco ha continuato a chiudere sempre pi\u00f9 attrazioni a tema \"studio cinematografico; nell'aprile 2016, la maggior parte della \"Streets of America\" - tra cui le facciate delle strade del backlot, \"Lights, Motors, Action! Extreme Stunt Show\", la Earffel Tower (la torre dell'acqua con le orecchie di Topolino, vecchio simbolo del parco) e le restanti aree del backstage - sono state chiuse e demolite in preparazione di \"\" e \"Toy Story Land\". A conferma della volont\u00e0 di trasformarlo in un parco a tema Pixar-Star Wars, il primo maggio del 2019, per i 30 anni del parco, ne \u00e8 stato aggiornato il logo che vede, oltre a Topolino, l'aggiunta di BB-8 da Star Wars e dello Sceriffo Woody dalla Pixar. \"Star Wars: Galaxy's Edge\", copia della land aperta qualche mese prima nel \"Disneyland\" originale in California, \u00e8 la pi\u00f9 grande espansione del parco sin dalla sua apertura ed \u00e8 stata inaugurata il 29 agosto 2019.\nAree tematiche.\n\"Disney's Hollywood Studios\" \u00e8 diviso in otto aree a tema o \"land\" qui di seguito elencate come appaiono in senso orario:\n\"Hollywood Boulevard\".\nQuesta land \u00e8 ispirata alla vera strada omonima di Hollywood e funge da ingresso principale del parco e funziona allo stesso modo della \"Main Street, U.S.A.\" dei parchi stile \"Disneyland\". \u00c8 fiancheggiata da facciate a tema con strade e locali che vendono merchandising Disney ed offrono vari servizi. In fondo a \"Hollywood Boulevard\" si trova una replica esatta del TCL Chinese Theatre di Hollywood.\n\"Echo Lake\".\nQuesta land \u00e8 ispirata dal quartiere Echo Park di Los Angeles come si presentava nell'epoca d'oro di Hollywood.\n\"Commissary Lane\".\nQuesta land \u00e8 un breve percorso situato tra la \"Hollywood Boulevard\" e \"Grand Avenue\".\n\"Grand Avenue\".\nQuesta land \u00e8 tematizzata come un quartiere storico con lo stesso nome nel centro di Los Angeles.\n\"Star Wars: Galaxy's Edge\".\nUna land ispirata ad un pianeta inedito della saga di Star Wars chiamato Batuu.\n\"Toy Story Land\".\nQuesta land \u00e8 ispirata alla serie di film della Disney-Pixar, Toy Story.\n\"Animation Courtyard\".\nQuesta land ospita attrazioni basate su film e personaggi creati dalla Walt Disney Animation Studios. Questa sezione del parco era originariamente il punto di partenza per lo \"Studio Backlot Tour\".\n\"Sunset Boulevard\".\nQuesta land \u00e8 ispirata al vero viale omonimo e fu la prima espansione del parco, inaugurata nel luglio 1994."}
{"id": "3667097", "revid": "767487", "url": "https://it.wikipedia.org/wiki?curid=3667097", "title": "Omar Ghayatt", "text": "Biografia.\nUn precoce interesse per la Commedia, combinato con un forte senso per il visuale, hanno portato Ghayatt a sviluppare la sua caratteristica miscela di Performance art. \nSi \u00e8 laureato presso la Facolt\u00e0 di \"Arts and Education\" a Il Cairo nel 1998. Nel 2003 fonda la compagnia teatrale \"Studio Moroni\" e presenta la sua prima opera d'arte importante \"Night Traveller\", alla Townhouse Gallery del Cairo. Vince il primo premio per la performance al 15th Egyptian Youth Salon nello stesso anno ed \u00e8 il primo premio mai assegnato in Egitto per l'arte performativa.\nNegli anni successivi, il suo lavoro lo porta in diversi paesi, tra cui Francia, Bosnia, Turchia, Polonia e Corea. Nel 2007 giunge a Berna con il programma di residenza d'artista \"Pro Helvetia\". Torna in seguito in Svizzera per fare un Master in scenografia presso l'Universit\u00e0 delle Arti di Zurigo (Z\u00fcrcher Hochschule der K\u00fcnste). Dal 2010, Ghayatt ha sede alla \"Stadtgalerie\" di Berna , con uno studio patrocinato dalla Citt\u00e0 di Berna, oltre ad essere ancora associato alla Townhouse Gallery de Il Cairo. \nTematiche.\nIl lavoro di Ghayatt si propone di esplorare l'universale attraverso lo specifico, utilizzando un linguaggio chiaro e visivo di immagini, scene e movimenti che possono esser facilmente capiti.\nI primi spettacoli ruotavano attorno ai temi della nascita, della morte, e l'esistenza umana. Pi\u00f9 recentemente, Ghayatt si \u00e8 concentrato sulle tensioni alle quali ci troviamo di fronte in un mondo globalizzato, esplorando il tanto discusso \"scontro di civilt\u00e0\" tra Occidente e Oriente nella sua collaborazione \"Made in Paradise\" con la performance dell'artista Yan Duyvendak e il drammaturgo Nicole Borgeat. Il suo ultimo progetto, \u201cIf I Weren't Egyptian, \u2026\u201d \u00e8 un gioco al confine tra finzione e realt\u00e0, incentrato intorno alla tendenza umana universale di progettare speranze e sogni in un altrove. \nMetodologia.\nL'immagine nascosta.\nLa pratica teatrale e la ricerca di Ghayatt non hanno nulla a che fare con la parola parlata. Lui stesso dice: \"Cerco una traduzione visiva dei nostri sentimenti, nella convinzione che l'immagine sul palco \u00e8 molto pi\u00f9 forte di qualsiasi altra cosa e che il teatro pu\u00f2 essere universale, quando si avvale di un linguaggio visivo. Con la parola 'immagine' non intendo una foto o un oggetto, ma l'immagine che posso costruire nelle menti degli spettatori. Io la chiamo l\"'immagine nascosta\", un'immagine che \u00e8 possibile vedere anche se chiudi gli occhi. In scena cerco di usare parole, suoni, musica e movimenti del corpo come se fossero elementi visivi.\" \nVoci correlate.\nArte contemporanea africana &lt;br&gt;\nTownhouse Gallery\nCollegamenti esterni.\nSito Omar Ghayatt-Studio Moroni &lt;br&gt;\nYan Duyvendak e Omar Ghayatt al INTEATRO Festival a Polverigi &lt;br&gt;\nArticolo di Renzo Francabandera su Klpteatro &lt;br&gt;\nVideo intervista al Festival \u201cextra-9\u201d Annecy &lt;br&gt;\nhttps://www.youtube.com/watch?v=9nv7CDrKEks Video estratto di Les Passagers] &lt;br&gt;\narticolo su Mouvement.net &lt;br&gt;\narticolo su General-Anzeiger online&lt;br&gt;\narticolo su Al-Ahram Weekly"}
{"id": "3667103", "revid": "599013", "url": "https://it.wikipedia.org/wiki?curid=3667103", "title": "Giovanni Perego (calciatore)", "text": ""}
{"id": "3667110", "revid": "124488944", "url": "https://it.wikipedia.org/wiki?curid=3667110", "title": "Locomotiva DR E 11", "text": " \n \nLe locomotive E 11 erano una serie di locomotive elettriche progettate della Deutsche Reichsbahn per il traino di treni passeggeri veloci.\nStoria.\nLe locomotive furono realizzate dalla LEW di Hennigsdorf per il traino di treni passeggeri veloci sulle linee elettrificate della Sassonia. Insieme alle locomotive E 42 per treni locali e merci, le E 11 erano parte del piano di sostituzione delle locomotive elettriche d'anteguerra.\nNel 1970, con l'introduzione del nuovo sistema di numerazione, furono riclassificate nel gruppo 211.\nA partire dalla fine degli anni ottanta le 211 cominciarono ad essere sostituite dalle pi\u00f9 moderne 243. Nel 1994, con l'incorporazione della DR nella nuova DB, le unit\u00e0 rimaste assunsero il numero di gruppo 109. Le ultime furono radiate nel 1998."}
{"id": "3667111", "revid": "287204", "url": "https://it.wikipedia.org/wiki?curid=3667111", "title": "Mario Massa (regista)", "text": "Biografia.\nGiornalista e scrittore, inizia a lavorare per il cinema alla fine degli anni Trenta a Roma, realizzando in particolare soggetti di carattere comico e per commedie sentimentali, arrivando alla regia con il film \"Vietato ai minorenni\", con la collaborazione tecnica di Domenico Gambino.\nRiconoscimenti.\nNel 1935 ha ricevuto il Premio Viareggio ex aequo con Stefano Landi per l'opera \"Uomo solo\" (Circoli)."}
{"id": "3667114", "revid": "119050424", "url": "https://it.wikipedia.org/wiki?curid=3667114", "title": "Locomotiva DR 211", "text": ""}
{"id": "3667115", "revid": "119049878", "url": "https://it.wikipedia.org/wiki?curid=3667115", "title": "Locomotiva DB 109", "text": ""}
{"id": "3667118", "revid": "104278773", "url": "https://it.wikipedia.org/wiki?curid=3667118", "title": "Stop Me (The Smiths)", "text": "Stop Me \u00e8 un album raccolta della band inglese The Smiths.\nPubblicato il 21 gennaio del 1988 dalla RCA Victor, per il solo mercato giapponese.\nRealizzazione.\nNel 1987, la Rough Trade, che aveva previsto di pubblicare tre singoli dal nuovo album della band, Strangeways, Here We Come, dovette fare i conti con l'imprevista notizia della separazione del gruppo e con il conseguente problema di reperire nuovo materiale per completare le b-sides dei singoli stessi, che furono cos\u00ec integrati utilizzando materiale d'archivio degli Smiths. La RCA Victor decise allora di raccogliere quei tre singoli, nessuno dei quali era mai stato pubblicato in precedenza in Giappone, e relative b-sides in una raccolta da pubblicare per il solo mercato giapponese.\nL'album contiene anche la cover di una canzone interpretata da Cilla Black, \"Work Is a Four-Letter Word\" (gi\u00e0 peraltro pubblicata come b-side di Girlfriend in a Coma), considerata da Johnny Marr come una delle peggiori interpretazioni degli Smiths e diretta conseguenza dell'ossessione di Morrissey per le voci femminili degli anni sessanta cosa che, in seguito, verr\u00e0 addebitata al frontman come una delle ragioni che porteranno alla rottura della band di Manchester.\nLa cover degli Smiths, comunque, manca della strofa iniziale \"There are girls / That men will slay for / To provide / The things that they long for / Why do you think work is a four-letter word?\".\nCopertina.\nLa copertina, progettata da Morrissey, \u00e8 la stessa usata per il singolo Stop Me If You Think You've Heard This One Before (da cui la raccolta prende il nome) e ritrae l'attore e cantante inglese Murray Head in uno scatto del 1966, tratto dal film \"The Family Way\".\nTracce.\nTutte le tracce sono scritte da Morrissey/Marr, tranne \"Work Is a Four-Letter Word\", scritta da Guy Woolfenden e Don Black."}
{"id": "3667119", "revid": "110157", "url": "https://it.wikipedia.org/wiki?curid=3667119", "title": "What Matters Most", "text": "What Matters Most \u00e8 un album della cantante statunitense Barbra Streisand, pubblicato nel 2011. L'album vede la partecipazione di Chuck Berghofer."}
{"id": "3667124", "revid": "599013", "url": "https://it.wikipedia.org/wiki?curid=3667124", "title": "Piero Martinella", "text": "Carriera.\nDopo aver giocato in Lombardia con la maglia del Varese, si trasferisce a Milano per giocare nell'Internazionale."}
{"id": "3667130", "revid": "228587", "url": "https://it.wikipedia.org/wiki?curid=3667130", "title": "Wayne Reynolds", "text": "Primi anni ed educazione.\nWayne Reynolds \u00e8 nato a Leeds, nel Regno Unito ed ha frequentato la facolt\u00e0 di arte presso Dewsbury e Middlesbrough.\nGiochi.\nWayne Reynolds ha continuato a produrre illustrazioni per numerosi libri di \"Dungeons &amp; Dragons\" e per la rivista \"Dragon\" sin dal 1999, oltre a disegnare le copertine per \"Deep Dwarven Delve\" (1999), \"Reverse Dungeon\" (2000), \"Complete Warrior\" (2003) e numerosi libri per la campagna di Eberron. Ha inoltre realizzato disegni e immagini per molti giochi, fra cui \"Pendragon\" (Chaosium), \"Rolemaster\" (Iron Crown Enterprises) e la linea \"GameMastery\" (Paizo Publishing), ed ha firmato numerose illustrazioni per il gioco di carte collezionabili \"\".\nFumetti.\nReynolds ha inoltre realizzato lavori per alcuni fumetti britannici, in particolar modo per \"2000 AD\", \"Sl\u00e1ine\" e \"Giudice Dredd\". Ha inoltre collaborato con i creatori di \"2000 AD\" su \"Warhammer Monthly\" sulle storie \"The Redeemer\" e \"Kal Jerico\".\nBibliografia.\nFumetti.\nFra i suoi lavori si possono citare:"}
{"id": "3667132", "revid": "287204", "url": "https://it.wikipedia.org/wiki?curid=3667132", "title": "Maurizio Piccoli", "text": "Biografia.\nParoliere e compositore di chiara fama, partecipa numerose volte al Festival di Sanremo con sue composizioni cantate da vari artisti. Si ricorda la canzone \"Stiamo come stiamo\" cantata da Mia Martini e Loredana Bert\u00e9 e \"Come si cambia\" cantata da Fiorella Mannoia. Vince il Festival di Vina del Mar nel 1988. \nVerso la met\u00e0 degli anni '70 realizza gli album \"Pace\" (1974) e \"Gi\u00f9 per queste strade\" (1977), partecipando come cantautore a manifestazioni canore quali Un disco per l'estate e Festivalbar. Abbandona la carriera di cantante per motivi personali e si dedica alla composizione.\nHa scritto brani per molti artisti, in particolare interpreti femminili della canzone italiana, quali Mia Martini, Fiorella Mannoia, Loredana Bert\u00e8, Ornella Vanoni, Milva, Iva Zanicchi, Renato Zero, Patty Pravo, Mina, Anna Oxa, Pierangelo Bertoli, Franco Califano, Riccardo Fogli, Nada, Amanda Lear, Aida Cooper, Marina Barone, Anna Melato, Christian De Sica, Dik Dik, ecc. Collabora in pi\u00f9 occasioni con Pino Donaggio, Gianfranco Lombardi, Renato Pareti, ecc.\nL'attivit\u00e0 di compositore si concretizza in colone sonore per corto- e lungometraggi, video di vario genere (Ferrari, SIP, Caff\u00e8 Florian, ecc.), video-cataloghi (Biennale di Venezia, mostra \"Savoldo\", mostra \"Gli Egizi\", ecc.).\nFin dagli anni settanta, attratto dalla musica elettronica, si dedica a composizioni innovative, approfondendo l'uso del software dedicato pi\u00f9 diffuso. La conoscenza del computer e delle fonti digitali del suono in ambito musicale la esprimer\u00e0 nei lunghi anni (30) in qualit\u00e0 di giornalista specializzato in musica e strumenti musicali per le Riviste SM Strumenti Musicali, Chitarre, ecc. Di questa attivit\u00e0 da giornalista rimangono centinaia di articoli e due libri (1985 e 2005) dedicati a Leo Fender e alla sua produzione.\nSvolge anche l'attivit\u00e0 di curatore delle versioni in italiano dei testi in giapponese del repertorio musicale del cantautore Tanimura (cantato in un Lp da MIlva) e in greco del repertorio musicale del cantautore Mikroutsikos (Ministro all'epoca della Cultura) fatto proprio ancora dalla cantante Milva. \nProduce e cura il restauro e l'editing digitale di due cd di brani inediti di Mia Martini (Il concerto-2004, Altro che cielo-2010).\nScrive e compone alcune canzoni per lo Zecchino d'Oro: \"Caro Ges\u00f9 ti scrivo\" e \"Spunta la luna\" e vince numerosi premi con sue canzoni a festival canori per bambini.\nTraduce dall'inglese e dirige nella seconda met\u00e0 degli anni novanta il doppiaggio delle numerosissime parti cantate dei 90 episodi della serie \"Animaniacs\" per la Amblin Production di Spielberg.\nIscritto all'Albo dei giornalisti, ha l'hobby del restauro audio.\nPubblica nel 2019 il suo primo romanzo fantasy (Pi\u00f9 lontano di lontano). In pubblicazione nel 2021 il secondo romanzo fantasy (Chiara sar\u00e0...)."}
{"id": "3667133", "revid": "149485", "url": "https://it.wikipedia.org/wiki?curid=3667133", "title": "III Giochi asiatici invernali", "text": "I III Giochi asiatici invernali si sono svolti ad Harbin, Cina, dal 4 all'11 febbraio 1996.\nSi \u00e8 trattato della prima manifestazione invernale internazionale a svolgersi in territorio cinese.\nNazioni partecipanti.\nHanno partecipato 17 nazioni, sette in pi\u00f9 rispetto all'edizione precedente. Kazakistan, Kirghizistan, Tagikistan e Uzbekistan hanno fatto il loro debutto.\n Kuwait\nDiscipline.\nVennero disputate gare in 43 diverse discipline, all'interno di otto sport:\nIl Salto con gli sci \u00e8 stato sport dimostrativo in questa edizione dei Giochi asiatici invernali."}
{"id": "3667136", "revid": "311970", "url": "https://it.wikipedia.org/wiki?curid=3667136", "title": "Laudo Macchi", "text": ""}
{"id": "3667138", "revid": "52076", "url": "https://it.wikipedia.org/wiki?curid=3667138", "title": "Palazzo di vetro dell'ONU", "text": ""}
{"id": "3667152", "revid": "339392", "url": "https://it.wikipedia.org/wiki?curid=3667152", "title": "Elena Cornaro Piscopia", "text": ""}
{"id": "3667160", "revid": "767487", "url": "https://it.wikipedia.org/wiki?curid=3667160", "title": "Rikki Wemega-Kwawu", "text": "Biografia.\nKwawau ha studiato presso la Scuola di Pittura e Scultura di Skowhegan, nel Maine. Ha partecipato a numerose mostre collettive e le sue opere si trovano in collezioni private e pubbliche in tutto il mondo, tra cui la Artotheek olandese.\nPratica artistica.\nLa sua opera \u00e8 caratterizzata da una sintesi tra passato e presente. Nei suoi dipinti di grandi dimensioni incorpora un patrimonio di antichi simboli africani.\nL'opera \"Saga Ashanti\" \u00e8 stata incluso nella mostra \"Artisti Spea\" presso il San Diego Museum of Man, nel maggio 2007.\nMostre.\nJust One - Sommerausstellung - ARTCO Galerie GmbH, Herzogenrath.\nPOSITIONEN - zeitgen\u00f6ssischer afrikanischer K\u00fcnstler aus der Sammlung Kindermann - ARTCO Galerie GmbH, Herzogenrath \nFINE ART 2010 - ARTCO Galerie GmbH, Herzogenrath.\nWelt in der Hand - Kunsthaus Dresden, Dresden.\nFINE ART 2010 - ARTCO Galerie GmbH, Herzogenrath. \nNeues aus dem Westen - Junge K\u00fcnstler aus Westafrika - ARTCO Galerie GmbH, Herzogenrath.\nZeitgen\u00f6ssische Kunst aus Ghana - Haus der V\u00f6lker, Schwaz.\nDIALOGE - ARTCO Galerie GmbH, Herzogenrath.\nAFRICA SELECT I - ARTCO Galerie GmbH, Herzogenrath."}
{"id": "3667161", "revid": "247222", "url": "https://it.wikipedia.org/wiki?curid=3667161", "title": "Brani musicali dei Radiohead", "text": "Questa \u00e8 la lista dei brani musicali dei Radiohead, gruppo rock britannico formatosi nel 1985, composto dal cantante e chitarrista Thom Yorke, dal chitarrista e tastierista Jonny Greenwood, dal chitarrista Ed O'Brien, dal batterista Philip Selway e dal bassista Colin Greenwood."}
{"id": "3667164", "revid": "212348", "url": "https://it.wikipedia.org/wiki?curid=3667164", "title": "Brani musicali dei Misfits", "text": "Questa lista comprende tutte le canzoni dei Misfits, poich\u00e9 molte sono state pubblicate in vari album."}
{"id": "3667165", "revid": "465169", "url": "https://it.wikipedia.org/wiki?curid=3667165", "title": "Brani musicali degli Oasis", "text": "Questa \u00e8 la lista completa delle canzoni del gruppo rock inglese Oasis. Non sono contenute canzoni in versione live o remixate dalla band. La lista segue l'ordine alfabetico."}
{"id": "3667166", "revid": "599013", "url": "https://it.wikipedia.org/wiki?curid=3667166", "title": "Attilio Gerola", "text": "Carriera.\nCresciuto nel Legnano, ha disputato una partita in Prima Categoria Lombarda con l'Inter il 20 marzo 1919 Inter-Trevigliese (4-0), poi tredici stagioni con i lilla del Legnano per un totale di 290 partite, ha chiuso la sua carriera a Trento."}
{"id": "3667168", "revid": "1001457", "url": "https://it.wikipedia.org/wiki?curid=3667168", "title": "Assedio di Gerusalemme (63 a.C.)", "text": ""}
{"id": "3667171", "revid": "119050644", "url": "https://it.wikipedia.org/wiki?curid=3667171", "title": "Locomotiva DR V 75", "text": "La locomotiva V 75 della Deutsche Reichsbahn era una locomotiva diesel da manovra pesante.\nLe V 75 furono progettate per sostituire le locomotive a vapore serie 80, utilizzate per i servizi di manovra nella stazione principale di Lipsia. Le locomotive furono ordinate alla \u010cKD di Praga, ed erano molto simili alle T 435.0 delle \u010cSD.\nRiclassificate nel 1970 nella serie 107, furono radiate nel 1986."}
{"id": "3667173", "revid": "1305772", "url": "https://it.wikipedia.org/wiki?curid=3667173", "title": "Yosep III Maraugin", "text": "Nativo di Kirkuk, educato dai missionari Cappuccini a Amida, fu consacrato vescovo di Mardin nel 1696 dal patriarca Yosep II. Alla morte di questi nel 1713, fu eletto patriarca caldeo, approvato in concistoro a Roma il 13 novembre 1713, e confermato dalla Santa Sede il 18 marzo 1714.\nDurante il suo patriarcato vi fu un aumento considerevole del numero dei cattolici caldei, soprattutto nell'area tradizionalmente sottoposta ai patriarchi nestoriani di Alqosh. Questi successi provocarono la reazione del patriarca nestoriano di Alqosh, Eliya XII Denha, che riusc\u00ec pi\u00f9 volte a far imprigionare Yosep III per mano del governo ottomano. Anche ad Amida la reazione degli ortodossi determinarono l'occupazione della cattedrale di San Giuseppe e la cacciata dei Cappuccini dalla citt\u00e0 nel 1726.\nNegli anni di patriarcato di Yosep III, la comunit\u00e0 cattolica caldea fu soggetta alle vessazioni fiscali del governo ottomano e alle gravose condizioni economiche per la liberazione del suo patriarca; inoltre, dal punto di vista giuridico-amministrativo, la comunit\u00e0 caldea era sottoposta al patriarca nestoriano, aumentando cos\u00ec le sue difficili condizioni di vita.\nNel 1734 Yosep III part\u00ec per l'Europa e visit\u00f2 le corti europee di Polonia, Austria e Roma per raccogliere fondi in aiuto alla sua Chiesa.\nNel 1754 nomin\u00f2 come suo successore mar Antun Galla, ma la Santa Sede non riconobbe questa nomina ed impose all'anziano patriarca di rimanere sulla sua sede. Mor\u00ec a Amida il 23 gennaio 1757 (o l'11 gennaio 1759)."}
{"id": "3667174", "revid": "797136", "url": "https://it.wikipedia.org/wiki?curid=3667174", "title": "Bakary Kon\u00e9", "text": "Carriera.\nEsordi e Guingamp.\nHa iniziato la sua carriera calcistica nel 2005 con l'\u00c9toile Filante, la squadra della sua citt\u00e0 natale. Nel luglio del 2006 si trasferisce in Francia per giocare con il Guingamp. Ha giocato la sua prima partita in Ligue 2 l'11 maggio 2007 contro il Tours.\nLione.\nL'11 agosto 2011 \u00e8 stato acquistato dal Lione per 3 milioni di euro, firmando un contratto quinquennale. Ha segnato il suo primo gol nei preliminari di Champions League contro il Rubin Kazan il 24 agosto 2011.\nMalaga.\nIl 28 giugno 2016 \u00e8 stato acquistato dal Malaga, con il quale ha firmato un contratto triennale."}
{"id": "3667181", "revid": "619191", "url": "https://it.wikipedia.org/wiki?curid=3667181", "title": "I sigari del faraone", "text": "I sigari del faraone (\"Les Cigares du pharaon\") \u00e8 il quarto albo della serie a fumetti \"Le avventure di Tintin\" creata dal fumettista belga Herg\u00e9. La seconda parte del fumetto \u00e8 stata riadattata dallo stesso Herg\u00e9 e da Jacques Van Melkebeke nella commedia teatrale gialla \"Il mistero del diamante blu\" (1941).\nStoria editoriale.\nLa storia venne pubblicata settimanalmente sul periodico \"Le Petit Vingti\u00e8me\" dal 1932 al 1934 e raccolta in albo la prima volta nel 1934. Successivamente, nel 1946, venne completamente ridisegnata per renderla stilisticamente omogenea con le nuove storie che venivano pubblicate in albi a colori di 48 pagine con una gabbia a dodici vignette invece che a sei come venivano prima disegnate da Herg\u00e9.\nCostituisce la prima parte dell'avventura che prosegue nel volume seguente \"Il loto blu\". In questo episodio appaiono per la prima volta alcuni personaggi importanti della serie come: Dupont e Dupond, Rastapopoulos, Allan Thompson e Oliveira da Figueira. Come nei tre precedenti album, la struttura del racconto si articola in un susseguirsi di peripezie senza molta relazione tra loro. Per\u00f2 a differenza dei precedenti episodi per la prima volta Herg\u00e9 crea una certa unitariet\u00e0 alla trama mediante un elemento misterioso: i sigari che danno il titolo all'album. La storia riunisce vari elementi tipici della narrativa di genere come la maledizione, una societ\u00e0 segreta e il mistero che circonda l'identit\u00e0 del capo di una banda."}
{"id": "3667182", "revid": "110157", "url": "https://it.wikipedia.org/wiki?curid=3667182", "title": "Prelatura territoriale di S\u00e3o Jos\u00e9 do Alto Tocantins", "text": "La prelatura territoriale di S\u00e3o Jos\u00e9 do Alto Tocantins (in latino: \"Praelatura Territorialis Sancti Iosephi de Alto Tocantins\") \u00e8 una sede soppressa della Chiesa cattolica.\nTerritorio.\nLa prelatura territoriale si estendeva a cavallo degli stati brasiliani di Goi\u00e1s e di Tocantins, che fino al 1988 costituivano un unico stato.\nSede prelatizia era la citt\u00e0 di S\u00e3o Jos\u00e9 do Tocantins, dal 1938 chiamata Niquel\u00e2ndia.\nStoria.\nLa prelatura territoriale fu eretta il 25 luglio 1924 con la bolla \"Ad munus pastorale\" di papa Pio XI, ricavandone il territorio dalla diocesi di Goi\u00e1s. Originariamente era suffraganea dell'arcidiocesi di Mariana.\nIl 18 novembre 1932 la prelatura territoriale entr\u00f2 a far parte della provincia ecclesiastica dell'arcidiocesi di Goi\u00e1s.\nLa prelatura territoriale \u00e8 stata soppressa il 26 marzo 1956 con la bolla \"Cum territorium\" di papa Pio XII e il suo territorio \u00e8 stato diviso fra le prelature territoriali di Cristal\u00e2ndia e di Formosa (oggi entrambe diocesi) e la diocesi di Urua\u00e7u."}
{"id": "3667183", "revid": "256896", "url": "https://it.wikipedia.org/wiki?curid=3667183", "title": "Bandiera del SMOM", "text": ""}
{"id": "3667184", "revid": "256896", "url": "https://it.wikipedia.org/wiki?curid=3667184", "title": "Bandiera dello SMOM", "text": ""}
{"id": "3667193", "revid": "889336", "url": "https://it.wikipedia.org/wiki?curid=3667193", "title": "Dorothy Round Little", "text": "Biografia.\nDurante la sua carriera vinse il singolare all'Australian Championships nel 1935 vincendo contro Nancye Wynne in due set (6-4, 6-4).\nVinse due volte il Wimbledon: una prima volta nel 1934 superando in finale Helen Hull Jacobs per 6-2, 5-7, 6-3, la seconda volta nel 1937 riuscendo ad avere la meglio su Jadwiga J\u0119drzejowska per 6-2, 2-6, 7-5.\nNel doppio giunse in finale all'U.S. National Championships del 1931. Nel 1986 venne inserita nell'International Tennis Hall of Fame"}
{"id": "3667195", "revid": "228587", "url": "https://it.wikipedia.org/wiki?curid=3667195", "title": "Danubio (raccolta di racconti)", "text": "Danubio narra un viaggio di Claudio Magris in compagnia di amici, attraverso i luoghi in cui sono nati, vissuti o passati personaggi pi\u00f9 o meno noti della storia, della cultura e della letteratura Mitteleuropea in qualche modo legati al Danubio. Vi si tesse una fitta trama di riferimenti e citazioni, oltre che riflessioni personali, su temi quali la fama letteraria, il concetto di nazione e il legame fra lingua e collocazione geografica e politica.\nCaratteristiche dell'opera.\nIl viaggio descrive il paesaggio culturale di un fiume che attraversa l'Europa centrale per quasi 3.000 chilometri. \u00c8 un viaggio attraverso quella che culturalmente \u00e8 conosciuta come Mitteleuropa, nella cui gestazione e sviluppo sono stati fondamentali i fattori germanici ed ebraici, come dice Magris: \u00abLa cultura tedesca, e con essa la cultura ebraica, \u00e8 stata un coefficiente di unit\u00e0 e civilt\u00e0 in Europa centro-orientale\u00bb.\nIl Danubio rappresenta, in questa Europa centrale, molto pi\u00f9 di una semplice caratteristica geografica. Il suo ruolo \u00e8 quello di una possibile articolazione della convivenza tra i popoli (la civilt\u00e0 danubiana o asburgica \u00e8 \"un mondo dietro le nazioni\u00bb), in contrasto con l'idea esclusiva dei nazionalismi tedeschi e dei diversi popoli slavi. Magris delinea la disputa tra i due paradigmi come la disputa tra Austria e Prussia sui \"grandi-tedeschi\" ed i \"piccolo-tedeschi\": l'Austria proponeva al tempo degli Asburgo di fare un crogiolo di popoli e culture in un impero sovranazionale, mentre la Prussia degli Hohenzollern cercava una Pangermania unificante con caste diverse a seconda dell'origine etnica dei coloni. Magris sottolinea il fatto che la Mitteleuropa era una realt\u00e0 che, nell'ultima fase dell'Impero Asburgico, presupponeva \"una convivenza tollerante, comprensibilmente pianificata dopo la sua fine\".\nIl viaggio narrato nel libro segue quasi sempre il corso del fiume attraverso Germania, Austria, Ungheria, Cecoslovacchia, Romania e Bulgaria, ricordando molte volte gli eventi del passato: la storia della Cattedrale di Ulm, la vita a Timisoara sotto Ceausescu e la morte di Rodolfo d'Asburgo e Marta Vetsera in un casino di caccia il 30 gennaio 1889, l'assedio di Vienna da parte degli eserciti turchi nel 1683 e la celebrazione annuale del vino di P\u00e9cs. Anche personaggi letterari sono rievocati, come Elias Canetti a Ruse, C\u00e9line a Sigmaringen, Paul Celan a Tulcea.\nSi trovano i numerosi gruppi etnici che a volte coesistono in piccole aree geografiche: ad esempio si spiega che in Vojvodina ci sono ventiquattro gruppi etnici. La Mitteleuropa \u00e8 l'emergere della diversit\u00e0, frutto di una storia che all'epoca del libro stava attraversando un periodo di transizione e che dopo le convulsioni degli anni '90 continua la propria evoluzione, nel quadro dell'ancora invertebrata Europa del XXI secolo.\nIl libro evidenzia il ruolo della cultura germanica, nella sua versione danubiana: \"i tedeschi sono stati i romani della Mitteleuropa\", dando \"una civilt\u00e0 unitaria a un miscuglio di razze diverse \".\nIl libro trasmette anche il profondo sospetto del suo autore di fronte ai nazionalismi interpretati come un vessillo di lotta, che hanno causato migliaia di vittime innocenti in quella zona geografica.\nCritica.\nMagris ha affermato che il libro difende la memoria storica dell'Europa: \"\u00c8 una guerra contro l'oblio. Il libro ha la forma e il significato di un'archeologia, di un'archeologia della vita in ogni caso, che cerca di scoprire i diversi strati. Con il viaggio cerco di superare tanti disastri che hanno distrutto tante piccole destinazioni\". \"Lo scopo di questo viaggio \u00e8 salvare ci\u00f2 che \u00e8 possibile, saltare ci\u00f2 che ha impedito lo sviluppo di particolarit\u00e0, ma liberarsi dalla propria ossessione per la propria. Il libro dovrebbe dare la sensazione che esista una cultura europea che ancora deve ancora venire, si sta formando\". \"Penso che il libro sia consapevole delle tremende tragedie che sono successe. Quello che presumo sia la difesa del particolare, perch\u00e9 la vita non \u00e8 altro. D'altra parte, ho dettagliato tutte le vittime, sempre vittime, del particolarismo. Ho anche cercato di dimostrare che ogni difesa estrema della particolarit\u00e0 diventa un gesto di violenza. Il libro non ha uno scopo politico\".\nNel riprendere un concetto di Ernst Bloch - la \"Ungleichzeitigkeit\", ovvero la non-contemporaneit\u00e0, la non-simultaneit\u00e0 - e nel considerarlo come una delle chiavi della storia della politica, Magris ha in seguito anche evidenziato quanto preziosi fossero quei \u00abfremiti di futuro\u00bb, \"che ci sono anche in quel passato che non ha avuto modo di sviluppare i semi che racchiudeva e non \u00e8 detto siano morti. C'\u00e8 qualche cosa che la terra e il tempo possono conservare e fare rispuntare in un qualsiasi momento\".\nIl libro del critico francese Bertrand Westphal \n\"Austro-fictions\" (2010) si apre con un doveroso omaggio a \"Danubio\",\ncome \u00abuna autentica rivelazione, l\u2019opera-faro di un genere nuovo, che\nassocia la nostalgia mitteleuropea allo spirito ludico postmoderno\u00bb. Nella valutazione della letteratura italiana contemporanea \"Magris (...) si \u00e8 rivelato\nstudioso e narratore di realt\u00e0 culturali generate intorno al corso dei fiumi:\ndal primo, indimenticabile \"Danubio\" (1986) fino al recentissimo \"L\u2019infinito\"\nviaggiare (2005). In fondo, in questa vocazione alla cultura del viaggio (e a tal\nproposito giungono in aiuto gli studi di Piero Boitani intorno all\u2019incidenza del\nmito di Ulisse nell\u2019immaginario occidentale) lo scrittore triestino si contende\nin Italia il primato con Raffaele Nigro, autore appartenente ad altre latitudini\nma a lui curiosamente legato dalla sottile parentela d\u2019acqua che \u00e8 l\u2019Adriatico\"."}
{"id": "3667197", "revid": "300067", "url": "https://it.wikipedia.org/wiki?curid=3667197", "title": "James Curtnyle Forrest", "text": ""}
{"id": "3667199", "revid": "917298", "url": "https://it.wikipedia.org/wiki?curid=3667199", "title": "Kudjoe Affutu", "text": "Conosciuto in Europa dove ha partecipato a vari progetti e mostre.\nBiografia.\nDal 2002 al 2006, lavora con l'artista di fama internazionale Paa Joe a Nungua nella Regione della Grande Accra. Dal 2007 lavora nel suo proprio laboratorio ad Awutu, Central Region (Ghana) e si dedica alla produzione di bare figurative e sculture per i funerali del Ghana, musei d'arte e collezionisti privati."}
{"id": "3667202", "revid": "1543377", "url": "https://it.wikipedia.org/wiki?curid=3667202", "title": "Ablade Glover", "text": "Biografia.\nAblade Glover si \u00e8 formato tra il Ghana, la Gran Bretagna e gli Stati Uniti.\nNel 1957 frequenta la University of Science and Technology a Kumasi in Ghana. Nel 1959 si trasferisce a Londra per frequentare i corsi della Central School of Art and Design per proseguire alla University of Newcastle nella citt\u00e0 omonima nel Regno Unito.\nTerminata la formazione in Europa decide di trasferirsi a Kent nel 1971, nell'Ohio, dove frequenta la Kent State University mentre l'anno successivo si iscrive alla Ohio State University a Columbus.\nDal 1994 \u00e8 Professore Associato e Capo del Dipartimento di Educazione Artistica alla University of Science and Technology a Kumasi in Ghana.\nNel 1998 \u00e8 stato insignito del premio Flagstar' (primo premio per le Arti in Ghana) dall'Associazione Ghanese per le riviste per la critica d'arte, l'ACRAG; ha anche ottenuto un premio dall'African-American Institute a New York.\nAblade Glover ha anche fondato l'Artists Alliance Gallery ad Accra (le cui radici risalgono ad una precedente galleria creata negli anni Sessanta e che nella sua versione moderna fu inaugurata da Kofi Annan nel 2008), sia per mostrare il proprio lavoro che per creare un ambiente di sostengo per gli artisti ghanesi (tra cui Owusu Ankomah e George Hughes) che operano sul territorio.\nPratica artistica.\nAblade Glover fa parte della prima generazione di artisti ghanesi post-indipendenza, e come molti dei suoi coetanei si \u00e8 dovuto scontrare con il problema della eredit\u00e0 di un passato mitologico contrapposto all'impatto della modernizzazione.\nPer Ablade l'arte \u00e8 uno strumento adatto per esplorare la realt\u00e0 del suo tempo. \nL'artista si concentra su soggetti urbani reali come mercati affollati, parcheggi per autocarri perfino baraccopoli, tutti soggetti estrapolati dal contesto di un influsso occidentale nella vita ghanese tradizionale.\nEgli rappresenta i suoi temi attraverso l'uso di un linguaggio allo stesso tempo realista e astratto, quasi da voler sottolineare le contraddizioni della sua era.\nI soggetti dei suoi dipinti sono caratterizzati da densi strati di vernice ad olio brillante, stesi con l'uso accurato e veloce della spatola, il tutto come se stesse costruendo un disegno simile ai \"pattern\" e \"texture\" dei vestiti tradizionali \"kente\". \nTecnicamente l'abilit\u00e0 di Glover appartiene al canone espressivo occidentale della pittura moderna, simile al lavoro del maestro Jack B. Yeats. Tuttavia l'opera di Glover dimostra un'ottima sintesi naturale di tecniche di pittura occidentali (olio su tela) con una sensibilit\u00e0 africana.\nAblade ritiene che l'artista sia un custode dei valori tradizionali per la societ\u00e0 contemporanea in quanto egli incarna la cultura, le tradizioni e le credenze della realt\u00e0 sociali-economici del proprio periodo.\nEsposizioni.\nAblade Glover si pu\u00f2 definire uno dei padri dell'arte contemporanea africana, difatti \u00e8 uno degli otto artisti africani di maggior riconoscimento esposti nello \"Studio Museum\" ad Harlem."}
{"id": "3667207", "revid": "599013", "url": "https://it.wikipedia.org/wiki?curid=3667207", "title": "Samuel Ruben", "text": "Biografia.\nTra il 1918 e il 1921 svolse attivit\u00e0 di ricerca presso l'\"Electrochemical Products Company\".\nNel 1921 diede vita alla societ\u00e0 \"Ruben Laboratories\" a New York, grazie al finanziamento dell'investitore Malcolm Clephane.\nSempre negli anni venti Samuel Ruben incontr\u00f2 Philip Rogers Mallory, fondatore della \"P.R. Mallory Company\", e insieme posero le basi per la \"The Mallory Battery Company\", introducendo nel 1964 il marchio Duracell.\nSu richiesta della Army Signal Corps, nel 1942 invent\u00f2 una pila al mercurio, in modo da sostituire la pila zinco-carbone; la commercializzazione di tale pila ebbe inizio nel 1957, sotto il nome di \"pila Ruben-Mallory\". A causa della tossicit\u00e0 del mercurio, a partire del 1990 ne fu vietata la produzione.\nFu inoltre membro della Electrochemical Society.\nOltre alla pila a mercurio, a Samuel Ruben si devono pi\u00f9 di 300 brevetti, tra cui la pila all'ossido di argento (1950), il rettificatore a stato solido (un dispositivo utilizzato nelle radio) e il condensatore elettrolitico a secco.\nPremi e riconoscimenti.\nNel corso della sua carriera, Samuel Ruben ricevette i seguenti premi e riconoscimenti:"}
{"id": "3667210", "revid": "110157", "url": "https://it.wikipedia.org/wiki?curid=3667210", "title": "Serie A2 2011-2012 (pallavolo maschile)", "text": "La Serie A2 2011-2012 si \u00e8 svolta dal 25 settembre 2011 al 23 maggio 2012: al torneo hanno partecipato sedici squadre di club italiane.\nRegolamento.\nFormula.\nLe squadre hanno disputato un girone all'italiana, con gare di andata e ritorno, per un totale di trenta giornate; al termine della \"regular season\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nSquadre partecipanti.\nLe squadre neopromosse dalla Serie B1 sono state l', il e la , vincitrici della \"regular season\", e il , vincitore dei play-off promozione, mentre le squadre retrocesse dalla Serie A1 sono state il e la .\nDelle squadre aventi il diritto di partecipazione:\nPer integrare l'organico delle squadre \u00e8 stato ripescato il .\nPer volere della FIPAV il \u00e8 stato ammesso in Serie A2.\nTorneo.\nRegular season.\nClassifica.\nLegenda:"}
{"id": "3667211", "revid": "18323", "url": "https://it.wikipedia.org/wiki?curid=3667211", "title": "Ducato di Krnov", "text": "Il Ducato di Krnov, noto anche come Ducato di J\u00e4gerndorf (in tedesco: \"Herzogtum J\u00e4gerndorf\" o \"F\u00fcrstentum J\u00e4gerndorf\", in ceco: \"Krnovsk\u00e9 kn\u00ed\u017eectv\u00ed\", in polacco: \"Ksi\u0119stwo Karniowskie\", in latino: \"Ducatus Carnovia\") fu uno dei Ducati della Slesia, con capitale a Krnov, attualmente in Repubblica Ceca.\nIl ducato fu creato nell'Alta Slesia nel 1377 dalla spartizione del ducato di Racib\u00f3rz, feudo boemo sin dal 1327, e insieme al Ducato di Opava fu sotto il dominio della dinastia ceca dei Premislidi. Quando il duca Nicola II di Opava mor\u00ec nel 1365, i suoi figli si divisero l'eredit\u00e0 e nel 1377 il maggiore, Giovanni I, divenne duca di Racib\u00f3rz e Krnov. Il suo successore, Giovanni II, vendette Krnov ai Piast, e in particolare al duca Ladislao II di Opole (W\u0142adys\u0142aw Opolczyk) nel 1385, ma lo riacquis\u00ec nel 1392. I premislidi persero Krnov definitivamente nel 1474 cedendolo a Mattia Corvino, l'anti-re della Boemia. Dopo che il re Ladislao II Jagellone ebbe vinto sul re boemo, non ebbe intenzione di restituire il ducato.\nNel 1523 il margravio Giorgio di Brandeburgo-Ansbach acquis\u00ec Krnov, e Racib\u00f3rz nel 1532. Il potere sempre maggiore degli Hohenzollern in Slesia fu guardato con sospetto da Ferdinando I d'Asburgo, che era divenuto re della Boemia nel 1526. Ciononostante, la dinastia Hohenzollern fu in grado di mantenere il ducato fino alla Battaglia della Montagna Bianca nel 1620, quando l'imperatore Ferdinando II d'Asburgo confisc\u00f2 i loro possedimenti boemi. Uno dei sostenitori di Ferdinando, Carlo I del Liechtenstein, duca di Opava dal 1613, ricevette Krnov e i ducati furono uniti nel 1623."}
{"id": "3667212", "revid": "74173", "url": "https://it.wikipedia.org/wiki?curid=3667212", "title": "Ducato di Opava", "text": ""}
{"id": "3667213", "revid": "455046", "url": "https://it.wikipedia.org/wiki?curid=3667213", "title": "Frans Andriessen", "text": "\u00c8 stato ministro e commissario europeo. \nBiografia.\nFormazione e carriera professionale.\nDi famiglia cattolica, Frans Andriessen \u00e8 figlio di Jan Andriessen, membro della Camera dei Rappresentanti e del Senato. \nAndriessen visse l'infanzia a Utrecht, poi studi\u00f2 al ginnasio presso un collegio di Boxtel. Studi\u00f2 giurisprudenza presso l'universit\u00e0 di Utrecht, laureandosi nel 1951. Nel 1951 svolse il servizio militare. \nNel 1945 cominci\u00f2 a lavorare con orario ridotto come impiegato della societ\u00e0 di costruzioni \"Bredero\". Dal 1\u00ba aprile 1954 fino al 24 marzo 1972 diresse l'Istituto cristiano olandese per gli alloggi. \nCarriera politica.\nNel 1958 Andriessen venne eletto membro dell'assemblea della provincia di Utrecht, ne fece parte fino al giugno 1967. \nCarriera a livello nazionale.\nNel febbraio 1967 venne eletto alla Camera dei Rappresentanti. Fu il referente del Partito Popolare Cattolico per la politica abitativa e fece parte della Camera ininterrottamente fino al 1977. \nNell'agosto 1971, dopo le dimissioni per motivi di salute del leader del KVP, Andriessen assunse la leadership del partito. Rimase a capo del KVP e ne presiedette il gruppo parlamentare fino al maggio 1977. \nNel 1977 Andriessen lasci\u00f2 la Camera per entrare a far parte del governo di Dries van Agt come Ministro delle finanze dei Paesi Bassi. Rappresent\u00f2 i Paesi Bassi ai negoziati per la creazione del Sistema Monetario Europeo. Si dimise nel febbraio 1980 per dissensi con i colleghi di governo sui tagli da apportare alla spesa pubblica, che lui avrebbe voluto pi\u00f9 corposi.\nCommissario europeo.\nNel settembre 1980 venne eletto membro del Senato in rappresentanza del Brabante settentrionale, della Zelanda, di Utrecht e del Limburgo, ma si dimise il 6 gennaio 1981, quando assunse l'incarico di commissario europeo. Fu commissario europeo dei Paesi Bassi ininterrottamente fino al gennaio 1993. Dal 1985 al 1993 fu anche vicepresidente della Commissione europea. \nAndriessen fu commissario europeo per la Concorrenza e le relazioni con il Parlamento europeo nell'ambito della Commissione Thorn. Si occup\u00f2 in particolare del settore siderurgico, contrast\u00f2 le iniziative nazionali per l'assistenza alle regioni arretrate e nel 1984 sanzion\u00f2 un cartello di industrie chimiche.\nNella Commissione Delors I (1985-1989) fu commissario per l'agricoltura e la pesca. Si occup\u00f2 della produzione di latte, cerc\u00f2 di ridurre i costi di produzione nel settore agricolo e promosse misure strutturali per ridurre le differenze nella struttura e nella produzione agricola degli stati membri. \nNella Commissione Delors II (1989-1993) si occup\u00f2 di relazioni esterne e commercio. Nel 1990 lanci\u00f2 un piano di assistenza finanziaria per i paesi dell'Europa orientale e contribu\u00ec a definire le prospettive nei rapporti tra Unione europea e paesi dell'Europa centro-orientale. Svolse un ruolo importante nei negoziati per l'ingresso dell'Austria nell'Unione europea. Andriessen concluse inoltre un accordo commerciale con gli Stati Uniti nel 1992 e cerc\u00f2 di intensificare i rapporti commerciali e la cooperazione economica con la Cina.\nAttivit\u00e0 successive.\nDal 1990 al 2009 Andriessen fu professore onorario di integrazione europea presso l'universit\u00e0 di Utrecht. \nDopo la fine del mandato da commissario europeo Andriessen svolse attivit\u00e0 di consulenza per numerose istituzioni pubbliche e societ\u00e0 private, tra cui KPMG e DHV, e fece parte di think tank che si occupano di integrazione europea. \nNel 1995 Andriessen presiedette il consiglio strategico dell'Appello Cristiano Democratico (CDA), che pubblic\u00f2 un documento sulle opzioni strategiche per la politica di medio termine del partito. Assieme con altri membri del partito, nell'agosto 2010 Andriessen firm\u00f2 un appello contro la formazione di una coalizione di governo tra CDA e il Partito per la Libert\u00e0. \nVita personale.\nAndriessen si spos\u00f2 nel 1955. Ha avuto due figli e due figlie. "}
{"id": "3667216", "revid": "287204", "url": "https://it.wikipedia.org/wiki?curid=3667216", "title": "Unione Calcio Sampdoria 1955-1956", "text": "Questa voce raccoglie le informazioni riguardanti lUnione Calcio Sampdoria nelle competizioni ufficiali della stagione 1955-1956."}
{"id": "3667218", "revid": "599013", "url": "https://it.wikipedia.org/wiki?curid=3667218", "title": "Cesare Reina", "text": "Caratteristiche tecniche.\nVeniva impiegato come ala o come mezzala.\nCarriera.\nCresce nelle giovanili del , dove gioca insieme ad Osvaldo Bagnoli; considerato uno degli elementi pi\u00f9 promettenti del vivaio, subisce un grave infortunio che ne condiziona la carriera. Esordisce in Serie A nella stagione 1956-1957, il 3 febbraio 1957, contro la , partita che viene sospesa per nebbia. Il debutto ufficiale \u00e8 datato 9 giugno 1957, nella sconfitta interna per 1-0 contro la SPAL; la settimana successiva gioca la sua seconda gara nella trasferta di Vicenza, conclusa con un'altra sconfitta per 3-1. Con queste due presenze si laurea campione d'Italia con i rossoneri, e nella stessa stagione conquista anche il titolo nazionale nel campionato Riserve, quello nel campionato Ragazzi e il Torneo di Viareggio. Per questo motivo viene premiato dal presidente rossonero Andrea Rizzoli con una medaglia d'oro.\nNella stagione successiva colleziona un'altra presenza nella massima serie, e nell'ottobre 1958 viene ceduto in prestito al , militante in Serie C. In Emilia non riesce a imporsi come titolare, alternandosi con Eugenio Brambilla e Mario De Prati nel ruolo di ala destra, e disputa 11 partite nel campionato concluso al penultimo posto. Rientrato al Milan, gioca la sua ultima partita in Serie A con i rossoneri l'8 maggio 1960 contro la .\nLa sua carriera prosegue in Serie B con la maglia della , con cui gioca due partite nel campionato 1960-1961 concluso con la retrocessione dei giuliani in Serie C. Rientrato al Milan, nel dicembre 1961 anche Reina scende in terza serie, con le maglie di Barletta (in prestito) e Rizzoli Milano, dove rimane per due stagioni, fino allo scioglimento del club. Chiude la carriera nel Saronno, in Serie D."}
{"id": "3667228", "revid": "114393337", "url": "https://it.wikipedia.org/wiki?curid=3667228", "title": "Giovanni Farina", "text": ""}
{"id": "3667234", "revid": "1086846", "url": "https://it.wikipedia.org/wiki?curid=3667234", "title": "Unione Calcio Sampdoria 1956-1957", "text": "Questa voce raccoglie le informazioni riguardanti lUnione Calcio Sampdoria nelle competizioni ufficiali della stagione 1956-1957."}
{"id": "3667236", "revid": "110157", "url": "https://it.wikipedia.org/wiki?curid=3667236", "title": "Daniel Attoumo Amichia", "text": "Biografia.\nDaniel Attoumo Amichia \u00e8 stato un fotografo ghanese.\nDopo un apprendistato con il fratello, nel 1948 si trasferisce a Grand-Bassam dove ha lavorato come fotografo per una societ\u00e0.\nIl suo lavoro \u00e8 stato mostrato in diverse collettive come Portrait Africa presso la Haus der Kulturen der Welt a Berlino nel 2000 e, sempre nello stesso anno, in Africa by Africans presso il Museum for African Art di New York.\nDopo la sua morte la sua famiglia ha distrutto tutta la sua attrezzatura e pressoch\u00e9 per intero il suo archivio."}
{"id": "3667239", "revid": "65433", "url": "https://it.wikipedia.org/wiki?curid=3667239", "title": "Karl Ove Knausg\u00e5rd", "text": "Biografia.\nNato a Oslo, Knausg\u00e5rd \u00e8 cresciuto tra Trom\u00f8ya, Arendal e Kristiansand e ha studiato arti e letteratura all'universit\u00e0 di Bergen. Attualmente vive in Svezia, a Malm\u00f6, con la moglie, la scrittrice svedese Linda Bostr\u00f6m Knausg\u00e5rd, e i loro quattro figli. Da ragazzo ha suonato la batteria in un gruppo indie-rock e ha recensito diversi libri su riviste underground norvegesi. Ha debuttato nel 1998 con il romanzo \"Ute av Verden\" (\"Fuori dal mondo\", non pubblicato in Italia); per questo libro \u00e8 stato insignito del Premio letterario della Critica Norvegese (Norwegian Critics Prize for Literature); si \u00e8 trattato del primo caso di assegnazione del premio a un debuttante. Il suo secondo romanzo, \"En tid for alt\" (\"Un tempo per ogni cosa\", anche questo non pubblicato in Italia), edito nel 2004, ha vinto svariati premi, ricevendo anche una nomina per il \"Premio letterario del consiglio nordico\", uno dei premi pi\u00f9 prestigiosi a livello letterario per gli stati nordici paragonabile all'IMPAC. Questo romanzo \u00e8 stato considerato dalla critica newyorchese \"un romanzo strano, irregolare e meraviglioso\".\nNel 2009 ha vinto il Premio Brage nella sezione \"Narrativa\" con il libro \"La mia lotta - Volume 1\" (uscito in Italia nell'ottobre 2010), il primo di sei volumi autobiografici pubblicati in Norvegia tra il 2009 ed il 2010. Il titolo originale del libro \u00e8 \"Min Kamp\", un accenno ironico al \"Mein Kampf\" di Adolf Hitler (con cui non ha niente in comune). In totale, i sei volumi corrisponderanno a oltre 3000 pagine. L'uscita di questo romanzo ha suscitato molto scalpore e molti dibattiti in Norvegia soprattutto perch\u00e9 Knausg\u00e5rd ha descritto dettagliatamente la vita privata della sua famiglia e di alcuni suoi amici e conoscenti. Tuttavia il romanzo ha riscosso un grande successo con molte critiche favorevoli prima ancora che l'ultimo volume fosse pubblicato. Pu\u00f2 quindi considerarsi uno dei pi\u00f9 grandi successi norvegesi mai pubblicati.\nIn un'intervista radiofonica con l'ex moglie Tonje Aursland, dalla quale \u00e8 separato e che ha avuto un ruolo centrale in episodi del romanzo \"Min Kamp\", Knausg\u00e5rd ha ammesso di aver fatto svariate volte una sorta di patto col diavolo, sacrificando la sua relazione con parte della sua famiglia e dei suoi amici. Nell'ottobre 2010 l'ex moglie, durante un documentario radiofonico trasmesso su NRK, ha dichiarato quanto fosse stato doloroso leggere nel quinto volume dell'opera del tradimento dell'ex marito; a questo proposito egli ha dichiarato di averla avvertita e di averle fatto leggere il passaggio prima della pubblicazione. I volumi di \"Min Kamp\" sono stati tradotti in diverse lingue in tredici paesi e in Danimarca i primi due hanno ricevuto un grande riscontro positivo da parte della critica."}
{"id": "3667246", "revid": "124123", "url": "https://it.wikipedia.org/wiki?curid=3667246", "title": "Christophe Nick", "text": "Biografia.\nLa sua prima esperienza lavorativa \u00e8 stata nel 1980 per la rivista Rock'n Folk. \u00c8 poi passato alla rivista Actuel come inviato speciale fino alla chiusura definitiva del giornale, nel 1994.\nDal 1989 inizi\u00f2 una lunga collaborazione Pierre P\u00e9an. Insieme sono stati autori di alcuni documentari d'indagine: \"L'affaire des Irlandais de Vincennes\", \"Les \u00e9coteus t\u00e9l\u00e9phoniques\" e \"Le Fisc\".\nNel 2006 ha fondato la sua societ\u00e0 di produzione documentaristica, Yami 2.\nNell'aprile del 2009 \u00e8 stato l'autore e il produttore del documentario-reality \"Le Jeu de la mort\" (), dove ha ripreso l'esperimento di Milgram del 1961."}
{"id": "3667254", "revid": "729019", "url": "https://it.wikipedia.org/wiki?curid=3667254", "title": "Groppino", "text": "Il Groppino \u00e8 un ultraleggero costruito dalla Ing. Nando Groppo, un'azienda italiana con sede a Mezzana Bigli (Pavia).\nTecnica.\nIl velivolo ha una struttura \"tubi-e-tela\" ad ala alta, il che lo rende estremamente leggero e al contempo molto resistente. \u00c8 equipaggiato con un motore collegato ad un'elica bipala spingente, posizionato fra le due semiali, dietro il posto di pilotaggio.\nLa cellula \u00e8 realizzata in acciaio 4130 mentre la rimanente struttura \u00e8 in lega di alluminio 6061.\nDalla cellula si diparte una struttura reticolare costituita da 6 tubi che va a sostenere i piani di coda.\nOgni semiala \u00e8 costituita da due longheroni e la forma dell'ala \u00e8 definita da stecche sagomate, inserite in apposite \"tasche\" del rivestimento delle ali, realizzato in tessuto di Dacron.\nSono previsti due posti di pilotaggio affiancati ed \u00e8 normalmente presente una semplicissima carenatura, realizzata in foglio di plastica, con una \"vetrata\" che consente una notevole visibilit\u00e0.\nIl carrello \u00e8 triciclo, con il ruotino anteriore e freni a disco indipendenti sulle due ruote posteriori.\nVersioni.\nViene realizzato nelle versioni terrestre, anfibio, idro e con gli sci."}
{"id": "3667259", "revid": "3732", "url": "https://it.wikipedia.org/wiki?curid=3667259", "title": "Fra' Diavolo", "text": ""}
{"id": "3667274", "revid": "1086846", "url": "https://it.wikipedia.org/wiki?curid=3667274", "title": "Unione Calcio Sampdoria 1957-1958", "text": "Questa voce raccoglie le informazioni riguardanti lUnione Calcio Sampdoria nelle competizioni ufficiali della stagione 1957-1958."}
{"id": "3667280", "revid": "713168", "url": "https://it.wikipedia.org/wiki?curid=3667280", "title": "Ferelden", "text": "Il Ferelden \u00e8 una nazione immaginaria della serie di \"Dragon Age\", situata nella parte meridionale del continente di Thedas. \u00c8 nel Ferelden che ha luogo il Quinto Flagello attorno a cui ruotano gli eventi di \"\", ed \u00e8 qui che nasce e visse la sua giovinezza il celebre Eroe di Kirkwall, protagonista di \"Dragon Age II\".\nGeografia.\nIl regno del Ferelden \u00e8 la pi\u00f9 meridionale nazione civilizzata del Thedas, situato nell'emisfero australe. \u00c8 bagnato a nord dal Mare del Risveglio e ad est dall'Oceano di Amaranthine; a sud del suo territorio si trovano le paludose e selvagge Selve Korkari, mentre ad ovest del reame si stagliano le Montagne Gelide che segnano il confine con l'Impero di Orlais. La regione centrale del regno \u00e8 pianeggiante e viene chiamata Bannorn: essa \u00e8 di fatto il grande granaio del Ferelden, oltre che la parte pi\u00f9 intensamente popolata del reame; i suoi confini sono idealmente segnati dalle antiche strade del Tevinter che collegavano Val Royeaux (capitale di Orlais) ad Ostagar, sul confine delle Selve Korkari. La parte occidentale del Ferelden \u00e8 dominato dal Lago Calenhad, alimentato dai ghiacciai delle Montagne Gelide, famoso per la Torre del Circolo dei Maghi e per la fortezza di Redcliffe, posta sulla sua sponda meridionale e a guardia della pi\u00f9 grande via commerciale del regno. A nord del Bannorn si trova il Litorale su cui sorgono le importanti citt\u00e0 di Amaranthine e di Altura Perenne, mentre a sud si trovano le regioni dell'Entroterra e Distesa Meridionale. Ad ovest si trovano infine Denerim, la capitale del regno, e l'immensa quanto misteriosa Foresta di Brecilian, che ospita lungo la costa la citt\u00e0 di Gwaren.\nStoria.\nAnticamente, il Ferelden era una terra popolata solo da dozzine di ostinate e bellicose trib\u00f9 di Alamarri, ciascuna guidata da un signore della guerra. Nonostante ci\u00f2, l'Impero Tevinter riusc\u00ec a conquistarlo, ad eccezione della Foresta di Brecilian dove non riusc\u00ec a piegare la tenace resistenza dei nativi. Con l'avvento del Primo Flagello, le forze imperiali furono costrette ad abbandonare le loro postazioni e la regione sprofond\u00f2 nuovamente nelle barbarie. Trent'anni dopo la sconfitta dell'Arcidemone Dumat, le trib\u00f9 di Alamarri si unirono sotto il comando di Maferath e Andraste e mossero guerra all'Impero, riuscendo a strappare dal suo dominio tutte le terre meridionali del continente. Al termine della campagna, con il tradimento di Maferath e la morte di Andraste, l'esercito si sciolse e le trib\u00f9 di Alamarri tornarono a farsi la guerra l'un l'altra. Il Ferelden rimase per secoli diviso in piccole signorie governate da un Teyrn, un signore della guerra finch\u00e9, nell 33\u00ba anno dell'Era Sacra (5:33), Calenhad Theirin divenne a sua volta teyrn di Denerim e diede inizio al processo di unificazione. Egli riusc\u00ec in qualche modo ad ottenere l'appoggio dei Guerrieri della Cenere e del Circolo dei Maghi, che gli costru\u00ec un'armatura d'argento incantata capace di renderlo pressoch\u00e9 invulnerabile in battaglia, e poi mosse le su truppe contro il Bannorn ed il castello di Redcliffe, diventando il primo condottiero ad essere riuscito nell'impresa di espugnare quella fortezza Forte di questo incredibile successo militare, Calenhad convoc\u00f2 un Incontro dei Popoli durante il quale tutti i nobili del Ferelden gli riconobbero il titolo di Re e gli giurarono fedelt\u00e0. I Theirin avrebbero governato ininterrottamente sul regno per 4 secoli, finch\u00e9 l'Impero di Orlais non invase il paese e costrinse il Re e la sua corte all'esilio. Gli orlesiani consideravano i fereldiani alla stregua di barbari e non si posero alcun problema nel vessare la popolazione con tasse ingiustificate e soprusi di ogni tipo, arrivando persino a vietare per 70 anni (tanto sarebbe durato il dominio orlesiano) l'Incontro dei Popoli. Le cose cambiarono con Moira, la regina ribelle, che organizz\u00f2 un fronte di resistenza comune e diede del filo da torcere agli invasori. Alla sua morte, provocata dal tradimento di alcuni fereldiani doppiogiochisti, le redini della resistenza furono prese da suo figlio Maric e dal suo amico Loghain Mac Tir. La nuova campagna anti-orlesiana culmin\u00f2 nella Battaglia del Fiume Dane che vide sconfitti sia gli invasori sia i collaborazionisti, primo fra tutti il Re fantoccio Meghren Dufayel. Il figlio di Maric, Cailan Theirin, affront\u00f2 nel 30\u00ba anno dell'Era del Drago (9:30) il Quinto Flagello, morendo sotto le mura di Ostagar, tradito per ironia della sorte da quel Loghain Mac Tir che tanto fedelmente serv\u00ec suo padre. Il protagonista di ', Custode Grigio e sopravvissuto alla battaglia di Ostagar, forma una squadra per poi radunare un esercito contro il Flagello e per vendicare la morte di Re Cailan. Alla battaglia di Denerim, l'Arcidemone viene sconfitto e il Flagello venne fermato. In ' i Custodi Grigi vengono riformati e la Fortezza della Veglia diventa la loro base operativa. Nel finale di \"Dragon Age II\" i maghi e i templari hanno cominciato una guerra e il campo di battaglia \u00e8 tutta Thedas. In \"\", un'antica Prole Oscura di come Corypheus apre dei varchi nel Ferelden e nell'Orlais collegando il mondo mortale con l'oblio, il mondo dei demoni. Il varco pi\u00f9 grande si trova nel ferelden e viene chiuso dal nuovo inquisitore (protagonista di \"Dragon Age: Inquisition\"). Egli si reca a Skyhold rendendola la nuova base dell'inquisizione, recluta diversi compagni e comincia una guerra contro Corypheus fermando il suo piano e a sua volta chiudendo le brecce.\nCultura e societ\u00e0.\nLa popolazione del Ferelden discende dalle orgogliose trib\u00f9 degli Alamarri e dai loro antenati i fereldeniani hanno ripreso sia il loro smodato senso dell'onore sia la loro tenace lealt\u00e0 verso le persone da loro considerate meritevoli. Con l'ascesa di Andraste gli abitanti del Ferelden hanno abbracciato con convinzione il culto del Creatore, abbandonando i loro idoli e i loro spiriti della natura. Le discriminazioni tra i due sessi sono minime: esse possono intraprendere la via religiosa, quella degli affari o diventare delle guerriere o maghe esperte. Il discorso cambia con Elfi e Qunari che sono invece oggetto di disprezzo da parte dei fereldeniani: i primi sono trattati come servi, a volte alla stregua di bestiame, mentre i secondi sono trattati con sospetto ed odio per via del loro passato di guerre ed invasioni nei confronti degli umani.\nA differenza delle altre monarchie del Thedas, il potere non deriva dal forza del sovrano ma bens\u00ec dal sostegno dei proprietari terrieri., e ci\u00f2 si riscontra durante gli Incontri dei Popoli, nei quali la decisione del Re pu\u00f2 essere ribaltata dal volere dei partecipanti. I proprietari terrieri scelgono un Bann o un Arle con il quale scambiare fedelt\u00e0 per protezione. I Bann sono in costante competizione nel corteggiamento dei latifondisti dei vicini nel tentativo di avvicinarli alla loro orbita. Attualmente sono noti solo sette dei numerosi Bannorn presenti nel Ferelden, e sono: del Picco del drago, di Oswin, di Lothering, di Rainesfere, del Fiume Dane, del Mare del Risveglio, e infine quello del Fiume Bianco.\nI Teyrn sono Bann divenuti sufficientemente potenti da spingere altri Bann a giurare loro fedelt\u00e0. Il primo ad essere investito con questo titolo fu l'eroe Hafter, che riun\u00ec i guerrieri del Ferelden per combattere il Secondo Flagello, e prima dell'ascesa di Re Calenhad, il loro numero era aumentato vertiginosamente, ma egli riusc\u00ec a ridurli a soli due: Gwaren a sud e Altura Perenne a nord.\nGli Arle non hanno Bann che prestano loro giuramento ma venivano nominati dai Teyrn, a cui assegnavano il controllo di castelli strategici che loro non avrebbero potuto controllare direttamente. Attualmente si conoscono solo 5 arlee del Ferelden: Arlea di Redcliffe, governata dall'Arle Eamon Guerrin; Arlea di Amaranthine, governata dall'Arle Rendon Howe; Arlea di Distesa Meridionale, governata da Leonas Bryland; Arlea di Colli Occidentali, governata da Gallagher Wullf; infine c'\u00e8 l'Arlea di Denerim, governata da Vaughan Kendells."}
{"id": "3667285", "revid": "775372", "url": "https://it.wikipedia.org/wiki?curid=3667285", "title": "Polizia di frontiera afghana", "text": "La polizia di frontiera afghana (in inglese Afghan Border Police \u2013 ABP) era la polizia di frontiera della Repubblica Islamica dell'Afghanistan.\nStoria.\nNata nel 2002 dopo lo scoppio della guerra in Afghanistan del 2001, a partire dal 2006 agenti e ufficiali vennero addestrati da forze dell'ordine occidentali, tra i quali la Guardia di Finanza, che aveva a tal scopo un contingente della Guardia di Finanza italiana, composto da 20 persone tra ufficiali, ispettori, sovrintendenti ed agenti, di stanza ad Herat, sede dei corsi."}
{"id": "3667286", "revid": "599013", "url": "https://it.wikipedia.org/wiki?curid=3667286", "title": "Lino Lolla", "text": ""}
{"id": "3667288", "revid": "290948", "url": "https://it.wikipedia.org/wiki?curid=3667288", "title": "Raggio di Van Der Waals", "text": ""}
{"id": "3667292", "revid": "1543377", "url": "https://it.wikipedia.org/wiki?curid=3667292", "title": "Centre for National Culture Ghana", "text": "Il Centro per la cultura nazionale in Ghana si trova a Kumasi, nel cuore della citt\u00e0-giardino dell'Africa Occidentale, vicino all'Okomfo Anokye Hospital.\n\u00c8 la sede della cultura per il Ghana e il primo importante centro culturale ad essere fondato in queste zone, se non addirittura in tutta l'Africa.\nAlexander Atta Yaw Kyerematen \u00e8 considerato come il fondatore e il primo direttore di questa istituzione nel 1951.\nNonostante le contaminazioni occidentali, l'edificio rappresenta e cerca di preservare il retaggio e la tradizione della cultura ghanese per poter essere tramandata ai posteri. Prempeh II e il Concilio Asanteman hanno supportato Kyerematen a dare vita a questo luogo, inizialmente col nome di Ashanti Cultural Centre, che si mantenne fino al 1963.\nSuccessivamente rinominato da Kwame Nkrumaj in Ghana National Cultural Centre, ora mantiene il nome attuale che si declina cos\u00ec anche nelle altre regioni vicine, come una corporazione e modello per i centri successivi."}
{"id": "3667295", "revid": "125589874", "url": "https://it.wikipedia.org/wiki?curid=3667295", "title": "IONIS Education Group", "text": " \nIONIS Education Group \u00e8 il pi\u00f9 grande gruppo francese di istruzione superiore privata con 30.000 studenti e 26 scuole. La fondazione del gruppo IONIS fu posta nel 1980, quando Mark Sellam fond\u00f2 l'Istituto superiore europeo di gestione ISEG a Parigi."}
{"id": "3667300", "revid": "128695", "url": "https://it.wikipedia.org/wiki?curid=3667300", "title": "Laurence Doherty", "text": ""}
{"id": "3667302", "revid": "1005847", "url": "https://it.wikipedia.org/wiki?curid=3667302", "title": "Elezioni parlamentari in Turchia del 2007", "text": "Le elezioni parlamentari in Turchia del 2007 si tennero il 22 luglio per il rinnovo della Grande Assemblea Nazionale Turca. In seguito all'esito elettorale, Recep Tayyip Erdo\u011fan, espressione del Partito della Giustizia e dello Sviluppo, fu confermato Primo ministro."}
{"id": "3667309", "revid": "198277", "url": "https://it.wikipedia.org/wiki?curid=3667309", "title": "Unione Calcio Sampdoria 1958-1959", "text": "Questa voce raccoglie le informazioni riguardanti l'Unione Calcio Sampdoria nelle competizioni ufficiali della stagione 1958-1959."}
{"id": "3667313", "revid": "416175", "url": "https://it.wikipedia.org/wiki?curid=3667313", "title": "Episodi di Pan Am", "text": "La prima e unica stagione della serie televisiva Pan Am, composta da 14 episodi, \u00e8 stata trasmessa in prima visione assoluta negli Stati Uniti d'America da ABC dal 25 settembre 2011 al 19 febbraio 2012.\nIn Italia la stagione \u00e8 stata trasmessa in prima visione satellitare da Fox Life dal 9 gennaio al 9 aprile 2012. L'episodio pilota ha invece debuttato in chiaro eccezionalmente su Cielo il 22 aprile 2012; lo stesso canale ha poi trasmesso l'intera stagione in chiaro dal successivo 16 settembre.\nBenvenuti a bordo.\nTrama.\nNew York, aprile 1963. L'era dei jet \u00e8 agli inizi e la Pan American World Airways \u00e8 la compagnia aerea pi\u00f9 in voga: aerei di lusso, piloti affascinanti, e giovani hostess che sono il simbolo delle donne moderne. Il comandante Dean Lowrey, il pi\u00f9 giovane della Pan Am, e il suo primo ufficiale Ted Vanderway sono stati scelti per il viaggio inaugurale del Clipper Majestic, il nuovissimo jet della flotta, verso Londra. L'equipaggio di bordo \u00e8 composto dalla francese Colette Valois, Kate Cameron e la sorella Laura, che fa questo lavoro da poco ma \u00e8 gi\u00e0 su una rotta intercontinentale dopo essersi guadagnata (senza volerlo) la copertina di \"Life\". Laura pochi mesi prima era scappata dalle sue nozze lasciando il fidanzato Greg sull'altare, aiutata da Kate, che davanti alla madre snob ha difeso il diritto della sorella di fare le sue scelte; ma quando Laura ha deciso di seguire le orme della sorella maggiore e diventare anch'ella una hostess, Kate si \u00e8 infastidita, sentimento che \u00e8 aumentato quando la sorella ha incominciato ad essere ammirata da tutti perch\u00e9 diventata \"il volto della Pan Am\". Kate ha per\u00f2 altro a cui pensare: la ragazza \u00e8 stata recentemente reclutata dalla CIA come corriere, dato che le hostess possono viaggiare in tutto il mondo senza destare sospetti, e le \u00e8 stata affidata la missione di scambiare il passaporto di un passeggero con uno falso, in modo che sia fermato alla dogana di Heathrow.\nTutti stanno aspettando il commissario di bordo, Bridget Pierce, fidanzata di Dean, che tarda ad arrivare. Cos\u00ec la direzione, per evitare un ritardo nella partenza del volo, chiama all'ultimo minuto la ribelle Maggie Ryan, anche se era stata sospesa dal servizio per non aver indossato il corsetto. Durante il viaggio Ted ci prova con Laura, ma viene subito ammonito da Kate. Colette scopre invece che l'uomo con cui ha avuto una fugace storia a Roma, e che reincontra sul volo, \u00e8 sposato e ha un figlio, e che la moglie \u00e8 a conoscenza della loro scappatella. Kate riesce nella sua missione, anche se scopre che era solo un test dell'agenzia per mettere alla prova le sue capacit\u00e0, dato che l'uomo \u00e8 in realt\u00e0 il suo nuovo contatto all'MI6.\nIntanto Dean viene a sapere che la sua fidanzata Bridget si \u00e8 licenziata dalla Pan Am: all'inizio il ragazzo pensa che questo sia un modo per accettare la proposta di matrimonio che le ha fatto, dato che le ragazze possono volare fino ai 32 anni o fino a che non sono sposate, ma quando va a cercarla nel suo appartamento londinese lo trova vuoto, e capisce che la fidanzata l'ha abbandonato. Da parte sua, Kate scopre che anche Bridget era una spia al servizio dell'intelligence inglese, e che proprio lei diventer\u00e0 la sua sostituta, dato che la copertura dell'amica \u00e8 stata compromessa e per questo \u00e8 dovuta sparire. Mentre le ragazze si riuniscono \u2013 come sempre prima di partire \u2013 in un pub e brindano al loro lavoro, Ted cerca di consolare Dean, ed entrambi si rendono conto di avere davanti un nuovo tipo di donne, pi\u00f9 sicure ed emancipate. Intanto fuori dal pub Bridget guarda triste i suoi vecchi colleghi, e scappa.\nAvremo sempre Parigi.\nTrama.\nIl Clipper Majestic \u00e8 diretto a Parigi, realizzando il sogno da bambine di Laura e Kate. Mentre Dean si dirige all'aeroporto incontra Colette che \u00e8 rimasta in panne col taxi e le offre un passaggio nonostante lei insista per guidare. Al controllo pre-volo delle hostess Maggie \u00e8 insubordinata con l'ispettrice, che aveva appena sgridato Laura solo per aver preso mezzo chilo, ma viene salvata da Ted. L'ispettrice promette che al suo ritorno la questione verr\u00e0 riaperta. Richard, il superiore di Kate nella CIA, le consegna un pacchetto da consegnare, e le viene detto che la persona a cui lo dovr\u00e0 consegnare l'avviciner\u00e0 con un preciso scambio di frasi. Durante il volo Kate e Laura si accorgono che la loro madre \u00e8 tra i passeggeri e nessuna delle due vuole avvicinarsi a parlarle ma alla fine, prima Kate poi Laura prendono coraggio e le parlano. La Sig.ra Cameron spiega a Laura che vuole fare pace con le figlie e che non \u00e8 arrabbiata con lei per essere scappata. Kate per\u00f2 \u00e8 convinta che questo sia solo un altro tentativo della madre di manipolare la sorella. Nel frattempo un passeggero flirta con Maggie ma quando questo arriva a molestarla lei lo infilza con una forchetta e il passeggero minaccia di farle rapporto. La situazione \u00e8 risolta ancora da Ted che riesce a far calmere il passeggero offrendogli un drink, ma Maggie non sembra affatto sollevata. Dean ha in mente di andare a cercare Bridget a Parigi dato che ricorda di essere stato in un club con lei, dove gli aveva presentato quello che sembrava un suo caro amico. Il comandante chiede aiuto a Colette per trovare il locale, ma quando ci vanno il maitre (l'amico di Bridget) dice a Dean che probabilmente Bridget \u00e8 tornata da suo marito. Dean \u00e8 scioccato di sapere che Bridget \u00e8 sposata, e Colette cerca di consolarlo. Nel frattempo la Sig.ra Cameron tende un'imboscata a Laura e la fa incontrare col fidanzato Greg, cos\u00ec lei scappa dalla sorella e le dice che aveva ragione. Ted non riesce a capire come mai Maggie sia arrabbiata con lui, e lei gli spiega che non ritiene giusto che lui abbia fatto capire al passeggero che l'aveva molestata in volo che \u00e8 sar\u00e0 libero di riprovarci con un'altra ragazza. Kate incontra la persona a cui deve dare il pacchetto e scopre che si tratta di Bridget, che le racconta di non aver seguito alla lettera gli ordini e per questo la sua copertura \u00e8 saltata. La CIA le fa consegnare da Kate i documenti della sua nuova identit\u00e0 per farla sparire. Greg incontra Laura in albergo e le dice che se vedere il mondo \u00e8 davvero quello che vuole allora la lascer\u00e0 andare, e i due si salutano. Anche Kate riesce a chiarirsi con la madre, che le fa capire che non \u00e8 affatto delusa dal lavoro che ha scelto, ma in realt\u00e0 ne \u00e8 un po' invidiosa. Infine Dean si ubriaca e lui e Colette si perdono per la citt\u00e0, finendo col ballare per strada, e sembra che tra i due possa nascere qualcosa. \nDa Berlino a New York.\nTrama.\nGiugno 1963. L'equipaggio del Clipper Majestic trasporta molti giornalisti a Berlino dove il presidente Kennedy terr\u00e0 un dirscorso. Tutti sono emozionati per l'importanza di questo evento che si preannuncia storico. L'unica a non sembrare emozionata \u00e8 Colette, che ha delle difficolt\u00e0 ad apprezzare la Germania a causa dei ricordi della Seconda Guerra Mondiale. Al contrario Maggie \u00e8 eccitatissima e decide che riuscir\u00e0, in un modo o nell'altro, ad incontrare il presidente, il suo idolo. Kate ha una nuova missione: ritirare un libro in un negozio; ma la ragazza che doveva consegnarle il libro, una corriera di Berlino Est \u00e8 inseguita dalla STASI per aver oltrepassato illegalmente il muro. Kate nasconde la ragazza e cerca di convincere Richard ad aiutarla a defezionare ma lui rifiuta. In aereo Maggie avvicina un giornalista e lo convince a farsi portare al discorso, nei posti in prima fila riservati alla stampa. Gli altri assistono al discorso da un edificio vicino al palco. Mentre stanno salendo le scale per\u00f2 i ricordi di Colette riaffiorano, e rivede quando i nazisti invasero la Francia ed entrarono a casa sua uccidendo chiunque si trovassero davanti. Ascoltando il discorso Ted stringe la mano a Laura ma quando prova a baciarla lei lo rifiuta. Maggie \u00e8 ancora decisa ad incontrare Kennedy, cos\u00ec convince le sue colleghe a venire ad una festa in onore del presidente all'ambasciata americana. Kate traveste la ragazza di Berlino Est da hostess della Pan Am e la porta alla festa, dove la indirizza verso un giornalista che ha le giuste conoscenze e odia il comunismo per farla aiutare. Intanto Colette discute con degli uomini tedeschi e finisce per cantare la prima strofa del Deutshlandlied, quella associata al regime nazista, facendo intendere che da bambina \u00e8 stata costretta ad imparare il tedesco e a cantare l'inno a causa dell'occupazione tedesca. Kate viene ammonita da Anderson per aver aiutato la corriera dell'Est, rischiando cos\u00ec di generare tensioni con il blocco sovietico. Alla festa il presidente \u00e8 gi\u00e0 andato via con grande delusione di Maggie, che arrivata all'aeroporto per di imbarcarsi sul volo di ritorno, vede che l'Air Force One \u00e8 ancora l\u00ec, cos\u00ec decide di provare a salire come hostess. Viene fermata dalla sicurezza, ma quando racconta la sua storia e di come lei abbia sempre ammirato Kennedy, volendo solo stringergli la mano e ringraziarlo per l'ispirazione che le ha dato, l'agente si intenerisce e porta al presidente il regalo di Maggie (sigari cubani), e Kennedy la saluta da lontano. Tornati a New York, Ted chiede a Laura se vuole fare colazione con lui ma lei ancora rifiuta, lui le risponde dicendo che lei gli piace in quanto diversa dalle altre ragazze. Colette racconta a Kate che quando era bambina, e i nazisti invasero la Francia i suoi genitori la lasciarono da un vicino con la promessa di tornare a riprenderla per poi scappare dalla Francia. Ma non tornarono mai, uccisi dai tedeschi. Colette critica la politica di Kennedy che si era alleato con la Germania Ovest per contrastare il blocco sovietico, dimenticando i crimini commessi dai tedeschi. Aveva deciso di volare per la prima volta in Germania per perdonare, ma non riesce a smettere di provare odio verso il popolo tedesco. \nFotografie dall'Oriente.\nTrama.\nUn improvvisto cambio di programma porta l'equipaggio a Yangon prima di dirigersi in Indonesia, a Giacarta. L\u00ec Maggie porta Laura in giro per la citt\u00e0. Roger Anderson, il contatto dell'intelligence inglese di Kate, le assegna una missione sotto copertura, chiedendole di consegnare una fotocamera ad un agente in un quartiere povero della citt\u00e0, ma Kate rischia di non portare a termine il compito perch\u00e9 Laura aveva preso la fotocamera per scattare delle foto durante il viaggio. Intanto, Ted ricorda il suo passato di pilota collaudatore della Marina degli Stati Uniti, nutrendo rabbia e risentimento verso la sua potente famiglia, che lo ha costretto ad accettare il congedo con onore dalla marina dopo un incidente, e ad accettare il lavoro come copilota della Pan Am. Dopo il volo da Giacarta ad Hong Kong, Ted colpisce con un pugno Dean a seguito di un'accesa discussione riguardo all'atterraggio del loro aereo. Si chiariscono dopo il ritorno a New York, dove Dean spiega a Ted come \u00e8 riuscito a \"saltare la fila\" ed essere promosso a comandante nonostante non fosse in possesso dei requisiti di anzianit\u00e0 richiesti. Alla fine dell'episodio, Kate ritorna a casa e si aspetta di trovare Laura nell'appartamento che condividono a Brooklyn, ma la casa \u00e8 vuota perch\u00e9 Laura si \u00e8 trasferita da Maggie. \nUna monetina nella fontana.\nTrama.\nLuglio 1963. L'equipaggio vola a Monte Carlo. Maggie \u00e8 attratta da Niko Lonza (Goran Visnjic), un addetto yugoslavo dell'ONU che ha dei contatti con una spia sovietica. Kate ha il compito di ottenere le impronte digitali della spia, il che la porta a dover separare Maggie e Niko. A New York, Laura va in un negozio per recuperare l'anello di fidanzamento che aveva impegnato mesi prima dopo aver abbandonato il fidanzato all'altare. Quando scopre che l'anello \u00e8 stato venduto, Ted accompagna Laura ad Harlem per incontrare l'acquirente, in modo che lei possa ricomprarlo e restituirlo al suo ex fidanzato. Durante il volo per Monte Carlo Dean scopre che Ginny (Erin Cummings), una passeggera che aveva conosciuto durante un precedente volo per Londra, \u00e8 l'amante di Everett Henson (Scott Cohen), un vice presidente della Pan Am.\nQualcosa di autentico.\nTrama.\nAgosto 1963. Nonostante sia molto vicina a perdere il lavoro per insubordinazione, Maggie riesce a farsi assegnare al volo per Rio de Janeiro sostenendo di conoscere il portoghese. Mentre ricorda il percorso che l'ha portata al suo attuale lavoro, capisce di voler tentare ogni strada possibile pur di non perderlo. Nel frattempo, a Kate viene dato il compito di scoprire l'orientamento politico di Niko. Viene a conoscenza del fatto che la CIA vorrebbe reclutare Niko, e deve dividersi tra la sua nascente relazione con Niko e il portare a termine la sua missione. Dean \u00e8 infastidito da Ginny che, oltre alla relazione con lui, continua a portare avanti anche quella con il suo capo Henson. Nel corso del viaggio per Rio de Janeiro, un fotografo della rivista Life scatta delle foto a Laura. L\u00ec, durante una retata, la polizia brasiliana arresta Maggie e Laura per aver acquistato beni rubati in un mercatino, e Laura scopre che Maggie in realt\u00e0 non conosce il portoghese, e la richiama per questo motivo. Ted appare al commissariato e corrompe gli agenti per liberare le due hostess. Maggie, il cui lavoro \u00e8 ancora a rischio, chiede l'aiuto di Henson durante il ritorno a New York e dopo l'arrivo al Worldport. Quando egli rifiuta per la seconda volta, Maggie si offre di fornirgli delle informazioni private di suo interesse. Alla fine, Maggie riesce a tenere il posto e inizia a studiare il portoghese.\nDestinazione Roma.\nNota: La trama di questo episodio \u00e8 qui riportata in accordo con la sua collocazione temporale come settimo della stagione, tra \"Qualcosa di autentico\" e \"Obbligo o verit\u00e0\". La sua messa in onda originale era infatti inizialmente prevista per il 6 novembre 2011, ma in quella data la ABC trasmise al suo posto il successivo episodio \"Obbligo o verit\u00e0\". L'emittente mand\u00f2 in onda l'episodio \"Destinazione Roma\" solo il 12 febbraio 2012, tra \"Nuove frontiere\" e \"1964\", in maniera incoerente con la \"continuity\" della serie. Ci\u00f2 \u00e8 avvenuto anche con la prima trasmissione in lingua italiana, mentre in seguito, col primo ciclo di repliche e la prima trasmissione in chiaro, l'episodio \u00e8 stato correttamente riposizionato nella linea narrativa.\nTrama.\nL'equipaggio del Clipper Majestic vola verso Roma mentre Dean ha ormai deciso di chiudere la sua relazione con Ginny, che \u00e8 ancora l'amante di un dirigente della Pan Am. Lei dice a Dean di amarlo, ma lui sostiene che il suo amore non sia reale. Quando Dean la lascia, Ginny \u00e8 disperata. Nel frattempo, Colette \u00e8 incaricata di assistere in volo un minore non accompagnato, un precoce dodicenne di nome Charlie, che si innamora di lei. Kate \u00e8 ancora innamorata di Niko, il giovane diplomatico yugoslavo, che le \u00e8 stato ordinato di convertire agli interessi degli Stati Uniti. Niko dice a Kate di non poter andare a Roma con lei. Mentre Kate \u00e8 a Roma, un uomo spinge a terra e le dice di stare lontana da Niko. Durante la permanenza a Roma, Laura prova a convincere gli altri, e soprattutto se stessa, di non essere pi\u00f9 una ragazzina, dopo la vicenda dell'articolo del \"Life\" su di lei e della sua discussione con il fotografo. Visitando la citt\u00e0, Kate e Laura parlano delle loro prime esperienze sessuali, e quando Laura ritorna a New York, decide di non andare a letto con il fotografo ma accetta di realizzare delle foto di nudo. Ginny rivela a Colette che una delle sue colleghe ha parlato ad Henson della sua storia con Dean. Colette capisce che la responsabile \u00e8 Maggie, ma non riferir\u00e0 nulla a Dean, che aveva deciso di non voler sapere cosa lei e Ginny si fossero dette nel loro incontro.\nObbligo o verit\u00e0.\nTrama.\nL'equipaggio \u00e8 stato scelto per trasportare dei marinai di un sottomarino della U.S. Navy da Madrid Barajas ad Idlewild. In attesa dell'arrivo dei marinai, Maggie, Colette, Kate e Laura giocano ad obbligo o verit\u00e0. Durante il gioco, Laura rivela che ha posato nuda per il fotografo della rivista \"Life\", scatenando la rabbia di Kate. Una volta in volo, i marinai improvvisano una festa di addio al celibato per uno di loro, durante la quale Joe (Gaius Charles), un marinaio di colore del Mississippi, fa un augurio al futuro sposo che provoca un dolce sorriso in Laura. Dean, mentre Ted e Sanjeev non si trovavano in cabina di pilotaggio, lascia pilotare l'aereo a Colette per qualche secondo, dato che Maggie, durante il gioco, le aveva proposto questo obbligo. Dopo l'arrivo Maggie offre a Joe, che non aveva una sistemazione per quella sera, di dormire su un divano nell'appartamento che condivide con Laura. Il giorno dopo, Laura porta Joe a visitare New York in attesa della partenza del suo treno per il Mississippi quella sera. Alla stazione, Joe \u00e8 vittima di un pestaggio per motivi razziali. Laura lo porta nell'appartamento di Kate, dove medica le sue ferite e i due si danno un bacio appassionato. Kate e Niko passano la notte insieme, ma Kate \u00e8 furiosa quando al mattino Niko viene prelevato con la forza dalla CIA per un interrogatorio. Dopo essere venuto a conoscenza che sua missione era di reclutarlo nella CIA, Niko sfoga la sua rabbia contro Kate accusandola di avergli mentito sulla vera natura della loro relazione. Alla fine dell'episodio, i due si chiariscono e si danno l'addio al Worldport. Niko \u00e8 in partenza per la Yugoslavia, mentre Kate sta salendo a bordo del Pan Am 2, un volo intorno al mondo.\nPartenza non programmata.\nOttobre 1963. Sulla rotta per Caracas, il volo 203 \u00e8 costretto all'atterraggio a Port-au-Prince, capitale di Haiti sotto la dittatura antiamericana di Fran\u00e7ois Duvalier, quando un passeggero di nome Henry (Harris Yulin) viene colpito da un infarto. Poich\u00e9 l'aeroporto \u00e8 chiuso, l'atterraggio notturno non risulta un'impresa facile. Due ribelli haitiani armati si confrontano con l'equipaggio, e Colette riesce a negoziare l'uso della loro jeep per riuscire a trovare un medico. Ted e Colette vanno alla ricerca e sulla strada incontrano una ragazza rimasta orfana, che li aiuta a trovare un dottore, dal quale ottengono una pillola di nitroglicerina da somministrare a Henry. Essendo anche lei rimasta orfana in giovane et\u00e0, Colette promette alla ragazza che la porteranno con loro, nonostante l'opposizione di Ted. Malgrado i loro sforzi, Henry muore prima che loro possano tornare all'aeroporto. La pista \u00e8 stata danneggiata dall'uragano Ginny ed \u00e8 troppo corta per poter decollare normalmente, rendendo necessario alleggerire l'aereo bruciando carburante e scaricando i bagagli. Colette e Dean hanno un'accesa discussione riguardo alla presenza della rifugiata, e i passeggeri ostacolano il suo arrivo a bordo. Kate decide di lasciare a terra il corpo di Henry per compensare il peso aggiunto della ragazza. Con le truppe armate ostili in arrivo, Dean riesce ad eseguire un pericoloso decollo e ad atterrare a Miami, dove Kate chiede a Richard di fare in modo che la ragazza venga autorizzata ad rimanere negli Stati Uniti. Una dirigente della Pan Am affronta le hostess per sapere chi fosse responsabile di aver portato a bordo la rifugiata, ma va via senza prendere provvedimenti quando le ragazze si mostrano unite. Il direttore della base di Miami richiama Dean per essere atterrato in un paese ostile, aver abbandonato il corpo di un passeggero ed essere ritornato con una clandestina, dicendogli che sarebbe gi\u00e0 stato licenziato se non avesse goduto dei favori di Juan Trippe. Dopo essere uscito dall'ufficio del direttore, Colette da a Dean un lungo bacio.\nKiss Kiss Bang Bang.\nTrama.\nPoche ore prima di partire per Londra, Kate rifiuta un'ultima missione dalla CIA, ma \u00e8 costretta ad accettare dopo che Richard minaccia di farle perdere il lavoro alla Pan Am. Dean e Colette si fingono malati in modo che lui possa darle una lezione di volo alla fattoria dei suoi genitori. Colette \u00e8 umiliata dal sapere che Dean non aveva ancora detto ai suoi genitori della rottura con Bridget, ma alla fine si chiariscono e fanno sesso nel fienile. Sul volo per Londra, Laura versa del caff\u00e8 sulla camicia dell'odioso sostituto di Dean, il lascivo Dennis Thornton (John Bedford Lloyd), dopo che lui le aveva sbirciato dentro la camicetta. Ted allenta la tensione tra Laura e Dennis e chiede a Laura di fingere di essere la sua fidanzata durante un incontro con la sua amica d'infanzia Amanda Mason (Ashley Greene). Ted va via con Amanda prima che Laura possa partecipare allo stratagemma. Maggie porta il suo amico Sam (Danny Deferrari) sul volo, dove lui si scontra con il parlamentare Christopher Rawlings (Chris Beteem), favorevole all'uso delle armi nucleari. Sam in albergo critica Maggie per non avere usato il suo lavoro per fare la differenza, che quindi discutendo con Rawlings si introduce nella sua stanza, e finisce per andare a letto con lui. Kate effettua la sua consegna, ma Anderson le comunica che il nuovo obiettivo \u00e8 ottenere una lista di agenti della CIA da Cyrus Bolger (Damian Young), un gioielliere che vuole venderla ai sovietici. Kate distrae Bolger all'hotel mentre Anderson scassina la sua cassaforte, ma Maggie, disgustata da un discorso a favore delle armi nucleari che Rawlings dovr\u00e0 tenere, da fuoco ai fogli su cui \u00e8 scritto, causando un incendio nella sua stanza per cui l'albergo viene evacuato. Bolger \u00e8 costretto a tornare alla sua gioielleria e Kate lo segue fin l\u00ec. Al suo arrivo, assiste allo scontro tra Anderson e Bolger, che getta a terra la pistola dell'agente. Kate la raccoglie e spara a Bolger mentre questo \u00e8 in procinto di accoltellare Anderson.\nSegreti e bugie.\nUna settimana dopo gli eventi di Londra, Bridget va a trovare Kate a New York per dirle che torner\u00e0 a lavorare alla Pan Am dato che la lista degli agenti compromessi \u00e8 ormai fuori dalle mani dei sovietici. Si reca quindi all'aeroporto prima del volo di Dean per Londra - su cui \u00e8 passeggera - e prova a spiegarsi, ma Dean la respinge arrabbiato. Bridget chiede quindi a Colette di convincere Dean a incontrarsi nuovamente con lei. Colette accetta, poich\u00e9 vuole che Dean si lasci Bridget alle spalle prima che la loro relazione vada avanti. Dean rifiuta ancora una volta le spiegazioni di Bridget, ma Colette \u00e8 convinta che lui non abbia ancora superato la sua storia con Bridget e gli chiede di andarsene. Bridget racconta a Dean la verit\u00e0 sul suo passato da spia dell'MI6, e nonostante lui sia ancora arrabbiato, vanno a letto insieme. Maggie scrive un articolo per il \"Village Voice\" in cui critica duramente Rawlings per le sue posizioni politiche, ma il suo amico reporter Mike Ruskin (Colin Donnell) lo rifiuta bollandolo come sterile invettiva. Dopo un appuntamento con Rawlings per\u00f2, Maggie si innamora di lui. All'ultimo minuto il \"Village Voice\" ha bisogno di un articolo, e Mike manda in stampa l'articolo di Maggie, che va nel panico. Ted vuole andare a letto con la sua nuova fidanzata, Amanda, ma lei vuole attendere fino al matrimonio. Lui ne discute con Laura, che dice di ammirare le ragazze che vogliono aspettare, nonostante lei non sia vergine. Dopo che Amanda difender\u00e0 Ted contro il suo prepotente padre (Jay O. Sanders), Ted cambia idea e decide di aspettare finch\u00e9 Amanda non si sentir\u00e0 pronta, e chiede a Laura di aiutarlo a comprare un anello di fidanzamento, sconfortando Laura che iniziava a provare dei sentimenti per Ted. Kate, intanto, deve mentire per superare la prova del poligrafo e salvare se stessa e Anderson dalle conseguenze della morte di Bolger. Dopo delle incertezze iniziali, Kate supera il test, ma quando Anderson si complimenta con lei per le sue capacit\u00e0 e la libera dal suo incarico, Kate non \u00e8 pi\u00f9 sicura di voler smettere di spiare.\nRelazioni diplomatiche.\nTrama.\nNovembre 1963. Dopo la notte trascorsa con Bridget, che egli definisce un errore, Dean viene richiamato a New York dove viene informato che piloter\u00e0 il primo volo della Pan Am per Mosca. Tuttavia, quando il capitano George Broyles (Darren Pettie) assume il comando durante il briefing dell'equipaggio, Dean ne \u00e8 infastidito. Durante il volo, Bridget, che ha ripreso a lavorare, dice a Colette che rispetter\u00e0 la decisione di Dean di voler stare con lei. Prima del volo, Richard chiede a Kate di verificare che un agente doppiogiochista con cui la CIA ha perso i contatti a Mosca sia ancora in vita e non sia stato compromesso. Dopo l'atterraggio, Bridget, Colette, Laura e Kate vanno visitare la citt\u00e0, ma gli agenti del KGB interpretano le fotografie di Laura come un tentativo di spionaggio e arrestano lei e Bridget per interrogarle. La guida sovietica dell'equipaggio annulla il viaggio e insiste affinch\u00e9 facciano ritorno negli Stati Uniti senza Laura e Bridget. Kate scopre che il comandante Broyles contrabbanda alcolici nell'Unione Sovietica, e gli chiede di corrompere un ufficiale del Cremlino, che lei aveva contattato tramite l'agente della CIA, per fare liberare Laura e Bridget. Il suo piano funziona e le ragazze vengono liberate. Durante il ritorno a New York, Dean racconta a Colette, che aveva trovato uno dei suoi gemelli nella valigia di Bridget, della sua notte con Bridget. Colette \u00e8 disillusa, ma Bridget \u00e8 ora speranzosa di poter ritornare con Dean. Intanto Maggie, che beneficia di pi\u00f9 tempo libero dopo il ritorno di Bridget, accetta di essere la compagna di Rawlings ad un ricevimento con i suoi sostenitori, tra i quali si trovano Ted e Amanda. Rawlings \u00e8 determinato a scoprire chi abbia scritto l'articolo del \"Village Voice\" su di lui. Quando Maggie offende uno dei suoi maggiori sostenitori durante un'accesa discussione, Rawlings capisce che \u00e8 lei a celarsi dietro l'articolo e quindi la lascia. Contemporaneamente, Ted fa la proposta di matrimonio ad Amanda, che accetta. Pi\u00f9 tardi, Amanda vede Maggie piangere e la consola, finendo per baciarla sulle labbra.\nNuove frontiere.\nTrama.\nMaggie espone a Ted i suoi dubbi sul matrimonio con Amanda, dopo il suo incontro con lei. Quando Ted ne discute con Amanda, lei gli confessa di sentirsi pi\u00f9 a suo agio insieme alle donne, e gli chiede di instaurare un matrimonio aperto. Dean continua a tormentarsi per Colette, che gli rivela di aver chiesto il trasferimento alla base di Hong Kong. Su un volo per Roma, Colette fa amicizia con un affascinante uomo misterioso di nome Omar (Piter Marek) e accetta di accompagnarlo a visitare la citt\u00e0. Intanto, Dean viene avvicinato dagli addetti della dogana italiana, che sono in cerca di un contrabbandiere. Dean segnala Omar, che per\u00f2 si scopre essere un principe fuggito dal Wahran. Kate deve imparare a borseggiare per la sua prossima missione, rubare dei microfilm dalla giacca di un diplomatico. Laura \u00e8 scioccata di scoprire che Graham, il fotografo di \"Life\", ha venduto i suoi scatti di nudo ad una galleria, dove si trovano in mostra e finiscono per essere acquistati da Andy Warhol, che \u00e8 interessato ad incontrare Laura. Dean capisce che il contrabbandiere di sigarette \u00e8 Broyles, che si trovava sul volo per Roma, e lo colpisce con un pugno durante un ricevimento. Alla fine dell'episodio, le vite di tutti vengono scosse dalla notizia dell'assassinio di John Fitzgerald Kennedy.\n1964.\nTrama.\nAlla vigilia di capodanno, Dean viene sospeso in attesa di indagini su quanto avvenuto ad Haiti. Broyles convince Maggie a far passare dei gioielli di contrabbando attraverso la dogana per suo conto. Successivamente insister\u00e0 per andare con lui all'incontro con gli acquirenti, dove si accorge che questi hanno intenzione di truffarli quando iniziano a parlare in portoghese, lingua che lei aveva imparato. Maggie ritorna poi da sola e negozia un prezzo di vendita per i gioielli. Dean sta quasi per essere licenziato, ma Broyles arriva a sostenere la sua causa, e consegna una lettera di approvazione da parte di Juan Trippe che Maggie aveva ottenuto. Pertanto, la punizione di Dean viene ridotta ad una sospensione di sei mesi. Omar chiede a Colette di poter iniziare un corteggiamento ufficiale, ma \u00e8 costretto a rinunciare quando una verifica investigativa rivela che, a sua insaputa, i genitori di Colette erano ebrei e vennero uccisi a Dachau. Colette apprende anche di avere un fratello minore che era stato dato in adozione. A New York, Kate viene raggiunta da Richard ferito da un colpo di arma da fuoco, sparatogli da una talpa che voleva impadronirsi di un microfilm in suo possesso. Tuttavia, Anderson dice a Kate che la talpa \u00e8 Richard, e Kate deve capire di chi dei due fidarsi. Amanda chiede a Laura di diventare l'amante di Ted, ma lei rifiuta. Ted annulla il suo matrimonio, va a trovare Laura dicendole di amarla, e i due si baciano. Dopo per\u00f2, Amanda rivela a Ted di essere incinta. Alla fine dell'episodio, l'intero equipaggio del Clipper Majestic si ritrova a festeggiare il capodanno guardando la discesa della sfera di Times Square dall'appartamento di Ted. Colette si riconcilia con Dean e i due si danno un bacio allo scoccare della mezzanotte."}
{"id": "3667317", "revid": "198277", "url": "https://it.wikipedia.org/wiki?curid=3667317", "title": "Unione Calcio Sampdoria 1959-1960", "text": "Questa voce raccoglie le informazioni riguardanti lUnione Calcio Sampdoria nelle competizioni ufficiali della stagione 1959-1960."}
{"id": "3667322", "revid": "1048993", "url": "https://it.wikipedia.org/wiki?curid=3667322", "title": "Deborah Cal\u00ec", "text": "Biografia.\nFrequenta alcuni \"stage\" con Susan Strasberg. Giovanissima debutta, come figurante, nel programma tv \"DOC\" di Renzo Arbore, in onda alla fine degli anni Ottanta sulla Rai. Recita nel periodo dal 1988 al 1994 in una decina di film, principalmente a sfondo erotico, diventando musa di Nin\u00ec Grassia oltre a essere diretta da Tinto Brass e Roberto D'Agostino. Il suo primo film \u00e8 \"Madame, nuda \u00e8 arrivata la straniera\", diretta da Lorenzo Onorati che le affida un ruolo principale. Poi \u00e8 impegnata in \"Malizia oggi\" nell'ultimo film di cui cura la regia Sergio Bergonzelli e quindi in \"Sapore di donna\" diretta da Roy Garrett (alias Mario Gariazzo). Viene valorizzata da Nin\u00ec Grassia che la lancia in \"Provocazione fatale\" e in \"La Bambola\". Nel 1991 viene scelta da Tinto Brass che prima le affida un ruolo minore in \"Paprika\" e successivamente uno da protagonista nel cortometraggio \"Ultimo metr\u00f2\" in cui recita anche lo stesso regista, per la serie di dodici \"Cortocircuiti erotici\". A teatro recita in \"Una volta nella vita\" di Giuseppe Patroni Griffi. Nel 1997 in tv, recita nel film di Massimo Martelli \"Un giorno fortunato\" al fianco di Fabio Fazio e Claudio Bisio. Sempre in tv, partecipa, come \"complice\" ad alcuni episodi della trasmissione \"Scherzi a parte\" L'ultimo lavoro \u00e8 il cortometraggio di Gian Paolo Vallati nel 2002 con una piccola parte in \"Concerto in onde corte\" dopodich\u00e9 scompare dalle scene."}
{"id": "3667333", "revid": "253269", "url": "https://it.wikipedia.org/wiki?curid=3667333", "title": "Jack Collins", "text": "Ha interpretato il signor Phillips, capo di Mike Brady nella serie televisiva \"La famiglia Brady\" (1969-1974), ed \u00e8 apparso nei film \"Chi \u00e8 l'altro?\" (1972), \"La stangata\" (1973), con Paul Newman, \"L'imperatore del Nord\" (1973), e \"L'inferno di cristallo\" (1974), con Steve McQueen e Fred Astaire."}
{"id": "3667334", "revid": "1086846", "url": "https://it.wikipedia.org/wiki?curid=3667334", "title": "Unione Calcio Sampdoria 1961-1962", "text": "Questa voce raccoglie le informazioni riguardanti lUnione Calcio Sampdoria nelle competizioni ufficiali della stagione 1961-1962.\nStagione.\nNella stagione 1961-1962 la Sampdoria disputa il campionato di Serie A, con 30 punti in classifica si piazza in decima posizione, il torneo laurea il Milan Campione d'Italia con 53 punti, davanti all'Inter secondo con 48 punti ed alla Fiorentina terza con 46 punti. Scendono in Serie B il Padova ed il Lecco con 23 punti e l'Udinese con 17 punti. Sempre affidata ad Eraldo Monzeglio la Sampdoria ha avuto il miglior marcatore stagionale blucerchiato con Sergio Brighenti autore di 9 reti. In Coppa Italia la Sampdoria entra al secondo turno e viene subito estromessa a Napoli (0-0) dopo i supplementari, perde ai rigori (6-7)."}
{"id": "3667343", "revid": "767487", "url": "https://it.wikipedia.org/wiki?curid=3667343", "title": "Scuola per canaglie", "text": "Scuola per canaglie (\"School for Scoundrels\") \u00e8 un film del 2006 diretto da Todd Phillips, distribuito in Italia nel 2009.\nIl film \u00e8 un remake del film del 1960 \"La scuola dei dritti\".\nTrama.\nRoger \u00e8 un agente della polizia stradale di New York un po' troppo timido e incapace di farsi rispettare, il che lo rende un bersaglio facile sia con i colleghi che con i delinquentelli della zona che pattuglia. Un giorno vede un annuncio riguardante un corso per accrescere la propria autostima e per farsi rispettare, gestito dal dottor P., che tramite vessazioni e scherzi al limite del sopportabile, aiutato anche dal suo corpulento assistente Lesher, mira a trasformare delle nullit\u00e0 in veri uomini. Roger apprende da subito cosa significhi farsi rispettare, e ci\u00f2 lo porta ad essere anche il primo del suo corso finch\u00e9 non conosce Amanda e se ne innamora, ma la ragazza viene anche corteggiata dal dottor P. Si scatena cos\u00ec una sorta di guerra personale tra Roger e il dottor P., il primo per conquistare il cuore della donna che ama, il secondo invece per testare se Roger \u00e8 quel promettente allievo che fino a quel momento ha dimostrato di essere."}
{"id": "3667344", "revid": "1851848", "url": "https://it.wikipedia.org/wiki?curid=3667344", "title": "Pietro Barbieri", "text": ""}
{"id": "3667345", "revid": "1005847", "url": "https://it.wikipedia.org/wiki?curid=3667345", "title": "Elezioni federali in Svizzera del 2011", "text": "Le elezioni federali in Svizzera del 2011 si sono tenute il 23 ottobre. Nella tornata elettorale sono stati rinnovati tutti i seggi dell'Assemblea Federale, 200 del Consiglio nazionale e 46 del Consiglio degli Stati.\nQueste elezioni, come esito complessivo, hanno determinato il rafforzamento politico del centro moderato, invertendo una tendenza alla polarizzazione cominciata all'inizio degli anni novanta e continuata durante i primi anni del 2000; diversamente dal recente passato, invece, i partiti centristi hanno guadagnato dieci seggi in Consiglio nazionale, mentre quelli di sinistra e di destra ne hanno persi tre e sette, rispettivamente. L'affluenza alle urne \u00e8 stata del 49,1%, in leggero rialzo rispetto al 48,9% registratosi alle precedenti elezioni federali del 2007.\nQuadro politico.\nConsiglio Nazionale.\nAlle scorse elezioni l'Unione Democratica di Centro (UDC) ottenne il maggior risultato mai registrato per un singolo partito in un'elezione svizzera, col 29%. Poco pi\u00f9 tardi, una corrente pi\u00f9 moderata dello stesso partito si scisse, formando il Partito Borghese Democratico (PBD). In queste elezioni, il PBD, ha ottenuto un buon successo, ricevendo il 5.4% del voto popolare, lo stesso risultato dell'altrettanto giovane Partito Verde Liberale della Svizzera.\nQuasi tutti i maggiori partiti hanno perso voti e seggi, anche l'UDC per la prima volta dal 1987. Nonostante ci\u00f2, con il 26.6% esso \u00e8 ancora il pi\u00f9 forte partito, e mantiene un buon margine, ma queste elezioni marcano la fine della sua rapida crescita, condotta per 12 anni fra il 1995 e il 2007. Fra quelli pi\u00f9 grandi, l'unico partito a crescere (almeno in seggi) \u00e8 stato quello Socialista, che, pur a fronte di una diminuzione di quasi l'1% nel voto popolare, ha paradossalmente guadagnato 3 nuovi mandati al CN.\nFra i piccoli partiti, il Partito Evangelico ha ricevuto circa 8\u00a0000 voti in meno, ma \u00e8 riuscito a riportare i suoi due eletti a Berna. La Lega dei Ticinesi ha invece ricevuto 5\u00a0000 voti in pi\u00f9 ed \u00e8 riuscita ad eleggere un altro seggio, portando a due i suoi rappresentanti alla camera bassa del parlamento. Il Partito Cristiano Sociale, invece, pur facendo un sensibile passo in avanti, incrementando di due terzi i suoi voti (da circa 9\u00a0000 a oltre 15\u00a0000), ha riportato il suo unico seggio, senza aggiungerne altri a fianco.\nFra i partiti che sono usciti dal parlamento ci sono, poi, il Partito del Lavoro (che in queste elezioni si presentava all'interno di un cartello pi\u00f9 ampio di partiti di sinistra) e l'Unione Democratica Federale di centro-destra: entrambi hanno perso l'unico seggio che contavano all'Assemblea Federale. All'opposto, fra i nuovi movimenti, il Movimento dei Cittadini Ginevrini \u00e8 entrato per la prima volta alla camera.\nConsiglio degli Stati.\nIn 19 cantoni e in 5 semi-cantoni, il Consiglio degli Stati \u00e8 eletto tramite un sistema maggioritario plurinominale a doppio turno: al primo turno sono eletti fino a due candidati (nei cantoni) e fino a un candidato (nei semi-cantoni) che abbiano ottenuto un ammontare di preferenze che sia maggiore o uguale alla maggioranza assoluta degli aventi diritto al voto; se nessun candidato sorpassa questa soglia allora i candidati al di sopra di un'altra soglia minima (che pu\u00f2 variare da cantone a cantone), accedono al secondo turno, in cui vengono eletti semplicemente i candidati comunque pi\u00f9 votati (o il candidato comunque pi\u00f9 votato, nel caso in cui al primo turno sia stato eletto almeno uno di essi con la maggioranza assoluta o che si tratti di un semi-cantone). Sia al primo che al secondo turno gli elettori possono esprimere un massimo di due preferenze, anche per candidati di diversi partiti. Nel cantone di Giura i due seggi del CS vengono invece eletti col sistema proporzionale. Nel semicantone di Appenzello Interno, l'unico eletto assegnato viene scelto dall'Assemblea dei Cittadini Votanti (\"Landsgemeinde\"); altra particolarit\u00e0 di quest'ultima elezione \u00e8 quella che si tiene nell'aprile precedente alle elezioni generali. Al primo turno, celebratosi contemporaneamente all'unico turno delle elezioni per il Consiglio Nazionale, sono stati attribuiti solo 27 dei 46 seggi del CS; il secondo turno, tenutosi in quasi tutti i cantoni il 27 novembre, ha delineato una sconfitta dei popolari democratici e un arretramento dell'UDC (sempre a causa della scissione con PBD), una sostanziale tenuta dei liberali e una vittoria dei socialisti. Si segnala poi l'elezione di un candidato indipendente a Sciaffusa."}
{"id": "3667346", "revid": "92723", "url": "https://it.wikipedia.org/wiki?curid=3667346", "title": "Prelatura territoriale di Bananal", "text": "L'prelatura territoriale di Bananal (in latino: \"Praelatura Territorialis Bananalensis\") \u00e8 una sede soppressa della Chiesa cattolica.\nTerritorio.\nLa prelatura territoriale comprendeva la parte occidentale dell'odierno stato brasiliano del Tocantins, fra cui l'isola fluviale di Bananal.\nStoria.\nLa prelatura territoriale fu eretta il 4 luglio 1924, ricavandone il territorio dalla diocesi di Porto Nacional.\nOriginariamente suffraganea dell'arcidiocesi di Mariana, il 18 novembre 1932 entr\u00f2 a far parte della provincia ecclesiastica dell'arcidiocesi di Goi\u00e1s.\nLa prelatura territoriale \u00e8 stata soppressa il 26 marzo 1956 con la bolla \"Ne quid filiis\" di papa Pio XII e il suo territorio \u00e8 stato diviso fra la prelatura territoriale di Cristal\u00e2ndia (oggi diocesi) e la diocesi di Goi\u00e1s."}
{"id": "3667353", "revid": "74801", "url": "https://it.wikipedia.org/wiki?curid=3667353", "title": "Yosep II Bet Ma'aruf", "text": "Saliba o Sliba, che in lingua caldaica significa \"croce\", nacque nel 1667 nel villaggio di Tel Keppe (oggi nel nord dell'Iraq). Nel 1689 fu ordinato prete dal patriarca Yosep I, che due anni dopo lo scelse come suo vicario e lo consacr\u00f2 vescovo di Amida, citt\u00e0 sede patriarcale. Quando Yosep I dette le dimissioni nel 1695, Sliba Bet Ma'aruf gli succedette sul trono patriarcale con il nome di Yosep II; fu confermato dalla Santa Sede il 21 maggio (o 18 giugno) 1696.\nCome \u00e8 successo per Yosep I, anche il ministero e l'operato di Yosep II ha dovuto fare i conti con la forte opposizione dei nestoriani. Questo lo costrinse nel 1708 a chiedere il permesso a Roma per dimettersi e ritirarsi l'Italia, ma questa sua richiesta non fu accolta.\nDurante la peste che si diffuse dal 1708 si distinse per l'aiuto e la cura pastorale offerte ai malati. Malatosi pure lui, all'inizio nel 1713 scelse come successore Timotheos Maraugin e mor\u00ec di peste dopo pochi mesi, all'et\u00e0 di 46 anni.\nYosep II \u00e8 ricordato come prolifico scrittore in lingua siriaca e araba e per aver tradotto molti testi dal latino . Il suo \"Speculum tersum\" (Libro dello specchio puro ) \u00e8 stato tradotto dal siriaco in latino dall'Assemani ed \u00e8 conservato nella Biblioteca Apostolica Vaticana."}
{"id": "3667355", "revid": "270833", "url": "https://it.wikipedia.org/wiki?curid=3667355", "title": "Ludwig von Beck", "text": ""}
{"id": "3667363", "revid": "1086846", "url": "https://it.wikipedia.org/wiki?curid=3667363", "title": "Unione Calcio Sampdoria 1962-1963", "text": "Questa voce raccoglie le informazioni riguardanti lUnione Calcio Sampdoria nelle competizioni ufficiali della stagione 1962-1963.\nStagione.\nLa formazione ligure, dopo essere passata per l'avvicendamento tecnico della quarta giornata fra Roberto Lerici e l'ex blucerchiato Ernst Ocwirk, ottenne la salvezza chiudendo il campionato all'undicesima piazza. In Coppa Italia i genovesi si spinsero fino ai quarti di finale, estromessi dal , mentre in Coppa delle Fiere furono i magiari del a eliminare i liguri."}
{"id": "3667364", "revid": "1452073", "url": "https://it.wikipedia.org/wiki?curid=3667364", "title": "Protopterus", "text": "Protopterus \u00e8 un genere di pesci delle acque interne dell'Africa, detti prototteri, nonch\u00e9 unico genere della famiglia Protopteridae.\nDescrizione.\nSono dotati sia di branchie sia di un polmone bilobato, ma avendo perduto le prime due branchie sono obbligati a respirare aria: annegherebbero se fosse loro impedito di prendere una boccata d'aria.\nDurante le stagioni secche in cui i corsi d'acqua dolce si prosciugano, i prototteri sopravvivono scavandosi una tana, avvolgendosi in un bozzolo di fango e respirando aria atmosferica."}
{"id": "3667365", "revid": "287204", "url": "https://it.wikipedia.org/wiki?curid=3667365", "title": "Alessandro Tonucci", "text": "Carriera.\nCorre nella classe 125 del campionato Italiano Velocit\u00e0 fra il 2008 e il 2010, giungendo 14\u00ba nel 2008, 2\u00ba nel 2009 e 3\u00ba nel 2010. Nel frattempo esordisce nel motomondiale nel 2009, correndo nella classe 125 i Gran Premi di Italia, Repubblica Ceca e San Marino in qualit\u00e0 di wildcard a bordo di un'Aprilia, senza ottenere punti. Nel 2010 corre i Gran Premi di Italia, Repubblica Ceca, San Marino e Portogallo sempre come wildcard e ottenendo tre punti.\nNel 2011 corre nel team Italia FMI con una Aprilia RSA 125, con compagno di squadra Luigi Morciano. Ottiene come miglior risultato un decimo posto in Giappone e termina la stagione al 25\u00ba posto con 12 punti. In questa stagione \u00e8 costretto a saltare il Gran Premio del Portogallo per infortunio. Nel 2012 rimane nello stesso team, correndo nella nuova classe Moto3 alla guida di una FTR M312; il compagno di squadra \u00e8 Romano Fenati. Nel GP del Giappone arriva in terza posizione, realizzando il suo primo podio nel motomondiale. Conclude la stagione al 18\u00ba posto con 45 punti.\nNel 2013 passa al team La Fonte Tascaracing che gli affida una FTR M313 (la moto nelle prime tre gare stagionali \u00e8 stata marchiata, ai fini del campionato costruttori, come Honda); il compagno di squadra \u00e8 Hyuga Watanabe. Ottiene come miglior risultato un dodicesimo posto in Repubblica Ceca e termina la stagione al 26\u00ba posto con 6 punti. In questa stagione \u00e8 costretto a saltare il Gran Premio della Malesia, d'Australia, Giappone e della Comunit\u00e0 Valenciana per la frattura del polso destro rimediata nelle qualifiche del GP della Malesia.\nNel 2014 passa al team CIP, andando a pilotare una Mahindra MGP3O; il compagno di squadra \u00e8 Bryan Schouten. Ottiene come miglior risultato un settimo posto in Italia e termina la stagione al 19\u00ba posto con 20 punti. Nel 2015 passa al team Outox Reset Drink, alla guida di una Mahindra; il compagno di squadra \u00e8 Darryn Binder. In questa stagione \u00e8 costretto a saltare il Gran Premio della Malesia a causa di contusioni rimediate nelle prove libere del GP. Chiude la stagione senza ottenere punti validi per la classifica mondiale.\nNel 2016 passa in Moto2, alla guida della Kalex del team Tasca Racing. Porta a termine le prime sei gare del campionato senza ritiri, ma non prende punti. A partire dal Gran Premio di Catalogna Tonucci viene sostituito da Remy Gardner. Termina la stagione prendendo parte al Campionato Italiano Velocit\u00e0 classe Supersport. In sella ad una Kawasaki ZX-6R conquista undici punti ed il venticinquesimo posto in classifica piloti."}
{"id": "3667368", "revid": "6923", "url": "https://it.wikipedia.org/wiki?curid=3667368", "title": "Wiz Kudowor", "text": "Biografia.\nWisdom \"Wiz\" Kudowor (1957, Accra) \u00e8 uno degli artisti del Ghana pi\u00f9 \n. Kudowor ha studiato Arte nell'Universit\u00e0 di Scienza e Tecnologia del Ghana. Si \u00e8 laureato con lode in Belle Arti nel 1981. Ha progettato ed eseguito opere pubbliche in Ghana come un murale alla . I suoi quadri sono stati esposti in mostre personali e collettive in Asia, Europa, Nord America e in tutta l'Africa.\nPratica artistica.\nI suoi dipinti richiamano i temi della pittura tradizionale del Ghana e contemporaneamente offrono esplorazioni di spiritualit\u00e0 e di astrazione. La sua inclinazione verso il Cubismo in combinazione con il Futurismo portano alla creazione di una figura narrativa impalpabile. Kuwodor d\u00e0 autenticit\u00e0 alla esplorazione dell'ignoto e questo fa di lui un artista trans-visionario.\nMostre.\nEsposizioni personali\nMostre collettive"}
{"id": "3667373", "revid": "104265", "url": "https://it.wikipedia.org/wiki?curid=3667373", "title": "Jihan Ammar", "text": " \nBiografia.\nJihan \u00e8 il vicedirettore della fotografia all'AFP (Agence France- Presse) nella zona del Medioriente, presso la sede regionale di Nicosia. Risiedendo in diversi luoghi come Il Cairo, Tehran, Parigi e Nicosia, Jihan ha lavorato come fotogiornalista professionale e photo editor per pi\u00f9 di dieci anni trattando storie che vanno da Baghdad a Sidney.\nStudia all'Ithaca College di New York e si diploma in Comunicazione di massa nel 1992, con una specializzazione in Scienze Politiche. La sua carriera giornalistica inizia a Il Cairo all'\u201cAl-Ahram Weekly\u201d, il primo giornale in lingua inglese di tutto l'Egitto. \nLe sue fotografie per l'AFP fatte in Iraq, Egitto, Israele e nel territorio palestinese sono apparse sui quotidiani e sui giornali di tutto il mondo. Il suo lavoro mostra la sua prospettiva e la porta a perseguire un approccio documentaristico all'interno di un personale corpo di lavoro. \nSpesso il fotogiornalismo rappresenta la storia degli spazi pubblici, il lavoro di Jihan parla invece di storie personali in spazi privati. Fotografa i suoi amici e la sua famiglia, che diventano attori. Le sue fotografie si rifanno ai ritratti tradizionali e ai ritratti di famiglia. I matrimoni della classe media del Medioriente sono uno dei temi preferiti dalla fotografa.\nMostre.\nI suoi lavori sono stati esposti in tutto il mondo: all'Institute du Monde Arab a Parigi, al Fotographie Forum International di Francoforte, all'African Biennale of Photography di Bamako in Mali, alla Townhouse Gallery de Il Cairo e alla Fifty Crows Gallery di San Francisco. \nPremi.\nNel 2003 vince il premio per la fotografia documentarista del Fifty Crows International Found, grazie alle foto in cui ritrae la vita di tutti i giorni di amici e famigliari.\nVoci correlate.\nArte contemporanea africana &lt;br&gt;\nTownhouse Gallery\nCollegamenti esterni.\nsito Jihan Ammar\n[categoria: arte]"}
{"id": "3667376", "revid": "767487", "url": "https://it.wikipedia.org/wiki?curid=3667376", "title": "Kane Kwei Carpentry Workshop", "text": "Il Kane Kwei Carpentry Workshop \u00e8 uno studio creato in Ghana a partire dagli anni cinquanta. \u00c8 conosciuto per la costruzione di bare dalle forme e dagli usi molteplici.\nStoria.\nSeth Kane Kwei (1922-1992) era un falegname lavorava nella periferia di Accra in Ghana. \u00c8 considerato insieme con Ataa Oko (1919-2012) uno dei primi artisti ad iniziare negli anni 1950 le bare design che sono chiamate anche \"Abebuu adekai\" (scatole proverbi) da parte del Ga (popolo) gruppo etnico dominante nella regione di Accra.\nL'uso di queste bare per la sepoltura nella Regione di Grater Accra, paese d'origine dei Ga, \u00e8 diventato una vera e propria tradizione. Le bare divengono simbolo di creazione contemporanea in Africa.\nAlla morte di Kane Kwei, i suoi figli e studenti rilevano il negozio Kane Kwei e continuano il lavoro del padre e del loro maestro per diversi decenni.\nDal 2005, Eric Adjetey Anang aggiunge un tocco creativo alla creazione di bare introducendo nuovi modelli, pur mantenendo lo stesso spirito e le stesse tecniche.\nNegli ultimi anni una decina di negozi sono stati aperti nelle regioni di Teshie e Accra che producono bare design. Ben conosciuti sono i workshops dei grandi maestri Paa Joe e Paa Willie, entrambi carpentieri formatisi da Kane Kwei nel \"Kane Kwei Carpentry Workshop\". Conosciuto \u00e8 anche Kudjoe Affutu che si \u00e8 formato nello studio di Paa Joe. Altri maestri bravi sono Tei in Dorwanya Tei, Lay e Teshie Ciao, Tetteh in Amasaman e Rete Tetteh su Ning.\nIl laboratorio.\nIl laboratorio Kane Kwei usatilizza legno chiaro come wawa wawa(Triplochiton scleroxylon) o emien per le bare da funerali. Mentre per l'esportazione di opere d'arte utilizzano un legno pi\u00f9 forte e pi\u00f9 costoso come il mogano o il limba (Terminalia superba).\n\"Kane Kwei Carpentry Workshop\" \u00e8 profondamente radicato nella tradizione Ga, dall'inizio della produzione, ai protocolli di sviluppo e per la struttura di partecipazione. Alla fine del tirocinio, della durata di 2-5 anni, viene organizzata una cerimonia tradizionale. L'apprendista, in questa occasione, deve pagare una somma di denaro e donare delle bevande alcoliche, un ombrello e un paio di sandali al maestro del workshop. Solo in seguito gli verr\u00e0 rilasciato l'attestato.\nIl processo di produzione della bara inizia con l'osservazione attenta dei documenti visivi che riproducono il modello considerato. Nessun schizzo o disegno preparatori sono utilizzati per la fabbricazione.\nAlcune unit\u00e0 sono state acquisite dagli anni '70 da alcuni galleristi americani (Vivian Burns nel 1973, Ernie Wolfe, entrambi di Los Angeles) e dal 1989, questi oggetti ottengono il riconoscimento internazionale come opere d'arte. Apparizioni successive nella mostra \"Magiciens de la terre\" (1989, Centre Georges Pompidou, Parigi, Grande Halle de la Villette a Parigi, e nella mostra \"Esplorare l'Africa\" (1992, Museum of Modern Art, New York) sono stati motori di rilascio per questo riconoscimento.\nIn seguito sono state organizzate delle residenze per artisti stranieri e questo ha incrementato maggiormente la fama del \"Kane Kwei Carpentry Workshop\"."}
{"id": "3667377", "revid": "599013", "url": "https://it.wikipedia.org/wiki?curid=3667377", "title": "Jos\u00e9 Luis Medrano", "text": "Biografia.\nUna volta ritiratosi dal calcio giocato si \u00e8 trasferito negli Stati Uniti d'America, ove si occupa dell'installazione di vetrate.\nCaratteristiche tecniche.\nGiocava come centrocampista centrale.\nCarriera.\nClub.\nMedrano esord\u00ec in massima serie boliviana nella 1986 con la maglia dell'Oriente Petrolero. Divenne presto titolare nel club della sua citt\u00e0 natale: partecip\u00f2 alla Coppa Libertadores 1988, competizione in cui l'Oriente giunse ai quarti di finale. Nel 1990 fu nella rosa che vinse il titolo nazionale. Una volta conclusa la stagione 1996 decise di lasciare l'Oriente Petrolero per accasarsi al Real Santa Cruz\u00a0\u2013 altra compagine di Santa Cruz de la Sierra. Con tale societ\u00e0 partecip\u00f2 alla Coppa CONMEBOL 1997: realizz\u00f2 un gol contro il The Strongest nel ritorno del turno preliminare, contribuendo al passaggio del turno della propria formazione. Nel 1998 si trasfer\u00ec a Montero per giocare con il Guabir\u00e1; nel 1999 pass\u00f2 al San Jos\u00e9 di Oruro. Nel 2000 si trasfer\u00ec all'Atl\u00e9tico Pompeya, non giocando alcun incontro nella prima fase della stagione; pass\u00f2 al Real Santa Cruz nell'agosto del 2000, disputando 15 incontri di campionato. Si ritir\u00f2 dopo aver presenziato in tre partite nella Liga del F\u00fatbol Profesional Boliviano 2001.\nNazionale.\nNel 1991 venne incluso nella lista per la Copa Am\u00e9rica. Debutt\u00f2 nella competizione il 13 luglio a Vi\u00f1a del Mar, subentrando a Castillo al 75\u00ba minuto. Quella rimarr\u00e0 la sua unica partita in Copa Am\u00e9rica."}
{"id": "3667378", "revid": "599013", "url": "https://it.wikipedia.org/wiki?curid=3667378", "title": "Battaglione alpini &quot;Trento&quot;", "text": "Il Battaglione alpini \"Trento\" \u00e8 stato un reparto dell'esercito italiano.\nStoria.\nIl battaglione alpini \"Trento\" fu costituito il 1\u00ba settembre 1920 su tre cp. 44, 45 e 47 (appartenenti al preesistente Morbegno) e inquadrato alle dipendenze del 5\u00ba Reggimento alpini. Il 31 maggio 1921 venne ricostituito il Btg. alp. \"Val d'Adige\" con le compagnie del disciolto btg Sette Comuni. Il 1\u00ba luglio assunse la denominazione di btg. alp. Trento con le compagnie 94\u00aa, 144\u00aa, e 145\u00aa, e l'esistente Trento ritorn\u00f2 alla denominazione di Morbegno. I due battaglioni furono inquadrati nel 6\u00ba reggimento alpini. Il Trento, nel 1935, fu inquadrato nell'11\u00ba Reggimento alpini, nella Divisione \nPusteria, e prese parte alle operazioni in A.O.I. con le compagnie 92\u00aa, 94\u00aa, 144\u00aa e 145\u00aa. Nel 1940 partecip\u00f2 sempre con l'11\u00ba Reggimento alpini alle campagne di Francia, Albania, Grecia e Jugoslavia. In seguito, nel 1942, fu trasferito in Francia nella zona di Grenoble fino all'armistizio dell'8 settembre 1943.\nNel dopoguerra riprese vita nel febbraio 1946 per cambio di denominazione del 508\u00ba battaglione Guardie, assegnato al 4\u00ba Reggimento alpini, mutato il 15 aprile in 6\u00ba Reggimento alpini. Il battaglione, dotato di nappina rossa, era cos\u00ec composto:\ncon sede a Monguelfo Caserma Cesare Battisti.\nNel 1975, sciolto il 6\u00ba reggimento, fu posto alle dirette dipendenze della brigata alpina \"Tridentina\".\nDal 1986 al 1990 ha inquadrato la 353\u00aa compagnia reclute gi\u00e0 del battaglione alpini d'arresto \"Val Brenta\".\nL'8 agosto 1992 venne incorporato nel ricostituito 11\u00ba Reggimento alpini, a Brunico.\nIl battaglione alpini Trento venne sciolto il 18 marzo 2002, unitamente all'11\u00ba Reggimento alpini.\nFesta di corpo il 15 febbraio, commemorazione della battaglia di Amba Aradam, 1936. Motto: Audacemente ascendere\nStemma araldico.\nInquartato. Al primo ed al quarto d'argento, all'aquila di San Venceslao ad ali spiegate di nero, rostrata, membrata, armata e munita sulle ali di due gambi trifogliati d'oro, linguata e contornata da 420 fiammelle di rosso (Trento); al secondo di rosso al leone etiope passante coronato da corona cimata da croce reggente con la zampa anteriore destra una croce copta, il tutto d'oro; al terzo inquartato, nel primo e nel quarto scaccato di rosso e di nero (d'Albania), nel secondo e nel terzo d'azzurro a due fasce d'argento (Grecia).\nI nastri azzurri rappresentano le due Medaglie d'Argento e le due Medaglie di Bronzo al Valor Militare. Alla punta dello scudo \u00e8 accollata, pendente al centro del nastro, l'insegna dell'Ordine militare d'Italia. Sotto allo stemma, su lista bifida d'oro svolazzante, \u00e8 riportato il motto \"Audacemente ascendere\".\nCaserma \"Cesare Battisti\".\nLa caserma \"Cesare Battisti\" di Monguelfo ospitava il battaglione \"Trento\".\nSull'area, che occupava una superficie di circa 20.000\u00a0m\u00b2, si trovavano 21 edifici (sede del comando, caserma, mensa, magazzini, poligono di tiro, stalle, garage, ecc.), con un volume fuori terra di 62.000\u00a0m\u00b3\nDopo la sua dismissione, gli edifici ormai vuoti furono utilizzati per un breve periodo nel 1991 come ricovero temporaneo per 200 cittadini albanesi, durante la crisi in Jugoslavia. Nel 1999 lo Stato cedette l'intera area alla Provincia autonoma di Bolzano. Tra il 2005 ed il 2006 la caserma \u00e8 stata completamente rasa al suolo."}
{"id": "3667379", "revid": "1086846", "url": "https://it.wikipedia.org/wiki?curid=3667379", "title": "Unione Calcio Sampdoria 1963-1964", "text": "Questa voce raccoglie le informazioni riguardanti lUnione Calcio Sampdoria nelle competizioni ufficiali della stagione 1963-1964.\nStagione.\nNella stagione 1963-64, la Sampdoria si classific\u00f2 al quindicesimo posto a pari punti con il : gioc\u00f2 quindi uno spareggio per determinare la terza retrocessione, vincendolo e guadagnando la permanenza in massima serie."}
{"id": "3667380", "revid": "124608902", "url": "https://it.wikipedia.org/wiki?curid=3667380", "title": "Episodi di Boardwalk Empire - L'impero del crimine (seconda stagione)", "text": "La seconda stagione della serie televisiva statunitense Boardwalk Empire - L'impero del crimine, composta da 12 episodi, \u00e8 stata trasmessa dal canale statunitense HBO dal 25 settembre all'11 dicembre 2011.\nIn Italia, la stagione \u00e8 andata in onda in prima visione assoluta sul canale satellitare Sky Cinema 1 dal 20 gennaio al 24 febbraio 2012. \u00c8 stata trasmessa in chiaro dal 1\u00ba ottobre al 17 dicembre 2012 su Rai 4.\nA partire da questa stagione entrano nel cast principale Jack Huston e Gretchen Mol. Al termine di questa stagione escono dal cast principale Michael Pitt, Aleksa Palladino, Paz de la Huerta e Dabney Coleman.\n21.\nTrama.\nAtlantic City: uno dei depositi di contrabbando di liquori di Thompson, gestito dal ricco \"Chalky\" White, viene attaccato dagli uomini del Ku Klux Klan che fanno una carneficina. Nel frattempo, molti avvenimenti si snodano sullo sfondo: Rose, la moglie dell'agente Van Alden arriva in citt\u00e0 per il weekend, Jimmy Darmody si \u00e8 sposato e trasferito con la famiglia in una casa fuori citt\u00e0 e Margaret, compagna di Nucky, cerca di tenere in piedi la nuova famiglia, nonostante le assenze continue del compagno e i capricci del figlioletto.\nA Chicago, il boss della malavita Torrio viene avvicinato dal suo avvocato, che si propone come un nuovo socio in affari, a scapito di Nucky. Il cerchio intorno a Nucky si restringe: suo fratello, lo sceriffo Eli, assieme a Jimmy e al commodoro tesse le fila per togliere il comando della citt\u00e0 a Nucky, che viene infatti arrestato per frode elettorale.\nOurselves Alone.\nTrama.\nNucky esce di galera su cauzione, sospetta di un complotto ai suoi danni dai quali ne \u00e8 derivato il suo arresto e inizia cos\u00ec ad indagare. Jimmy cerca di entrare in affari con Rothstein, e tratta con Charlie Luciano per eventuali e possibili affari. Il commodoro ed Eli continuano ad architettare un piano che possa mettere definitivamente Nucky alle strette. Chalky resta in carcere in attesa di essere rilasciato tramite il suo legale ma deve vedersela con uno dei galeotti rinchiusi nella sua stessa cella che nutre molta ostilit\u00e0 nei suoi confronti.\nA Dangerous Maid.\nTrama.\nNucky si trova alle strette ma non si d\u00e0 per vinto e progetta il contrattacco: il commodoro cerca di bloccare l'importazione di liquori e tagliare cos\u00ec i ponti a Nucky, ma quest'ultimo ha ancora diversi alleati, grazie alla rete messa in piedi negli anni. Al Capone si fa vivo da Nucky per dargli la notizia che Torrio non intende pi\u00f9 comprare il suo liquore a Chicago e vuole legarsi invece a George Remus, da poco messosi in proprio, ma Nucky non ne vuole sapere e pretende fedelt\u00e0 dal boss di Chicago. Nel frattempo, l'agente Van Alden faticosamente si prende cura di un'affranta Lucy (che vorrebbe recitare a Broadway e non sopporta l'idea della gravidanza imminente) e Margaret riceve dalla Pinkerton notizie sulla sua famiglia irlandese, immigrata negli Stati Uniti: viene a sapere che la considerano morta da 12 anni.\nA New York, Lucky Luciano e Meyer Lansky vengono convocati da Rothstein e dal boss Joe Masseria che vorrebbe la loro testa dopo l'omicidio di due suoi scagnozzi (fatti fuori da Jimmy); Rothstein sistema provvisoriamente le cose.\nFacendo finta che tutto proceda per il meglio, Nucky, il sindaco e le rispettive compagne, vanno da Babette a cena: qui trovano casualmente il commodoro, Jimmy e il governatore, anch'essi a cena e intenti a tramare alle sue spalle. Nucky li affronta con piglio e mette Jimmy alle strette. Il giovane irlandese Owen Slater intanto sventa un accordo sottobanco tra Richard, emissario di Jimmy e del commodoro, e il titolare del casin\u00f2 in cui \u00e8 stato assunto.\nWhat Does the Bee Do?\nTrama.\nIl commodoro viene colpito da un ictus e l'intera operazione ricade ora sulle spalle di Jimmy, di sua madre Gillian e dello spaventato sceriffo, preoccupato dalle conseguenze della vicenda. Owen viene reclutato come \"autista\" da Nucky, mentre Chalky White, al ritorno a casa dopo la carcerazione \"preventiva\", trova la comunit\u00e0 afroamericana in fermento per il desiderio di vendetta, dopo la rappresaglia del Ku Klux Klan che ha provocato 4 morti. Richard posa come modello per Angela e durante il ritratto confida di aver perso la voglia di vivere e di amare, perfino la sorella gemella che, unica persona, si \u00e8 presa cura di lui dopo il terribile incidente che l'ha sfigurato quando era in guerra.\nNucky riesce a trovare uno scalo per le navi che trasportano liquori, dopo che il commodoro aveva bloccato l'arrivo delle stesse ad Atlantic City: per farlo deve per\u00f2 accondiscendere alla richieste di Rothstein, che gli procura lo scalo a Filadelfia in cambio di un oneroso compenso. Rothstein, per entrare nell'affare, pretende anche di occuparsi del trasporto via terra del liquore e incarica Lucky Luciano e Meyer, riluttanti per il pericolo che il trasporto di un tale carico comporta.\nPer pura fatalit\u00e0, a Filadelfia si sta muovendo anche Jimmy, che entra in contatto con il boss ebreo Manny Horvitz per procurargli il liquore da smerciare in citt\u00e0.\nGli eventi si accavallano: mentre l'agente Van Alden cerca di tenere nascosta la sua relazione con Lucy e attira i sospetti dei suoi agenti sottoposto, l'avvocato di Nucky studia un escamotage per liberare il suo cliente dalle accuse, aumentandole: alcune prostitute dichiarano infatti di essersi concesse a pagamento - su incarico di Nucky - a sindacalisti e politici prima delle elezioni, in modo da ottenerne la fiducia e il voto. In tal modo il reato diventa federale e il processo andr\u00e0 sotto l'egida del senatore amico di Nucky, che provveder\u00e0 a sgonfiarlo fino all'archiviazione. Due agenti dell'antiproibizionismo, sulle orme di Van Alden, si recano in un deposito di liquori proprio nel momento in cui Owen, su ordine di Nucky, fa saltare per aria l'intero magazzino: uno dei due resta orribilmente ustionato.\nGimcrack &amp; Bunkum.\nTrama.\nMuoiono altri due sostenitori di Jimmy: uno ucciso dal fratello di Nucky, un altro proprio da Jimmy e Richard. Intanto il caso di Nucky sembra orientato all'archiviazione.\nThe Age of Reason.\nTrama.\nNel chiuso di un confessionale Margaret rivela uno scottante segreto. Van Alden inizia a prendersi carico delle proprie azioni mentre Nucky \u00e8 sempre piu braccato dai nemici, infatti gli viene bloccato un ordine di liquori da Philadelphia per ordine di Jimmy.\nPeg of Old.\nTrama.\nJimmy ordina l'assassinio di Nucky.\nNucky ricatta Van Alden offrendogli soldi per il mantenimento della figlia, in cambio di informazioni riguardo al nuovo procuratore distrettuale incaricato di giudicare Nucky.\nMargaret incontra suo fratello e le sue sorelle, dopo un litigio di diversi anni prima. Ma i rapporti non si risanano.\nUn attentato ai danni di Nucky si conclude con una perforazione della sua mano.\nMargaret e Owen hanno un rapporto sessuale.\nTwo Boats and a Lifeguard.\nTrama.\nJimmy ha problemi con i suoi alleati: non riesce a fornire loro il liquore promesso.\nMuore il padre di Nucky quando Eli viene chiamato in giudizio. Nucky, Torrio e Rothstein discutono sulle combutte ordite dai loro protetti. Chulky si reca da Nucky per chiedere consigli riguardo alla sua comunit\u00e0 sempre pi\u00f9 furiosa dopo gli atti delittuosi del Ku Klux Clan. Angela, dopo una discussione con Jimmy riguardo ai suoi illeciti, trova una nuova amante. Un'agguerrita procuratrice federale arriva ad Atlantic City per inchiodare Nucky, che nel frattempo trova un momento di umanit\u00e0: piange sulla bara del padre.\nBattle of the Century.\nTrama.\nNucky vola a Belfast per preparare la controffensiva a Jimmy e tratta armi in cambio di liquore irlandese. Margaret \u00e8 alle prese con la malattia della figlia mentre Jimmy siede a tavola con Luciano, Lansky e Capone per trattare affari, nonch\u00e9 l'eliminazione di Horwitz. Ma l'agguato fallisce e il macellaio ebreo scova nella giacca del suo attentatore una scatola di fiammiferi proveniente da Atlantic City e inizia a fare chiarezza sulla vicenda. Dunn Pernsley, nonostante l'approccio poco felice avuto con Chalky in carcere, ottiene un lavoro da quest ultimo nelle cucine di un ristorante ma scatena una rivolta all'interno di esse per avere aumento di salario e di cibo per s\u00e8 trovando pieno appoggio degli altri aiuti cuoco che vi lavorano all'interno. Grazie al fascicolo ottenuto da Van Alden, Esther Randolph continua le indagini su Nucky.\nGeorgia Peaches.\nTrama.\nJimmy \u00e8 da poco il nuovo boss di Atlantic City ma deve risolvere diversi grattacapi. Del suo alcol non vende una bottiglia perch\u00e9 Nucky, grazie al whisky importato dall'Irlanda, gli fa concorrenza essendo di ottima qualit\u00e0 con costi della met\u00e0 rispetto al suo. Deve risolvere poi lo sciopero degli afroamericani con a capo Purnsley in piena stagione turistica. Arriva dunque ad una trattativa con Chulky che per far cessare lo sciopero detta le sue condizioni: 3000 dollari a testa per le famiglie vittime dei membri Ku Klux Clan, nonch\u00e9 la consegna di coloro che gli hanno sparato al magazzino per potersi vendicare su di loro. Nucky licenzia il suo avvocato e ne trova uno nuovo con l'aiuto di Rothstein per evitare la galera con un processo sempre pi\u00f9 vicino ad opera della procuratrice di stato Randolph. Margaret \u00e8 sempre pi\u00f9 gi\u00f9 di corda per via della poliomielite della piccola Emily. Horvitz si reca in piena notte in casa di Jimmy per poterlo eliminare ma vi trova solo la moglie Angela con la sua nuova amante e le giustizia entrambe. Dopo aver ascoltato l'operato di Van Alden per le sue indagini di Nucky, la Randolph mette in carcerazione preventiva Eli per aver ulteriori prove ed incastrarlo al processo. \nUnder God's Power She Flourishes.\nTrama.\nSotto l'effetto dell'alcol Jimmy ricorda la sua vita ai tempi del college, di come ha conosciuto la moglie Angela, della sua espulsione, del rapporto incestuoso con la madre e del suo successivo arruolamento al fronte. Nucky continua a cercare senza buon esito scorciatoie per uscire indenne dal processo, fino a quando uno dei suoi camerieri presenti in sala non racconta a lui ed al suo avvocato di aver visto Van Alden uccidere il suo ex collega, l'agente Saxon in riva ad un fiume che \u00e8 solitamente essere luogo di preghiera. Le informazioni arrivano tramite avvocato di Nucky ai federali, i quali cercano di catturare Van Alden direttamente nel suo ufficio, fallendo nel tentativo in quanto Nelson riesce a scappare. Cos\u00ec facendo Nucky evita la sua deposizione al processo. Resta il problema del fratello Eli, che \u00e8 disposto a testimoniare per uscire dal carcere. Gillian d\u00e0 suggerimenti a Jimmy su come comportarsi con Tommy dopo aver perso Angela, ma preso dal dolore e ancora preda dell'alcol questi aggredisce la madre e uccide suo padre, il Commodoro, che era intervenuto per salvarla. Il rapporto tra Nucky e Margaret sembra compromesso quando quest 'ultima confessa di voler testimoniare anch'ella davanti alla procuratrice Randolph. \nTo the Lost.\nTrama.\nJimmy cerca di risistemare le cose e inizia con Richard a catturare e consegnare per Chalky i tre elementi del Ku Klux Clan che gli avevano crivellato il suo deposito per alcolici, e in pi\u00f9 5.000 dollari, e non pi\u00f9 3.000 quando erano stati pattuiti prima, alle famiglie vittime della loro organizzazione. In virt\u00f9 di accordi presi precedentemente, Chalky dichiara finito lo sciopero dei suoi uomini, e su richiesta di Jimmy gli prepara un incontro con Nucky. Margaret si reca da Esther Randolph ma a sorpresa, nella deposizione difende il compagno. Nucky si reca sul luogo dell'appuntamento con Jimmy il quale gli confessa l'odio nei confronti del padre da poco ucciso, e che a spingere per la sua dipartita \u00e8 stato il fratello Eli. Nell'incontro Jimmy cerca la riappacificazione con il suo vecchio tutore e si reca con Richard per eliminare un testimone chiave al processo, obbligandolo a cambiare la sua versione dei fatti scritta prima di morire. Nello stesso istante Nucky sposa Margaret ed in virt\u00f9 di questi eventi, Ester Randolf non ha prove sufficienti per incastrare il boss di Atlantic City che difatti, esce indenne dal processo. Van Alden va a vivere a Cicero con la bambinaia e la piccola Abigail per iniziare una nuova vita sotto falso nome. Eli esce dal carcere appena terminato il processo, ma per aver complottato contro il fratello, va a costituirsi ugualmente per evitare nuove indagini ed in accordo con Nucky, andr\u00e0 in galera per uscire tra due anni. L'aiuto di Jimmy che ha dato per far vincere il processo a Nucky non basta per\u00f2 a ristabilire la pace tra i due, e sotto una pioggia incessante al Memorial War Atlantic, il giovane trova la morte proprio per mano di Nucky, dichiarando che dopo quanto accaduto il perdono non basta, per poi giustiziarlo definitivamente. "}
{"id": "3667382", "revid": "767487", "url": "https://it.wikipedia.org/wiki?curid=3667382", "title": "Roberto Delli Ponti", "text": "Il suo unico gol in Prima Divisione lo realizz\u00f2 in Inter-Legnano giocata il 18 dicembre 1921 sul campo di via Goldoni. Il gol valse il pareggio 2-2 per l'Inter, in un'annata molto difficile."}
{"id": "3667384", "revid": "119050582", "url": "https://it.wikipedia.org/wiki?curid=3667384", "title": "Locomotiva DR 107", "text": ""}
{"id": "3667388", "revid": "1543377", "url": "https://it.wikipedia.org/wiki?curid=3667388", "title": "Campagna delle Cordigliere", "text": "La campagna delle Cordigliere fu la quinta ed ultima fase della guerra della Triplice Alleanza, e fu combattuta dal luglio 1869 al 1\u00ba marzo 1870.\nDopo l'occupazione alleata di Asunci\u00f3n, il presidente paraguaiano Francisco Solano L\u00f3pez inizi\u00f2 la sua ritirata verso l'interno del paese, braccato dalle forze militari brasiliane. Il suo esercito fu distrutto in una serie di battaglie, mentre le perdite furono rimpiazzate da bambini ed anziani, che continuarono a seguirlo durante la sua disperata resistenza all'occupazione, sempre pi\u00f9 carente di armi e cibo, a tal punto che migliaia di soldati finirono col morire di fame.\nAlla fine L\u00f3pez fu raggiunto e ucciso dalle truppe brasiliane il 1\u00ba marzo 1870 nello scontro armato di Cerro Cor\u00e1, all'estremo nord-est del paese.\nContesto storico.\nLa guerra della Triplice Alleanza ebbe inizio con l'invasione di Brasile e Argentina da parte del Paraguay in seguito all'intromissione dei primi due paesi nella guerra civile scoppiata in Uruguay tra \"blancos\" conservatori e \"colorados\" liberali; tale intervento minacciava di alterare gli equilibri strategici di tutta la regione. Il presidente paraguaiano Francisco Solano L\u00f3pez temeva che la rottura degli equilibri esistenti nella zona del R\u00edo de la Plata avrebbe seriamente minacciato l'autonomia economica della nazione e reso pi\u00f9 difficile la difesa delle zone di frontiera rivendicate dai paesi vicini .\nLa guerra scoppi\u00f2 quando ad Asunci\u00f3n giunse la notizia che l'esercito brasiliano aveva invaso l'Uruguay, ignorando l'ultimatum che il Paraguay aveva inoltrato all'Impero del Brasile affinch\u00e9 non si intromettesse negli affari del paese vicino. L'esercito paraguaiano invase cos\u00ec la provincia brasiliana del Mato Grosso, isolata dal resto dell'impero; la campagna ottenne un rapido successo, e in due mesi la maggior parte del territorio pass\u00f2 sotto il controllo delle forze di Asunci\u00f3n.\nIn seguito, L\u00f3pez chiese al presidente argentino Bartolom\u00e9 Mitre l'autorizzazione ad attraversare le province di Corrientes e Entre R\u00edos per attaccare il Brasile anche da sud. Ricevuta risposta negativa, L\u00f3pez dichiar\u00f2 guerra anche all'Argentina il 19 marzo 1865, invadendone il territorio. Alla notizia dell'invasione, Brasile, Argentina e Uruguay firmarono a Buenos Aires il \"trattato della Triplice Alleanza\".\nDopo i primi rapidi successi, l'esercito paraguaiano cominci\u00f2 presto ad accumulare una serie di sconfitte: la flotta fu distrutta nella battaglia del Riachuelo, mentre le truppe che, scendendo lungo il fiume Uruguay, erano riuscite a raggiungere il territorio brasiliano furono accerchiate nei pressi della citt\u00e0 di Uruguaiana e dovettero arrendersi al termine di un drammatico assedio.\nCi\u00f2 che rimase dell'esercito paraguaiano si ritir\u00f2 nel proprio territorio, incalzato dalle forze alleate che invadendo la parte meridionale del Paraguay diedero inizio nell'aprile del 1866 alla campagna di Humait\u00e1, incontrando subito il dispositivo difensivo paraguaiano incentrato su quattro fortificazioni (il cosiddetto \"Quadrilatero\") e teso ad ostruire l'avanzata verso Asunci\u00f3n sia da terra che dal fiume Paraguay. Una lunga serie di battaglie cost\u00f2 un enorme numero di perdite da ambo le parti, fino a raggiungere uno stallo nelle operazioni in seguito alla battaglia di Curupaity. Le malattie fecero pi\u00f9 vittime delle stesse operazioni belliche: alle pessime condizioni igieniche e alimentari si aggiunse un'epidemia di colera.\nLo stallo delle operazioni si protrasse dal settembre del 1866 al luglio del 1867, quando fu rotto da un'offensiva alleata. Si dovette tuttavia attendere ancora un anno perch\u00e9 le fortificazioni fossero oltrepassate da una squadra navale brasiliana. In seguito a questa azione, le forze paraguaiane installarono una nuova linea difensiva, molto pi\u00f9 vicina ad Asunci\u00f3n, abbandonando la precedente nell'agosto del 1868. L'avanzata nemica lungo il corso del fiume Paraguay fu impedita da un nucleo d'artiglieria installato nei pressi della localit\u00e0 di Angostura. Le forze brasiliane evitarono le difese di Angostura passando per la sponda destra del fiume, in pieno Chaco e attaccarono le posizioni nemiche dalla retroguardia. L'esercito paraguaiano fu completamente distrutto nella battaglia delle Lomas Valentinas e L\u00f3pez fece evacuare Asunci\u00f3n, che fu occupata e saccheggiata nel febbraio 1869. I brasiliani instaurarono nella capitale un regime fantoccio, mentre a L\u00f3pez non rimase che ritirarsi verso l'interno.\nCampagna della Cordigliera di Azcurra.\nIl nuovo esercito di L\u00f3pez.\nL'8 dicembre 1868 L\u00f3pez aveva decretato il trasferimento della capitale paraguaiana a Piribebuy. L\u00ec si spostarono il vicepresidente S\u00e1nchez e la delegazione del ministro plenipotenziario degli Stati Uniti d'America, il generale Martin McMahon. Mano a mano che si susseguivano gli eventi della campagna del Piquisiry e l'esercito paraguaiano veniva riorganizzato nella \"Cordillera de Azcurra\" i familiari di L\u00f3pez si stabilirono temporaneamente a Piribebuy.\nDopo la distruzione dell'esercito nella battaglia delle Lomas Valentinas, il presidente era fuggito con una piccola scorta, comandata dal generale Bernardino Caballero, alla quale si un\u00ec una divisione comandata dal colonnello Luis Caminos, ministro della Guerra, composta da soldati, in maggioranza bambini, ai quali si sarebbero dovute aggregare le guarnigioni rimaste nel nord del paese. Con queste truppe L\u00f3pez si diresse al quartier generale paraguaiano di Cerro Le\u00f3n, nei pressi di Piray\u00fa, per ricevere addestramento militare. Passate alcune settimane di addestramento, il presidente paraguaiano trasfer\u00ec il suo nuovo esercito pi\u00f9 a nord, verso Caacup\u00e9 e Piribebuy, lasciando a Cerro Le\u00f3n un presidio di 660 uomini.\nA Caacup\u00e9 si install\u00f2 un nuovo campo di addestramento, diretto dai generali Caballero e Resqu\u00edn. L'esercito arriv\u00f2 a contare uomini, in maggioranza bambini, anziani e feriti. Gli uomini pi\u00f9 utili erano i prigionieri catturati nel corso della campagna del Piquisiry, fuggiti dalle prigioni precarie nelle quali erano stati rinchiusi.\nLa capitale e la regione costiera del fiume Paraguay erano cadute in mano alleata, ma il resto del paese era ancora dominato da L\u00f3pez. La ferrovia che univa Asunci\u00f3n a Villarica permetteva al presidente di disporre di vie di comunicazione efficaci, dal momento che possedeva la maggior parte dei locomotori e dei vagoni. A soli 50 km di distanza dalla capitale, citt\u00e0 importanti come Paraguar\u00ed e Caacup\u00e9 rimanevano in mano a L\u00f3pez. Tra le due citt\u00e0, La Cordillera de los Altos, chiamata all'epoca \"Cordillera de Azcurra\", fu il posto scelto dal presidente per difendersi, visto che era molto pi\u00f9 facile da difendere in caso di attacco nemico rispetto alle citt\u00e0 di pianura.\nUna parte della fonderia di Ibicuy fu trasferita a Caacup\u00e9, dove si continu\u00f2 a fabbricare armi per l'esercito di L\u00f3pez. Il caposaldo della difesa fu stabilito nei pressi di Piribebuy, attorniata da una trincea di quasi m, difesa da fanti e 18 cannoni, comandata dal tenente colonnello Pedro Pablo Caballero.\nRipresa dell'offensiva alleata.\nDopo la caduta di Asunci\u00f3n, il generale Caxias decise di considerare terminata la guerra: per lui, raggiunto l'obbiettivo di occupare la capitale paraguaiana e di cacciare L\u00f3pez senza lasciargli un esercito che gli permettesse di riprendere il potere, la guerra non aveva pi\u00f9 senso. Si poteva aiutare il nuovo governo paraguaiano a difendersi dall'ex presidente o trattare con lui l'esilio dal suo paese.\nNonostante Caxias avesse abbandonato il Paraguay a gennaio, seguito da altri generali, l'imperatore Pietro II decise l'annientamento totale di L\u00f3pez. A tale scopo invi\u00f2 nel paese occupato il proprio genero, Gastone d'Orleans, Conte d'Eu. Quest'ultimo aveva rifiutato a pi\u00f9 riprese di assumere il comando delle operazioni belliche, ma alla fine accett\u00f2; l'imperatore infatti aveva bisogno di un generale che non parteggiasse per nessuno dei due partiti, il liberale e il conservatore, che allora controllavano la politica brasiliana. Il Conte d'Eu prese formalmente il comando delle truppe il 16 luglio a Luque.\nA fine maggio del 1869 l'esercito brasiliano occup\u00f2 Piray\u00fa, dove install\u00f2 il proprio quartier generale. Rimase acquartierato per due mesi mentre giungevano i rinforzi; nel frattempo, il Conte d'Eu studiava le posizioni nemiche e completava l'occupazione delle vie e degli snodi ferroviari, compreso quello di Paraguar\u00ed, citt\u00e0 che fu abbandonata dai suoi abitanti. Fu occupata il 17 maggio anche la fonderia di Ibicuy che in seguito, il 9 giugno fu minuziosamente smantellata, incendiata e allagata dai brasiliani.\nA nord-est di Piray\u00fa, L\u00f3pez si era asserragliato nella \"Cordillera de Azcurra\". La valle occupata dalle truppe paraguaiane aveva due vie d'accesso, entrambe massicciamente difese dall'esercito paraguaiano; la pi\u00f9 diretta passava per una gola, fortemente difesa, mentre la pi\u00f9 lunga attraversava il villaggio di Sapucai e saliva in costa fino a Valenzuela. Ad ovest di questa localit\u00e0 si trova Piribebuy, la citt\u00e0 in cui L\u00f3pez aveva dislocato il grosso dell'esercito.\nLa prima offensiva brasiliana fu divisa in due colonne: la prima avanz\u00f2 da nord in direzione di Caacup\u00e9, che non riusc\u00ec ad occupare, mentre la seconda attravers\u00f2 il Paran\u00e1 ad Encarnaci\u00f3n, cercando di raggiungere Paraguar\u00ed da sud. Dopo due piccoli scontri sul fiume Pirap\u00f3 e al Paso de Jara, la colonna brasiliana interruppe la sua avanzata tornando ad Encarnaci\u00f3n.\nPiribebuy e Acosta \u00d1u.\nAlla fine di luglio il Conte d'Eu diede inizio alla campagna militare al comando di uomini: brasiliani, argentini, 600 uruguaiani e 400 paraguaiani inquadrati nella \"Legi\u00f3n Paraguaya\". Il generale brasiliano lasci\u00f2 nei pressi della gola di Azcurra la divisione argentina e una riserva brasiliana, al comando di Emilio Mitre, pronte ad avanzare per la via pi\u00f9 diretta verso Piribebuy.\nIl grosso dell'esercito brasiliano, nel frattempo, cattur\u00f2 Sapucai il 4 agosto e qualche giorno pi\u00f9 tardi Ybytym\u00ed. Coordinando le sue azioni con quelle dei brasiliani, Mitre cominci\u00f2 ad avanzare verso Piribebuy, occupando il villaggio di Altos. Questa operazione imped\u00ec a L\u00f3pez di mandare aiuti a Valenzuela, che fu occupata quasi simultaneamente dai brasiliani. L'esercito paraguaiano perse cos\u00ec la possibilit\u00e0 di attaccare gli invasori da posizioni strategiche pi\u00f9 favorevoli, pi\u00f9 elevate rispetto a quelle del nemico.\nIl 10 agosto l'esercito del Conte d'Eu arriv\u00f2 alle porte di Piribebuy. La citt\u00e0 fu circondata e fu intimata la resa al tenente colonnello Caballero, che rispose: \u201cSono qui per combattere e, se \u00e8 necessario, morire, ma non per arrendermi.\u201d\nSecondo fonti paraguaiane nella battaglia combatterono alleati (nella quasi totalit\u00e0 brasiliani) contro difensori e un centinaio di donne, che vengono oggi ricordate nel paese come \u201cLe eroine di Piribebuy\u201d.\nAll'alba del 12 agosto, dopo un bombardamento brasiliano, inizi\u00f2 l'attacco. La battaglia di Piribebuy dur\u00f2 5 ore, e le forze alleate furono respinte due volte prima di avere la meglio sui difensori. Il generale Juan Manuel Mena Barreto, che si trovava alla testa delle forze attaccanti per imbaldanzire le sue truppe, fu ferito a morte sulle rive del torrente Mborev\u00ed per un colpo di fucile all'inguine.\nGastone d'Orleans ordin\u00f2 in seguito di passare per le armi tutti i prigionieri catturati; l'ospedale di Piribebuy fu incendiato dopo che furono bloccate tutte le porte e le finestre, lasciando morire nel rogo 600 tra medici, infermiere e malati. In citt\u00e0 si susseguirono stupri e omicidi di massa, mentre l'Archivio Nazionale paraguaiano fu gettato in strada e si fecero numerosi fuochi con i suoi documenti storici; i pochi documenti salvati furono portati a Rio de Janeiro. Secondo quanto raccontarono testimoni paraguaiani, il sangue scorreva per le strade come acqua piovana quando si giustiziarono 900 prigionieri.\nDi fronte a tali atrocit\u00e0 il presidente argentino Mitre decise di non partecipare alla prosecuzione della guerra: quella di Piribebuy fu di fatto l'ultima battaglia alla quale parteciparono truppe argentine.\nQualche giorno dopo, il 15 e il 16 agosto 1869 si produsse la battaglia di Acosta \u00d1u, chiamata dai brasiliani \u201cbattaglia di Campo Grande\u201d. La retroguardia dell'esercito paraguaiano, al comando del generale Bernardino Caballero e formata da adolescenti e bambini armati quasi esclusivamente di bastoni, fionde, lance e machete, fu accerchiata dalle truppe brasiliane e costretta ad ingaggiare battaglia; gli scontri cominciarono nel villaggio per protrarsi in seguito nei boschi vicini, che furono incendiati dai brasiliani, uccidendo in tal modo la maggior parte dei bambini che vi si erano rifugiati. La chiesa e gli edifici principali del villaggio furono distrutti, cos\u00ec come i documenti ufficiali. A causa della partecipazione di numerosi bambini a questa tragica battaglia il 16 agosto si commemora ancora oggi in Paraguay il \u201cgiorno del bambino\u201d.\nCaballero e alcuni suoi ufficiali riuscirono a ritirarsi da Acosta \u00d1u. Il Conte d'Eu, rinunciando ad inseguire L\u00f3pez, impegn\u00f2 la maggior parte delle sue truppe nella cattura di tre pezzi d'artiglieria, presi dopo essere stati abbandonati dagli operatori. Il dittatore paraguaiano fu quindi temporaneamente salvato da questa inutile azione ordinata dal comandante brasiliano. Pochi giorni dopo le truppe imperiali occuparono Caraguatay, mutilando e giustiziando gli ufficiali che avevano preso parte alla difesa di questa piazza militare.\nCampagna della Cordigliera di Amambay.\nOccupazione brasiliana del nord del Paraguay.\nPreso il controllo della zona centrale del Paraguay, i brasiliani iniziarono ad occupare il nord del paese avanzando lungo il fiume Paraguay e assicurandosi le comunicazioni con la regione del Mato Grosso. La citt\u00e0 di San Pedro fu occupata il 25 maggio e cinque giorni pi\u00f9 tardi un contingente paraguaiano fu sconfitto nel combattimento di Tup\u00ed-h\u00fa. La maggior parte dei soldati arresi fu giustiziata e le donne furono violentate prima di essere deportate ad Asunci\u00f3n.\nNel frattempo la squadra navale paraguaiana, 8 imbarcazioni che erano state utilizzate in ausilio alle truppe di terra fino all'inizio della campagna del Piquisiry, continuava ad eludere la caccia della flottiglia brasiliana. Quando quest'ultima, composta da un incrociatore, 5 \"monitores\" e due cannoniere, part\u00ec decisa ad intercettare la squadra nemica, il comandante paraguaiano ordin\u00f2 di risalire il fiume Manduvir\u00e1 per sfruttare il minor pescaggio. In un'ansa del fiume fece affondare l'imbarcazione pi\u00f9 grande, il Paraguar\u00ed, e alcuni chilometri pi\u00f9 all'interno l'Yber\u00e1, impedendo efficacemente l'inseguimento brasiliano.\nIl 18 agosto 1869 l'equipaggio paraguaiano delle sei imbarcazioni incendi\u00f2 i mezzi navali e li abbandon\u00f2 in un'ansa del fiume Yhaguy, eccezionalmente in piena, a 4 km da Caraguatay; l'equipaggio and\u00f2 cos\u00ec ad unirsi alle truppe di L\u00f3pez e le imbarcazioni non poterono pi\u00f9 essere recuperate dai brasiliani. Rimasero nascoste nella selva fino agli anni ottanta del XX secolo, quando furono recuperate ed esposte al pubblico all'interno del \"Parque Nacional Vapor Cu\u00e9\".\nMentre il generale brasiliano Correia da C\u00e2mara sbarcava a Concepci\u00f3n, iniziando l'occupazione del nord del paese, L\u00f3pez si trasfer\u00ec a Caraguatay, sulle sponde del torrente Tandey, nominandola quarta capitale del Paraguay; subito vi si install\u00f2 il vicepresidente S\u00e1nchez. Alcune colonne secondarie dell'esercito paraguaiano furono sconfitte negli scontri di Itapytangua e di Tacuaty, prima che il 28 ottobre Curuguaty fosse attaccata, saccheggiata e incendiata dall'esercito brasiliano, mentre L\u00f3pez riprese la sua fuga verso nord.\nDa parte loro, le truppe argentine occuparono Villa Occidental, immediatamente ad ovest di Asunci\u00f3n e a nord del fiume Pilcomayo. L'intervento del comandante della flotta brasiliana, unito all'ambiente ostile della regione, impedirono loro di occupare altre regioni sulla sponda occidentale del fiume Paraguay, fatto che avrebbe permesso loro di portare a termine l'occupazione, stabilita nel Trattato della Triplice Alleanza, dell'intero Chaco Boreal.\nL'inseguimento di L\u00f3pez.\nLe truppe paraguaiane si ritirarono verso nord, iniziando una penosa marcia attraverso la \"Cordillera de Amambay\", accompagnata da centinaia di civili. L\u00f3pez continu\u00f2 la sua ritirata al comando di un migliaio di uomini, gran parte di questi feriti, estenuati e pessimamente armati; molti di loro, stremati dalla fame, si dispersero durante il cammino.\nCon la fuga a nord di L\u00f3pez e del suo esiguo esercito, il Conte d'Eu torn\u00f2 ad Asunci\u00f3n. Il comando dell'inseguimento al presidente pass\u00f2 a Correia da C\u00e2mara, che operava da Concepci\u00f3n.\nDurante la ritirata, L\u00f3pez scopr\u00ec nuove cospirazioni contro di lui, che lo portarono ad ordinare nuove esecuzioni. Basandosi sulle confessioni di un membro della scorta, che dichiar\u00f2 di aver pianificato l'omicidio del presidente, furono condannate a morte diverse persone, tra le quali anche il fratello di L\u00f3pez, Venancio, anche se la sua esecuzione fu temporaneamente rimandata. Furono invece eseguite le condanne del colonnello Hilario Marc\u00f3 Mongel\u00f3s, molti ufficiali subalterni, diversi soldati e le mogli di alcuni ufficiali. Venancio L\u00f3pez mor\u00ec invece in carcere all'inizio dell'anno successivo.\nIl 19 settembre si svolse lo scontro di Hucurat\u00ed, al termine del quale i brasiliani furono respinti dalla retroguardia paraguaiana; questo parziale successo permise a L\u00f3pez di abbandonare San Joaqu\u00edn. Tre giorni pi\u00f9 tardi, invece, i suoi uomini furono sconfitti in un altro piccolo scontro. Mentre L\u00f3pez continuava la sua ritirata verso nord i brasiliani si stanziarono a San Joaqu\u00edn e a Caraguaty, a corto di provviste per continuare la loro campagna militare. Fu in questo periodo che il presidente paraguaiano vide aumentare le proprie manie persecutorie; alcune testimonianze indicano come si dedicasse a torturare quotidianamente il fratello, le sorelle e la madre, oltre che a giustiziare decine di soldati al giorno. In totale, nel 1869, il suo governo avrebbe eseguito la condanna a morte di circa 400 paraguaiani, senza contare i molti che morirono in prigione da semplici indagati.\nTemporaneamente indisturbato, L\u00f3pez continu\u00f2 la sua ritirata verso nord, accampandosi il 17 ottobre nella localit\u00e0 di Panadero, a nord di Ygatim\u00ed, dove rimase un mese. In seguito, dopo due ulteriori accampamenti, il 28 dicembre inizi\u00f2 la sua ultima marcia, con scarsissime fermate, nella quale perse pi\u00f9 di uomini, morti in piccoli scontri, fuggiti per diserzione o annientati dalla fame e dalle malattie. Dopo una breve digressione in territorio brasiliano, nei pressi di Punta Por\u00e1, torn\u00f2 in territorio paraguaiano attraversando per la seconda volta la Cordillera de Amambay. A panadero rimasero i colonnelli Sosa e Del Valle, che furono sconfitti il 2 gennaio dalle truppe di Correia da C\u00e2mara, riuscendo in seguito a stento a congiungersi alle truppe superstiti del loro presidente.\nDopo la sua vittoria a Panadero, C\u00e2mara rinunci\u00f2 ancora una volta ad inseguire L\u00f3pez, preferendo effettuare una digressione verso San Pedro, all'inseguimento del contingente del colonnello Genes. Quest'ultimo fu sconfitto il 31 gennaio nello scontro di Loma Rugua, mentre l'esercito brasiliano riceveva rinforzi a Concepci\u00f3n. Da questa citt\u00e0, a met\u00e0 febbraio, il generale Correia da C\u00e2mara part\u00ec ancora una volta verso est, alla ricerca di L\u00f3pez, che immaginava ancora in fuga verso nord.\nCerro Cor\u00e1: la fine della guerra.\nL'8 febbraio 1870 L\u00f3pez giunse con la sua colonna a Cerro Cor\u00e1, sulle rive del fiume Aquidab\u00e1n, nell'attuale confine tra Brasile e Paraguay; rifiutando di abbandonare il paese, il presidente paraguaiano si dispose ad attendere l'arrivo del nemico. Il luogo scelto da L\u00f3pez per resistere consisteva in un ampio anfiteatro tra le montagne, accessibile da due sole vie, teoricamente facili da difendere. Qui si dedic\u00f2 a riorganizzare i suoi soldati, a rispondere alle accuse che gli arrivavano dalla stampa brasiliana e, pi\u00f9 fatalisticamente, ad aspettare.\nIl 1\u00ba marzo L\u00f3pez fu raggiunto dalle truppe brasiliane. Lo scontro di Cerro Cor\u00e1 si risolse in un massacro, a causa dell'enorme disparit\u00e0 di uomini e mezzi tra le due parti in conflitto: brasiliani ben armati affrontarono 409 difensori stremati da una lunga e faticosa marcia.\nL\u00f3pez fu ferito da un colpo di lancia al ventre e da una sciabolata alla fronte. Portato sulle rive dell'Aquidab\u00e1n, fu circondato dalle truppe di Correia da C\u00e2mara, che gli intimarono la resa. Rifiutando di consegnare la spada, fu colpito a morte da una fucilata di un soldato al cuore.\nDopo la morte di L\u00f3pez rimasero solo due piccole divisioni dell'esercito paraguaiano. La prima, che si era rifiutata di raggiungere Cerro Cor\u00e1, si arrese il 4 marzo a Panadero alle forze imperiali; la maggior parte dei suoi componenti, compreso il comandante Del Valle, fu massacrata dopo la resa. La seconda divisione, comandata dal generale Bernardino Caballero, si era separata dall'esercito principale alla ricerca di bestiame e viveri; intercettata nei pressi del fiume Apa, l'8 marzo si arrese per ordine del comandante dopo che quest'ultimo fu informato della morte di L\u00f3pez.\nConseguenze.\nAlla fine della guerra, il Brasile ottenne tutti i territori rivendicati e l'Argentina incorpor\u00f2 le province contese di Misiones e Formosa.\nIl risultato pi\u00f9 grave dell'intera guerra fu la perdita dell'enorme maggioranza della popolazione paraguaiana, ridotta a sopravviventi, quasi esclusivamente donne, bambini ed anziani, dai pi\u00f9 di presenti prima del conflitto; alcuni storiografi paraguaiani tendono ad indicare una popolazione iniziale ancora pi\u00f9 numerosa. Anche gli alleati lamentarono un altissimo numero di perdite in combattimento, con pi\u00f9 di morti brasiliani e circa soldati argentini.\nInfine, il Paraguay vide distrutta la propria prosperit\u00e0 economica e rimase coinvolto in un'arretratezza tecnologica, culturale e sociale che si \u00e8 protratta per pi\u00f9 di un secolo. Fu obbligato al pagamento di enormi indennizzi di guerra e a contrarre un prestito che impieg\u00f2 molti decenni a pagare. Il suo abbozzato sviluppo industriale fu fermato e spar\u00ec completamente.\nBibliografia.\nDa Fr\u00e8, Giuliano. La guerra paraguaiana 1864-1870. Chillemi edit., Roma 2015"}
{"id": "3667397", "revid": "2153076", "url": "https://it.wikipedia.org/wiki?curid=3667397", "title": "The Essential Simon and Garfunkel", "text": "The Essential Simon and Garfunkel \u00e8 la prima raccolta di Simon and Garfunkel formata da due dischi.\nLe tracce sono state registrate tra il 1964 ed il 1975, mentre la raccolta \u00e8 stata pubblicata il 14 ottobre 2003.\nTutte le canzoni sono di Paul Simon eccetto quelle segnate.\nTracce Bonus.\n\u00c8 stata distribuita una seconda versione della raccolta in Europa e in Australia, contenente tracce bonus. La lista dei brani \u00e8 riportata di seguito, tutte le canzoni sono di Paul Simon eccetto quelle segnate."}
{"id": "3667398", "revid": "443105", "url": "https://it.wikipedia.org/wiki?curid=3667398", "title": "Campagna di Asunci\u00f3n", "text": ""}
{"id": "3667402", "revid": "767487", "url": "https://it.wikipedia.org/wiki?curid=3667402", "title": "How to Make Love to a Woman", "text": " How to Make Love to a Woman \u00e8 un film commedia del 2010 diretto da Scott Culver e scritto da Dennis Kao, entrambi al debutto rispettivi. Protagonisti Josh Meyers, Krysten Ritter, Ian Somerhalder e Jenna Jameson, il film segue Andy (Meyers) e la sua difficolt\u00e0 di comunicazione per quanto riguarda il sesso.\nTrama.\nAndy tenta di salvare la sua relazione con Lauren migliorando le sue capacit\u00e0 a letto invece di comunicare i suoi sentimenti."}
{"id": "3667404", "revid": "1005847", "url": "https://it.wikipedia.org/wiki?curid=3667404", "title": "Pornografia minorile (ordinamento italiano)", "text": "La pornografia minorile nell'ordinamento penale italiano \u00e8 un reato.\nFonte.\nIl delitto di pornografie minorile \u00e8 disciplinato dall'articolo 600 ter del codice penale italiano, il quale espressamente prevede.\nRatio.\nLa \"ratio\" della norma, secondo la Corte Suprema di Cassazione italiana, \u00e8 quella di apprestare una tutela penale anticipata della libert\u00e0 sessuale del minore, reprimendo quei comportamenti prodromici che, anche se non necessariamente a fine di lucro, ne mettono a repentaglio il libero sviluppo personale con la mercificazione del suo corpo e l'immissione nel circuito perverso della pedofilia.\nCoordinamento con altre fattispecie di reato.\nL'articolo 600 ter (\u00abPornografia minorile\u00bb) punisce chi utilizza i minori degli anni diciotto per realizzare esibizioni o produrre materiale pornografico, nonch\u00e9 chi faccia commercio, diffonda o ceda, anche a titolo gratuito, tale materiale. Al di fuori delle suddette ipotesi opera, invece, l'art. 600 quater (\u00abDetenzione di materiale pornografico\u00bb), il quale ritiene rilevante il mero possesso di materiale pornografico minorile. \u00c8 da notare, a questo proposito, che sono punite anche la produzione e la detenzione di materiale non destinato alla diffusione. Infine, l'articolo 600 quater bis (\u00abPornografia virtuale\u00bb), recentemente aggiunto, punisce anche chiunque possieda materiale pornografico minorile virtuale, ossia materiale contenente immagini virtuali realizzate sottoponendo a tecniche di elaborazione grafica immagini di minori o parti di esse e facendo cos\u00ec apparire come vere situazioni non reali.\nPornografia minorile e pedopornografia.\nDa notare, dunque, che nel codice penale italiano non si parla di \"pedopornografia\", ma soltanto di \"pornografia minorile\": la prima \u00e8 infatti punita in quanto parte della seconda. Ci\u00f2 significa che quando a una persona viene imputato questo reato, contrariamente a quanto di solito riportato dalla stampa, non \u00e8 dato sapere se l'accusato fosse effettivamente in possesso di materiale pedopornografico, in quanto ci\u00f2 che gli viene rinfacciata \u00e8 la generica detenzione di pornografia minorile."}
{"id": "3667407", "revid": "1086846", "url": "https://it.wikipedia.org/wiki?curid=3667407", "title": "Unione Calcio Sampdoria 1964-1965", "text": "Questa voce raccoglie le informazioni riguardanti lUnione Calcio Sampdoria nelle competizioni ufficiali della stagione 1964-1965."}
{"id": "3667409", "revid": "1776051", "url": "https://it.wikipedia.org/wiki?curid=3667409", "title": "Protection of Children Act 1978", "text": "Il Protection of Children Act 1978 \u00e8 una legge emanata dal Parlamento del Regno Unito nel 1978. Il suo obiettivo \u00e8 quello di apprestare tutela alla libert\u00e0 sessuale del fanciullo, reprimendo i comportamenti che mercificano il corpo del bambino.\nIl \"Protection of Children Act\" del 1978 ha definito \"bambini\" tutte le persone sotto i 16 anni, modificato poi dal \"Sexual Offences Act\" del 2003 che ha alzato lo spartiacque fino ai 18 anni ed ha equiparato pedopornografia alla pornografia minorile."}
{"id": "3667412", "revid": "33689", "url": "https://it.wikipedia.org/wiki?curid=3667412", "title": "Osborne Vixen", "text": "L'Osborne Vixen \u00e8 un computer portatile presentato da Osborne Computer Corporation nel 1984 come successore dei precedenti modelli Osborne 1 e Osborne Executive. Il computer era noto anche come Osborne 4 perch\u00e9 fu il quarto sistema progettato da Osborne Computer Corporation: il primo prototipo della macchina, il terzo modello sviluppato dopo l'Osborne 1 e l'Osborne Executive, non fu mai commercializzato a causa del primo fallimento della societ\u00e0 (1983). Il nuovo Vixen fu sviluppato e commercializzato dalla nuova Osborne Computer. Il computer non riscosse un grande successo sia a causa del fallimento societario che ne rallent\u00f2 lo sviluppo sia per la concorrenza dei nuovi PC IBM e del loro MS-DOS verso i sistemi CP/M come il Vixen.\nCaratteristiche tecniche.\nVenduto a 1.298 dollari, ha un display da 7\", una tastiera integrata da 60 tasti, 2 unit\u00e0 a dischi da 5\"\u00bc capaci di gestire floppy disk da 400 kB, una CPU Zilog Z80A a 4 MHz, 64 kB di RAM. Come accessorio era disponibile anche un disco rigido da 10 MB, venduto a 1.498 dollari.\nRispetto all'Osborne 1 e all'Osborne Executive, aveva dimensioni leggermente pi\u00f9 compatte, 321\u00d7413\u00d7159\u00a0mm, ed un peso inferiore, solo 8,1\u00a0kg.\nSoftware.\nIl computer, come i suoi predecessori, era offerto con il sistema operativo CP/M e con un pacchetto di programmi per ufficio: \"WordStar\", un editor di testo; \"SuperCalc\", un foglio elettronico; \"MBASIC\", un linguaggio di programmazione; \"Osboard\", un programma di disegno; \"TurnKey\", un'utility di sistema; \"MediaMaster\", un software capace di convertire dati da altri sistemi; \"Desolation\", un gioco testuale."}
{"id": "3667416", "revid": "287204", "url": "https://it.wikipedia.org/wiki?curid=3667416", "title": "Locomotiva DRG 80", "text": "La locomotiva serie 80 della Deutsche Reichsbahn era una locotender a vapore di tipo \"unificato\", costruita per il servizio di manovra pesante nei grandi scali.\nLe locomotive furono costruite in 39 esemplari nel 1927\u201328 e assegnate in servizio nei nodi ferroviari di Colonia e Lipsia.\nDopo la seconda guerra mondiale, 17 esemplari andarono alla DB occidentale, e 22 esemplari alla DR orientale. Furono poste fuori servizio negli anni sessanta, anche se alcune unit\u00e0 rimasero in servizio fino al 1977 su alcuni raccordi industriali nella regione della Ruhr."}
{"id": "3667418", "revid": "43578551", "url": "https://it.wikipedia.org/wiki?curid=3667418", "title": "Locomotiva DB 80", "text": ""}
{"id": "3667419", "revid": "43578554", "url": "https://it.wikipedia.org/wiki?curid=3667419", "title": "Locomotiva DR 80", "text": ""}
{"id": "3667421", "revid": "1632387", "url": "https://it.wikipedia.org/wiki?curid=3667421", "title": "Adrenaline Mob", "text": "Gli Adrenaline Mob sono un supergruppo groove metal statunitense, fondato nel 2011 da Mike Portnoy, Russell Allen e da Mike Orlando.\nStoria del gruppo.\nLa loro prima esibizione dal vivo risale al 24 giugno 2011 al Hiro Ballroom di New York, nel quale hanno fatto la loro apparizione anche il bassista Paul Di Leo (Fozzy) ed il chitarrista ritmico Rich Ward (Stuck Mojo/Fozzy). Per promuovere la band, hanno pubblicato un video su YouTube di una reinterpretazione dei Black Sabbath \"The Mob Rules\", il 27 giugno 2011. Alla fine del 2011 hanno annunciato tramite la loro pagina Facebook che avrebbero pubblicato il loro primo studio album, \"Omert\u00e0\", il 13 marzo 2012 e ne hanno mostrato anche la grafica di copertina. Il 7 gennaio 2012, la band ha annunciato l'abbandono di Rich Ward e Paul Di Leo a causa di conflitti con le date dei tour delle altre band a cui questi appartengono. L'8 febbraio 2012 \u00e8 stato annunciato che John Moyer (Disturbed) sar\u00e0 il loro nuovo bassista. John ha effettuato il suo debutto live il 12 marzo al Hiro Ballroom di New York City, un giorno dopo la pubblicazione dell'album \"Omert\u00e0\".\nIl 4 giugno 2013, Portnoy ha pubblicato un comunicato con il quale ha spiegato di aver abbandonato il gruppo: \nA rimpiazzarlo \u00e8 stato A.J. Pero dei Twisted Sister. Il 3 dicembre 2013 il gruppo ha annunciato che il loro secondo album, intitolato \"Men of Honor\" sarebbe stato pubblicato il 18 febbraio in Nord America e il 24 febbraio a livello internazionale. Il 20 marzo 2015 A.J. Pero \u00e8 stato trovato morto nel bus del gruppo a causa di un attacco cardiaco.\nIl 22 marzo 2017 il gruppo ha annunciato la pubblicazione del terzo album in studio intitolato \"We the People\", presentando inoltre il nuovo bassista e batterista: David \"Dave Z\" Zablidowsky e Jordan Cannata. Dopo la pubblicazione dell'album il 2 giugno attraverso la Century Media Records, il gruppo \u00e8 andato in tour a supporto dell'album.\nIl 14 luglio 2017, durante un viaggio tra due tappe del tour nordamericano, il gruppo \u00e8 stato coinvolto in un grave incidente stradale in cui hanno perso la vita Zablidowsky e la tour manager Jane Train (morta alcuni giorni dopo l'incidente a causa delle gravi ferite); i restanti componenti del gruppo hanno riportato gravi lesioni."}
{"id": "3667422", "revid": "767487", "url": "https://it.wikipedia.org/wiki?curid=3667422", "title": "Juan Moreira (film 1913)", "text": "Juan Moreira \u00e8 un cortometraggio muto del 1913 diretto da Mario Gallo.\nProduzione.\nIl film fu prodotto nel 1913.\nDistribuzione.\nIl film usc\u00ec nelle sale cinematografiche argentine il 9 marzo 1913."}
{"id": "3667425", "revid": "767487", "url": "https://it.wikipedia.org/wiki?curid=3667425", "title": "Pietro Giuriati", "text": "Carriera.\nSegna i due gol con l' nella sconfitta del 16 ottobre 1921 per 7-2 contro il e nella sua ultima partita persa 2-1 contro il Genoa."}
{"id": "3667426", "revid": "31886", "url": "https://it.wikipedia.org/wiki?curid=3667426", "title": "Alexander Ivanovitch Petrunkevitch", "text": ""}
{"id": "3667427", "revid": "1494169", "url": "https://it.wikipedia.org/wiki?curid=3667427", "title": "Melody Fair", "text": ""}
{"id": "3667431", "revid": "72396", "url": "https://it.wikipedia.org/wiki?curid=3667431", "title": "Hermann Kaufmann", "text": "Biografia.\nNato in una famiglia con una lunga tradizione di carpentieri, Hermann Kaufmann \u00e8 cresciuto nella regione austriaca del Vorarlberg la cui unica ricchezza \u00e8 il legno, e arriva a conoscere le caratteristiche e le possibilit\u00e0 che questo materiale offre. Tutti i membri della famiglia, o quasi, hanno lavorato il legno realizzandosi nell'azienda di famiglia conosciuta come una delle industrie leader in Europa di \"sistemi-legno\". Hermann si forma grazie allo zio Leopoldo Kaufmann, sviluppando concetti di costruzioni in legno strutturate, basati su tecniche innovative.\nHermann Kaufmann ha studiato architettura al Politecnico di Innsbruck e al Politecnico di Vienna, per poi ritornare nella regione del Vorarlberg e creare la sua agenzia con Christian Lenz a Schwarzach.\nQuesta regione austriaca, con un'economia tradizionalmente basata sull'industria del legname, vede allora l'emergenza di un movimento straordinario nato dal genio di alcuni giovani creativi, i \"Bauk\u00fcnstler\", letteralmente, \"artisti dell'edilizia\", che rendono il Vorarlberg un laboratorio di l'architettura basato sulla semplicit\u00e0 e l'ecologia.\nHermann Kaufmann condivide con gli altri artisti del Vorarlberg il sogno di un habitat ecologico accessibile a tutti.\nIl legno, materiale da lui prediletto, gli permette di costruire edifici innovativi, con un'attenzione costantemente rivolta al risparmio energetico e alla riduzione dei rifiuti.\nHermann Kaufmann \u00e8 quindi l'ideatore della prima abitazione passiva (a basso consumo energetico ed autoalimentata) e ora i suoi studi sono rivolti alla creazione di edifici detti \"a energia positiva\", cio\u00e8 con un bilancio energetico positivo.\nMolto attaccato alla sua regione di origine, Hermann Kaufmann si interessa anche al restauro di vecchi edifici; il suo approccio fine e delicato mostra come questo architetto \"radicale\" ami rinnovare il patrimonio gi\u00e0 esistente senza rompere il contatto con il paesaggio circostante.\nHermann Kaufmann \u00e8 stato Professore Straordinario presso il Politecnico di Graz, poi all'Universit\u00e0 di Lubiana in Slovenia. A partire dal 2002, \u00e8 docente presso il Politecnico di Monaco di Baviera, come esperto di costruzioni in legno.\nIl 24 settembre 2007, Hermann Kaufmann ha ricevuto il Premio Globale per l'Architettura Sostenibile."}
{"id": "3667432", "revid": "1086846", "url": "https://it.wikipedia.org/wiki?curid=3667432", "title": "Unione Calcio Sampdoria 1965-1966", "text": "Questa voce raccoglie le informazioni riguardanti lUnione Calcio Sampdoria nelle competizioni ufficiali della stagione 1965-1966."}
{"id": "3667433", "revid": "132266", "url": "https://it.wikipedia.org/wiki?curid=3667433", "title": "Al-Qadarif (stato)", "text": ""}
{"id": "3667438", "revid": "125472351", "url": "https://it.wikipedia.org/wiki?curid=3667438", "title": "More solito", "text": "La locuzione latina more solito, tradotta letteralmente, significa \"secondo l'uso abituale\".\nSi usa normalmente per indicare un'azione ripetuta o da ripetersi secondo modalit\u00e0 solite e ricorrenti."}
{"id": "3667440", "revid": "125456668", "url": "https://it.wikipedia.org/wiki?curid=3667440", "title": "Vicinia", "text": "Vicinia (pronunciato \"vic\u00ecnia \"o \"vicin\u00eca\") \u00e8 storicamente un termine utilizzato per indicare un insieme di persone abitanti nella medesima localit\u00e0 con interessi o beni comuni. Vicinia \u00e8 il termine antropologico che indica una comunit\u00e0 agraria di confinanti che condividono propriet\u00e0 comuni delle regioni alpine e prealpine regolate e amministrate dalle assemblee vicinali..\nStoria.\nNel Medioevo la vicinia era lo spazio dove si conduceva la vita quotidiana, spesso conteneva una chiesa, da cui prendeva il nome, e le botteghe. Vi vivevano famiglie per intere generazioni, di indifferente ceto sociale, era un \"nucleo di densa solidariet\u00e0 sociale\", nella vicinia era nelle assemblee che si discutevano e decidevano le regole. &lt;br &gt;\nDetta anche \"Assemblea dei Vicini\", fu un'istituzione socio-politico-amministrativa diffusa nella Lombardia orientale e Slavia Friulana, paragonabile con le \"Almenden\" (Patriziato) in Svizzera, le \"Universit\u00e0 agricole\" in Emilia e Romagna, le Universit\u00e0 agrarie in Lazio, le Regole del Cadore e dell'Ampezzano o la Magnifica Comunit\u00e0 di Fiemme, in Altopiano dei Sette Comuni e altre Regole in Trentino. In Slavia Veneta erano chiamate \"sosednja\".\nIl suo nome deriva da \"vicus-i\" (\"villaggio\" in latino), dal quale si analogizza l'\"assemblea dei villani\", ovvero degli abitanti della \"villa\". Queste assemblee prendevano anche nome di vicinanze, universit\u00e0 agrarie, o terrazzani.\nIl termine vicinia assume diversi significati a seconda del contesto: in ambiti urbani, come a Brescia o Bergamo, indicava una specie di comitato di quartiere. In ambiti rurali aveva un significato simile all'odierna amministrazione comunale. La vicinia di San Pancrazio a Bergamo, \u00e8 quella che ha conservato un'abbondante documentazione che permette la ricostruzione di come si sia evoluta nel tempo questa forma di societ\u00e0 urbana, a sostegno dei comuni.\nEra consuetudine ritenere \"vicini\" gli abitanti originari di una localit\u00e0. Essi erano i discendenti di famiglie che abitavano \"ab immemorabili\" nella localit\u00e0. Agli originari si contrapponevano i forestieri.\nEsempi di vicinie sono le Vicinie della Valcamonica e alcune Magnifiche Comunit\u00e0 come quelle di Cadore, Folgaria, Fiemme e Locarno."}
{"id": "3667444", "revid": "1305887", "url": "https://it.wikipedia.org/wiki?curid=3667444", "title": "Spider-Man Unlimited", "text": ""}
{"id": "3667445", "revid": "1305772", "url": "https://it.wikipedia.org/wiki?curid=3667445", "title": "Chocabeck (disambigua)", "text": ""}
{"id": "3667447", "revid": "486946", "url": "https://it.wikipedia.org/wiki?curid=3667447", "title": "Vettore spostamento", "text": ""}
{"id": "3667450", "revid": "1318658", "url": "https://it.wikipedia.org/wiki?curid=3667450", "title": "Henry Louis Champy", "text": "Fu una personalit\u00e0 della Comune di Parigi.\nBiografia.\nOperaio, mantenne dei rapporti con la Prima Internazionale ma non vi ader\u00ec. Durante l'assedio di Parigi del 1870 fece parte del 203\u00ba battaglione della Guardia nazionale e fu molto attivo nei club rivoluzionari. Eletto il 26 marzo 1871 al Consiglio della Comune dal X \"arrondissement\", fu membro della Commissione sussistenza.\nArrestato il 7 luglio dai versagliesi, davanti alla corte marziale sostenne di essere stato eletto contro la proprio volont\u00e0 e di aver sempre difeso la Chiesa. Fu condannato alla deportazione in Nuova Caledonia, dove rifiut\u00f2 di presentare domanda di grazia in quanto \u00abex-membro della Comune\u00bb.\nDopo l'amnistia generale del 1880, torn\u00f2 in Francia, riprese il suo mestiere e divenne presidente della \"Societ\u00e0 dei proscritti del 1871\". Ader\u00ec al Partito operaio socialista rivoluzionario di Jean Allemane e scrisse sul suo giornale, \"Le Parti ouvrier\"."}
{"id": "3667455", "revid": "287204", "url": "https://it.wikipedia.org/wiki?curid=3667455", "title": "Riprogrammazione epigenetica", "text": "Le modificazioni epigenetiche del genoma sono generalmente stabili nelle cellule somatiche di organismi pluricellulari. Nelle cellule germinali e negli embrioni ai primi stadi di sviluppo, tuttavia, la riprogrammazione epigenetica si verifica sull'ampia scala genomica e include meccanismi di demetilazione del DNA e rimodellamento degli istoni e loro modifiche. I meccanismi di cancellazione genomica della metilazione del DNA sono stati svelati e comportano modifiche alla 5-metilcitosina (5mC) e la riparazione del DNA. La riprogrammazione epigenetica ha un ruolo importante nell'imprinting, nella naturale e sperimentale acquisizione della totipotenza e pluripotenza, il controllo di trasposoni, e l'ereditariet\u00e0 epigenetica attraverso le generazioni. Piccoli RNA e l'eredit\u00e0 di segnali istonici possono anche contribuire all'eredit\u00e0 epigenetica e alla riprogrammazione. \nRiprogrammazione epigenetica nello sviluppo dei mammiferi.\nLa riprogrammazione epigenetica si verifica nello sviluppo dei mammiferi in due distinte fasi: nelle cellule germinali primordiali (PGC) soprattutto una volta che hanno raggiunto le gonadi embrionale (E10,5 - 13.5) e nel pronucleo maschile dello zigote subito dopo la fecondazione e si estende alla fase di sviluppo di morula pre-impianto sviluppo. Questa riprogrammazione comporta la cancellazione della metilazione del DNA cos\u00ec come la perdita di modifiche istoniche (cos\u00ec come gli istoni e le varianti istoniche).\nLa perdita di metilazione del DNA nelle PGC (cellule germinali primordiali) \u00e8 veramente globale solo il 7% dei CpG rimangono metilate(rispetto al 70-80% nelle cellule staminali embrionali e nelle cellule somatiche) e la maggior parte dei promotori, sequenze geniche, intergeniche e trasposoni sono ipometilati in questa fase. L'unica chiara eccezione alla cancellazione globale della metilazione \u00e8 (intracisternal Un particelle) (IAP), una famiglia attiva di retrotrasposoni che mostrano solo demetilazione parziale nelle PGC Promotori di geni specifici delle cellule germinali (come Dazl o Vasa) sono metilati nelle PGC precoci e diventano demetilati ed espressi durante la riprogrammazione. Mentre la maggior parte della demetilazione del genoma sembra verificarsi nelle PGC (E11.5- E13.5) non \u00e8 escluso che alcuni loci diventino demetilati un po' prima; la demetilazione, quindi non \u00e8 necessariamente coordinata nel tempo in tutto il genoma. \nNulla \u00e8 attualmente conosciuto circa la possibile insorgenza o la cancellazione di metilazione non-CG metilazione nelle cellule PGC.\nMentre le cellule PGC si dividono durante il processo di cancellazione,DNA deamminasi e il pathway di riparo del DNA sono stati recentemente coinvolti nella cancellazione della metilazione, suggerendo un meccanismo di demetilazione attivo. Le citosina deamminasi AID e APOBEC1 sono in grado in vitro di covertire 5mC (cos\u00ec come C) e sono espresse, anche se ad un basso livello nelle PGC. Le idrossilasi 5mC TET1 e TET2 sono espresse nelle PGC , suggerendo la possibilit\u00e0 che la 5mC potrebbe essere modificata da diversi meccanismi (deamminazione, idrossilazione) al fine di avviare un processo di demetilazione attiva.Infine, \u00e8 possibile che la demetilazione richiede diversi meccanismi e le diverse modifiche delle 5mC uniscono le forze nel raggiungimento di una scala di riprogrammazione epigenetica globale.\nLa modifica iniziale della 5mC richiederebbe l'ulteriore modifica o riparazione del DNA in modo da raggiungere la demetilazione. I meccanismi di riparazione del DNA che potrebbero essere coinvolti sono NER, riparo di mismatch soprattutto BER che si occupa anche della demetilazione durante la riprogrammazione nelle piante. Le perdite globali di diverse modificazioni istoniche (es. H3K27me3, H3K9ac), cos\u00ec come l'istone linker H1 sono osservate durante la demetilazione del DNA, indicando che la riparazione diffusa del DNA potrebbe essere associata al rimodellamento globale dei nucleosomi nelle PGC . Il BER sembra essere coinvolto nella demetilazione nello zigote immediatamente dopo la fecondazione. \u00c8 proprio il genoma paterno che \u00e8 de metilato, mentre quello materno non lo \u00e8. Regioni differenzialmente metilate (DMRs) nei geni imprinted sono anche specificamente protetti dalla demetilazione cos\u00ec come di nuovo i retrotasposoni IAP. Tuttavia sembra che vi siano perdite sostanziali della metilazione nello zigote, potenzialmente di una scala paragonabile a quella che si verifica nelle PGC. In particolare, la demetilazione del genoma paterno pu\u00f2 avvenire in due fasi, una prima fase nella replicazione del DNA e una seconda fase nel lasso di tempo tra le fasi S e G2 del ciclo cellulare. La prima fase potrebbe comportare la modifica delle 5mC, ma solo parziale demetilazione. La demetilazione potrebbe poi continuare nella successiva replicazione. I componenti del BER sono presenti anche in queste fasi. A seguito della demetilazione zigotica, il genoma embrionale continua ad essere demetilato fino allo stadio di blastocisti, con la proteina DNMT1(DNA metiltransfersai 1 di mantenimento) in gran parte esclusa dal nucleo con un meccanismo sconosciuto. Da qui l'evidenza attuale che l'avvio e la regolamentazione della cancellazione genomica della metilazione del DNA nelle cellule PGC e nello zigote avviano eventi che modificano la 5mC (come la deamminazione e l'idrossilazione, ma forse anche altri) che innescherebbero un meccanismo BER di risposta.\nRiprogrammazione epigenetica nello sviluppo delle piante.\nAl fine di mantenere l'integrit\u00e0 del genoma di generazione in generazione, i trasposoni e gli elementi di DNA ripetitivo devono essere sottoposti a una stringente regolazione nelle cellule riproduttive. Una delle modalit\u00e0 che le piante dispongono per raggiungere questo obiettivo \u00e8 attraverso l'eredit\u00e0 stabile di metilazione del DNA.\nLe piante mostrano spesso un'eredit\u00e0 meiotica del silenziamento genico. Inoltre, per le piante non \u00e8 nota l'ondata di demetilazione genomica nelle cellule germinali come avviene negli animali.\nTuttavia, la riprogrammazione epigenetica si verifica nelle cellule non germinali della linea riproduttiva, e questa riprogrammazione pu\u00f2 funzionare per rafforzare il silenziamento di elementi trasponibili nelle cellule germinali. La demetilazione attiva del DNA \u00e8 coinvolta in due processi nelle angiosperme: l'imprinting genetico durante la riproduzione e il mantenimento della normale metilazione per tutta l'impianto. L'instaurarsi della metilazione del DNA nelle piante \u00e8 diretta da piccoli RNA. Questi derivano principalmente da sequenze ripetitive come elementi trasponibili, che di solito sono altamente metilati rispetto alle sequenze geniche.\nCome nei mammiferi, i geni imprinted hanno un ruolo cruciale nello sviluppo riproduttivo. L'imprinting avviene nell'endosperma, un tessuto che sostiene la crescita dell'embrione durante lo sviluppo e la germinazione di semi. La demetilazione attiva del DNA \u00e8 stato implicato nell'imprinting genetico vegetale. Cinque geni sono noti per essere \"imprinted\" nelle piante. Poich\u00e9 l'endosperma \u00e8 un tessuto differenziato, che non contribuisce alla successiva generazione, non \u00e8 necessario il reset della metilazione che \u00e8 necessario nei mammiferi. La demetilazione attiva del DNA sembra avere un ruolo nello sviluppo in relazione all'attivazione di geni essenziali per la vitalit\u00e0 dei semi. \nAllo stesso modo, non tutta la demetilazione attiva osservata nei mammiferi \u00e8 necessariamente un evento essenziale per lo sviluppo. \nLa ricerca degli enzimi responsabili della demetilazione ha prodotto diversi candidati vari meccanismi di reazione. Questi si dividono in tre categorie generali: (i) eliminazione diretta del gruppo metilico dalla posizione 5C della citosina; (ii)BER, che porta alla sostituzione della 5-metilcitosina con la citosina o direttamente dalla rimozione della 5-metilcitosina o attraverso la deamminazione diretta della 5-metilcitosina in timina e (iii) NER del DNA contenente 5-metilcitosina.\nLa demetilazione procede attraverso un meccanismo BER nelle piante. Vi sono forti prove biochimiche e genetiche che indicano che una famiglia di quattro DNA glicosidasi/AP liasi in Arabidopsis riconoscono e rimuovono la 5-metilcitosina dal DNA, agendo cos\u00ec come delle DNA demetilasi. Sono Repressor of Silence 1(ROS1) e Demetra (DME), DEMETER-LIKE 2 (DML2) e DEMETER-LIKE 3 (DML3). Questi enzimi eseguono la scansione del genoma e rimuovono la metilazione. Questa attivit\u00e0 \u00e8 simile ad altre DNA glicosidasi coinvolte nel BER, che rimuovono basi di DNA mutate o non corrispondenti indipendentemente dal fatto che sono immediatamente dannose per i processi cellulari.\nDME \u00e8 espressa nella cella centrale del gametofito femminile ed \u00e8 necessario per l'espressione dei geni imprinted FWA, MEA e, in misura minore, FIS2 e MPC nella cellula centrale prima della fecondazione e nell'endosperma dopo la fecondazione."}
{"id": "3667456", "revid": "339392", "url": "https://it.wikipedia.org/wiki?curid=3667456", "title": "Al Qadarif", "text": ""}
{"id": "3667465", "revid": "1805885", "url": "https://it.wikipedia.org/wiki?curid=3667465", "title": "Investimento in arte", "text": "Il mercato dell'arte, nonostante sia caratterizzato da inefficienza, soggettivit\u00e0 e informazioni privilegiate, attrae un numero sempre maggiore di investimenti sia da parte dei privati, che da parte delle aziende, le quali utilizzano l'arte contemporanea come strumento di marketing.\nGli investimenti in arte sono definiti:\nA partire dalle considerazioni esplicate nelle teorie di Harry Markowitz, gli investimenti in arte permettono di costruire portafogli diversificati, e attraverso tale diversificazione si migliora la performance e il rischio di portafoglio, anche se si presuppone un orizzonte temporale di resa medio/lungo.\nRendimento.\nLa scelta di artisti contemporanei \u00e8 pi\u00f9 rischiosa, essendo pi\u00f9 soggetti alle mode e non ancora storicizzati; artisti gi\u00e0 affermati invece presentano garanzie maggiori, dovute a una notoriet\u00e0 ormai consolidata.\nL'investimento in arte \u00e8 tuttavia ancora considerato appannaggio di pochi, con possibilit\u00e0 economiche di un certo livello, oppure viene visto come una passione dispendiosa, pi\u00f9 che una possibile fonte di guadagno.\nIl rendimento dell'investimento in arte si valuta in base ai seguenti indici rappresentativi del mercato:\nMetodo delle vendite ripetute.\nIn particolare grazie al Mei Moses Art Index si \u00e8 capito che:\nMetodo edonico.\nSi ottiene prendendo in considerazione il piacere edenico che un'opera d'arte suscita.\nMetodo dell'opera rappresentativa.\nSi ottiene prendendo come termine di paragone una determinata opera."}
{"id": "3667466", "revid": "767487", "url": "https://it.wikipedia.org/wiki?curid=3667466", "title": "James Cudjoe", "text": "Biografia.\nCudjoe si laurea al Ghanatta Art College nel 1996 e da allora partecipata a grandi mostre. Gestisce le sue gallerie ad Accra e Takoradi, Ghana. (Http: / / www.african-encounters.com/artist_overview.aspx?aid=2)\nNel maggio del 2007, Cudjoe ha esposto alla mostra presso il San Diego Museum of Man \"Speak Artisti: Arte Contemporanea dal Ghana e Zimbabwe\". Il suo lavoro illustra la terza generazione di artisti provenienti dal Ghana, che si esprimono come artisti nel mondo moderno, non sentendosi rinchiuso nella nozione di arte africana.\nPratica artistica.\nLe opere di James Cudjoe partono dalle immagini della vita quotidiana. Conosciuto per i suoi paesaggi urbani, che possono essere molto vivaci, colorati e pieni di energia o pi\u00f9 pacate. Noto anche per rappresentare la donna africana nel mercato, sua madre, al lavoro o di riposo. La crescente popolarit\u00e0 e il successo in Europa e negli Stati Uniti, \u00e8 una conferma della sua abilit\u00e0 e della sua importanza come artista.\nBibliografia.\nMIT Press Journals"}
{"id": "3667468", "revid": "287204", "url": "https://it.wikipedia.org/wiki?curid=3667468", "title": "Lulu (album)", "text": ""}
{"id": "3667470", "revid": "339392", "url": "https://it.wikipedia.org/wiki?curid=3667470", "title": "Gedaref", "text": ""}
{"id": "3667472", "revid": "1442080", "url": "https://it.wikipedia.org/wiki?curid=3667472", "title": "Coppa del Mondo di pallavolo femminile 2011", "text": "L'XI Coppa del Mondo di pallavolo femminile si \u00e8 svolta dal 4 al 18 novembre 2011 a Hiroshima, Nagano, Toyama, Sapporo, Okayama e Tokyo, in Giappone. Al torneo hanno partecipato 12 squadre nazionali e la vittoria finale \u00e8 andata per la seconda volta consecutiva all'Italia, che si \u00e8 qualificata per i giochi della XXX Olimpiade, insieme agli Stati Uniti e alla Cina, rispettivamente seconda e terza classificate.\nPodio.\nCampione.\nItalia(Secondo titolo)\nSecondo posto.\nStati Uniti\nTerzo posto.\nCina"}
{"id": "3667482", "revid": "1305772", "url": "https://it.wikipedia.org/wiki?curid=3667482", "title": "Gadaref", "text": ""}
{"id": "3667485", "revid": "767487", "url": "https://it.wikipedia.org/wiki?curid=3667485", "title": "Adrenaline Mob (EP)", "text": "Adrenaline Mob \u00e8 il primo EP del gruppo musicale groove metal statunitense Adrenaline Mob, pubblicato il 9 agosto 2011."}
{"id": "3667486", "revid": "1005847", "url": "https://it.wikipedia.org/wiki?curid=3667486", "title": "Elezioni parlamentari in Turchia del 2011", "text": "Le elezioni parlamentari in Turchia del 2011 si tennero il 12 giugno per il rinnovo della Grande Assemblea Nazionale Turca. In seguito all'esito elettorale, Recep Tayyip Erdo\u011fan, espressione del Partito della Giustizia e dello Sviluppo, fu confermato Primo ministro."}
{"id": "3667496", "revid": "767487", "url": "https://it.wikipedia.org/wiki?curid=3667496", "title": "The Wonderful Electro-Magnet", "text": "The Wonderful Electro-Magnet \u00e8 un cortometraggio muto del 1909. Il nome del regista non viene riportato nei credit del film, un documentario prodotto e distribuito dall'Edison Manufacturing Company.\nProduzione.\nIl film fu prodotto dalla Edison Manufacturing Company.\nDistribuzione.\nDistribuito dalla Edison Manufacturing Company, il film - un documentario di 120 metri - usc\u00ec nelle sale cinematografiche degli Stati Uniti il 30 novembre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison e diretto da Edwin Porter, \"The Heart of a Clown\".\nNon si conoscono copie ancora esistenti della pellicola che viene considerata presumibilmente perduta."}
{"id": "3667499", "revid": "43579463", "url": "https://it.wikipedia.org/wiki?curid=3667499", "title": "Cristoph Clark", "text": ""}
{"id": "3667521", "revid": "287204", "url": "https://it.wikipedia.org/wiki?curid=3667521", "title": "Zukov", "text": ""}
{"id": "3667529", "revid": "767487", "url": "https://it.wikipedia.org/wiki?curid=3667529", "title": "Less Than Kin", "text": "Less Than Kin \u00e8 un film muto del 1918 diretto da Donald Crisp. La sceneggiatura di Marion Fairfax si basa sull'omonimo romanzo di Alice Duer Miller pubblicato a New York nel 1909.\nTrama.\nMentre si trova in Sudamerica, dove vive come un esule da quando \u00e8 scappato via dagli Stati Uniti dopo avere ucciso incidentalmente un uomo, Lewis Vickers incontra Robert Lee, un uomo che pare un suo sosia. Cos\u00ec, quando Robert muore, Lewis decide di prendere il suo posto e, facendosi passare per lui, usa i suoi documenti che gli permettono di ritornare in patria. Ma Robert, figlio dissoluto di una grande famiglia, ha lasciato dietro di s\u00e9 un passato tempestoso: quando Lewis arriva a New York, non ha problemi con la famiglia Lee che, non avendo visto Robert da anni, non ha dubbi sulla sua identit\u00e0. Ma scopre che Robert si trovava in Sudamerica per avere rubato del denaro e ora, al suo posto, viene perseguitato dalla banca e dai creditori che si aspettano di essere risarciti da lui. Non solo: il vero Robert aveva anche abbandonato la moglie e i loro bambini. Lewis, nel frattempo, si \u00e8 innamorato di Nellie, la pupilla del vecchio Lee, ma non pu\u00f2 dichiararsi, perch\u00e9 tutti lo credono gi\u00e0 sposato. Quindi, decide di rivelarle la verit\u00e0. Ma Nellie \u00e8 gi\u00e0 fidanzata con James Zemmons: lo lascer\u00e0 solo dopo che, avendo assistito agli atti di coraggio di Lewis durante un incendio, si render\u00e0 conto di essersene innamorata. Quando i due si sposano, uno sceriffo informer\u00e0 Lewis che \u00e8 stata riconosciuta la sua innocenza e che non deve pi\u00f9 rispondere ad alcuna accusa di omicidio.\nProduzione.\nIl film fu prodotto dalla Jesse L. Lasky Feature Play Company.\nDistribuzione.\nIl copyright del film, richiesto dalla Famous Players-Lasky Corp., fu registrato il 13 luglio 1918 con il numero LP12659.\nDistribuito negli Stati Uniti dalla Famous Players-Lasky Corporation e dalla Paramount Pictures, il film fu presentato da Jesse L. Lasky e usc\u00ec nelle sale cinematografiche il 21 luglio 1918.\nNon si conoscono copie ancora esistenti della pellicola che viene considerata presumibilmente perduta."}
{"id": "3667537", "revid": "247222", "url": "https://it.wikipedia.org/wiki?curid=3667537", "title": "D\u00ec Gay Project", "text": ""}
{"id": "3667550", "revid": "647919", "url": "https://it.wikipedia.org/wiki?curid=3667550", "title": "Commissario europeo per l'Occupazione, gli Affari sociali e l'Integrazione", "text": ""}
{"id": "3667551", "revid": "767487", "url": "https://it.wikipedia.org/wiki?curid=3667551", "title": "Cleverbot", "text": "Cleverbot \u00e8 un'applicazione web IA che studia come mimare delle conversazioni umane comunicando con gli umani. \u00c8 stata creata dallo scienziato delle intelligenze artificiali Rollo Carpenter, il quale invent\u00f2 anche Jabberwacky, un'applicazione simile. Nel primo decennio della sua esistenza, dopo essere stata inventata nel 1988, Cleverbot tenne migliaia di conversazioni con Carpenter e i suoi colleghi. Dal 1997, anno in cui fu lanciato sul web, il numero delle conversazioni ha superato i 65 milioni.\nCleverbot ha partecipato a un test di Turing insieme con degli umani durante il festival Techniche 2011 all\"'IIT Guwahati\" in India, il 3 settembre 2011. I risultati dei 1334 voti sono stati annunciati il 4 settembre 2011. Cleverbot \u00e8 stato giudicato essere al 59,3% umano. Gli umani partecipanti hanno raggiunto appena il 63,3%. Un punteggio del 50% o superiore \u00e8 spesso considerato un superamento del Test.\n\"Questa \u00e8 una cifra piuttosto incredibile. \u00c8 anche molto pi\u00f9 di quello che mi aspettavo, o addirittura speravo\", ha commentato Rollo Carpenter durante una lezione al festival Techniche. \"I risultati del test di ieri superano il 50%, e si potrebbe parlare di tutto questo per affermare che Cleverbot adesso ha superato il test di Turing, qua al Techniche 2011\".\nCleverbot si differenzia dai tradizionali chatterbot per il fatto che l'utente non tiene una conversazione con un programma che risponde direttamente a un testo inserito. Invece, quando l'utente inserisce il testo, l'algoritmo seleziona in anticipo delle frasi provenienti dai database delle conversazioni precedenti. \u00c8 stato affermato che \u201cparlare con Cleverbot \u00e8 un po' come parlare con la comunit\u00e0 di Internet\u201d.\nCleverbot \u00e8 stato descritto nel \"The Gadget Show\" il 7 marzo 2011 e su \"Radiolab\" il 31 marzo 2011."}
{"id": "3667558", "revid": "110157", "url": "https://it.wikipedia.org/wiki?curid=3667558", "title": "Godfried Donkor", "text": "Biografia.\nGodfried Donkor \u00e8 un artista del Ghana e vive e lavora a Londra. \u00c8 conosciuto principalmente per il suo lavoro di collage, ed \u00e8 stato descritto come simile a Keith Piper e Isaac Julien. Alcune delle sue opere raffigurano pugili, come ad esempio Jack Johnson e Muhammad Ali. Ha effettuato numerose mostre personali, sia negli Stati Uniti e in Europa, ed \u00e8 stato il rappresentante del Ghana alla Biennale di Venezia 2001. Il lavoro di Donkor \u00e8 nella collezione del Museo Nazionale d'Arte Africana allo Smithsonian Institution. \nPratica artistica.\nI collage di Godfried Donkor fondono i simboli del XVIII secolo del commercio degli schiavi con le immagini di ragazze glamour contemporanee di Trinidad, tutto sullo sfondo delle pagine del Financial Times. Donkor giustappone questi elementi incongrui come un mezzo per scrutare i temi del capitalismo, la globalizzazione e la liberazione."}
{"id": "3667560", "revid": "123185237", "url": "https://it.wikipedia.org/wiki?curid=3667560", "title": "Gianni Rossi", "text": "Carriera.\nGiocatore.\nGioc\u00f2 nel e successivamente nella Juventus, nel e nel Sottomarina.\nAllenatore.\nAllen\u00f2 il Treviso dalla stagione 1979-1980 alla 1981-1982, in Serie C1 e, successivamente, , Mestre, Montebelluna e Cittadella."}
{"id": "3667566", "revid": "1543377", "url": "https://it.wikipedia.org/wiki?curid=3667566", "title": "Il loto blu", "text": "Il loto blu (\"Le Lotus bleu\") \u00e8 il quinto albo della serie a fumetti \"Le avventure di Tintin\" creata dal fumettista belga Herg\u00e9. Fu la prima per la quale l'autore si document\u00f2 in maniera esaustiva in modo da liberarsi da pregiudizi e stereotipi presenti invece nelle storie precedenti.\nL'album \u00e8 stato pubblicato in Giappone solo nel 1993 e per molti anni il governo della Repubblica Popolare Cinese proib\u00ec la pubblicazione dell'album che riusc\u00ec ad essere pubblicato in Cina solo nel 1984.\n\u00c8 stato inserito nella lista dei I 100 libri del secolo dal quotidiano \"Le Monde\".\nStoria editoriale.\nQuando Herg\u00e9 annunci\u00f2 che la successiva avventura di Tintin si sarebbe svolta in Cina, il cappellano degli studenti cinesi dell'Universit\u00e0 di Lovanio, padre Gosset, scrisse a Herg\u00e9 chiedendogli maggiore sensibilit\u00e0 rispetto alla Cina. Herg\u00e9 accett\u00f2 e cos\u00ec il cappellano gli present\u00f2 Zhang Chogren (1907\u20131998), studente cinese dell'accademia di Belle Arti di Bruxelles. I due divennero presto amici e lo studente cinese introdusse Herg\u00e9 alla cultura cinese. Il risultato fu un interesse di Herg\u00e9 verso le culture dei paesi visitati da Tintin.\nLa storia venne pubblicata settimanalmente sul periodico \"Le Petit Vingti\u00e8me\" dal 1934 al 1935 e raccolto in albo la prima volta nel 1936. Successivamente, nel 1946, venne completamente ridisegnata per renderla stilisticamente omogenea con le nuove storie che venivano pubblicate in albi a colori di 48 pagine con una gabbia a dodici vignette invece che a sei come venivano prima disegnate da Herg\u00e9. \"Il loto blu\" \u00e8 la seconda parte della storia iniziata nell'album precedente \"I sigari del faraone\", anche se pu\u00f2 comunque essere letta in forma indipendente.\nLa storia si svolge principalmente in Cina, nella citt\u00e0 di Shanghai. Il titolo dell'album deriva dal nome fittizio di fumeria d'oppio nella stessa citt\u00e0. La sua amicizia con lo Zhang port\u00f2 Herg\u00e9 a riflettere sui problemi del colonialismo, Tintin \u00e8 testimone dell'attentato ferroviario nella Manchuria del Sud, che serv\u00ec da pretesto al Giappone per occupare la Cina. \nTrama.\nTintin insegue un'organizzazione internazionale di trafficanti di droga per tutto il Medio Oriente e l'India. Riesce a catturarne tutti i componenti tranne il capo, la cui identit\u00e0 rimane ignota. Tintin, ospite dal maharaja di Rawhajpurtalah, un immaginario stato indiano, riceve la visita di un cinese che ha per lui certe informazioni, ma prima che possa parlare viene colpito da una freccia che lo fa impazzire, riuscendo a pronunciare solo due parole: il nome della citt\u00e0 di Shanghai e il nome di un uomo, Mitsuhirato. Tintin allora parte verso Shanghai e incontra Mitsuhirato, che \u00e8 l'ambasciatore del Giappone in citt\u00e0, che gli rivela che il maharaj\u00e0 corre un grave pericolo. Tintin \u00e8 oggetto di una serie di misteriosi attentati dai quali esce vivo in maniera altrettanto misteriosa. Seguendo le raccomandazioni di Mitsuhirato, si imbarca per Bombay dove viene sequestrato e portato a casa di Wang Jen-Ghi\u00e9, capo della societ\u00e0 segreta \"I figli del Dragone\", il quale offre aiuto a Tintin per disfarsi della rete di trafficanti di oppio e nella quale \u00e8 coinvolto anche Mitsuhirato. Nel tentativo di spiare questi trafficanti, Tintin \u00e8 testimone di un sabotaggio della linea ferroviaria realizzato per ordine dei servizi segreti giapponesi cos\u00ec da poter incolpare i cinesi e aver un pretesto per invadere il paese. Viene catturato da Mitshuirato che cerca di avvelenarlo ma riesce a scappare. Durante il viaggio fa amicizia con un giovane cinese, Tchang Tchong-Jen, con il quale arriva a Hou-Kou. Le autorit\u00e0 hanno messo sulle sue tracce Dupont e Dupond che come al solito non riescono a trattenerlo, Tchang e Tintin scoprono che Fan Se-Yeng \u00e8 nelle mani di Mitshuirato e perci\u00f2 ritornano a Shanghai per liberarlo."}
{"id": "3667572", "revid": "31886", "url": "https://it.wikipedia.org/wiki?curid=3667572", "title": "Phillips de Pury &amp; Company", "text": "Phillips de Pury &amp; Company \u00e8 una casa d'aste che si occupa del commercio di opere d'arte con uffici a Londra, New York, Ginevra, Berlino, Bruxelles, Los Angeles, Milano, Monaco di Baviera e Parigi.\nPhilips si occupa di aste a New Yor, Londra e Ginevra nel campo dell'Arte Contemporanea, della Fotografia, del Design del XX e del XXI secolo, di Arte e Alta Gioielleria.\nPhillips si occupa inoltre di trattative di vendita e di un servizio di Art Advisor per la costruzione di collezioni d'Arte private.\nStoria.\nLa compagnia nasce come la Casa d'Aste di Londra di Phillips, fondata a Londra da Harry Phillips, un giovane imprenditore. Nel 1796 apr\u00ec la sua casa d'aste dopo aver rassegnato le dimissioni come impiegato presso James Christie. Durante il suo primo anni di affari, Phillips condusse 12 aste. Il successo arriv\u00f2 in fretta. Presto, inizi\u00f2 a condurre gli affari per conto delle persone tra le pi\u00f9 influenti del tempo tra i quali Beau Brummel e Napoleone. Molto poco si sa a dire il vero delle origini di Harry Phillips e come sia riuscito a entrare in relazione con l'aristocrazia in cos\u00ec poco tempo; nel 1789 mentre lavorava ancora per Christie spos\u00f2 Sarah Mitchell a St Martin in the Field ed ebbero almeno 3 bambini, tra i quali il pi\u00f9 piccolo, William Augustus, sar\u00e0 destinato a prendere il controllo della compagnia in seguito alla morte del padre.\nJames Christie si sar\u00e0 senz'altro pentito di aver rifiutato di far fare carriera al giovane Phillips all'epoca, visti i suoi successi in seguito. Per ottenere i clienti Phllips riusciva mischiare il talento degli affari con una verve da showman, introducendo nuovi modi per promuovere le sue campagne vendita come per esempio organizzare dei ricevimenti serali prima delle aste importante - oggi una parte essenziale nell'allestimento di un'asta. Phillips in poco tempo si guadagn\u00f2 la fiducia dell'aristocrazia britannica.\nQuando mor\u00ec nel 1840, Harry Phillips lasci\u00f2 in eredit\u00e0 al figlio, William Augustus, questo solido impero. Nel 1879, William cambio il nome della societ\u00e0 in\"Messrs Phillips &amp; Son\". Nel 1882 cambi\u00f2 nuovamente in \"Phillips, Son &amp; Neale\" nel momento in cui introdusse il suo figlio legittimo, Frederick, nei suoi affari, e questo nome perdur\u00f2 per tutti gli anni '70 quando la societ\u00e0 torn\u00f2 sotto il nome di \"Phillips\" sotto la guida di Christopher Weston e Christopher Hawkings. Durante le tre decadi successive la compagnia si guadagn\u00f2 una reputazione di terreno fertile per diventare specialisti e commercianti di antiquariato, molti impiegati la vedevano come il punto di svolta rispetto a Christie's o Sotheby's, dove le possibilit\u00e0 di carriera e i salari erano molto pi\u00f9 alti. Weston and Hawkings espansero le loro operazioni in tutto il paese e gli affari aumentarono vertiginosamente ma lo scarto di Phillips con Sotheby's o Christie's si aggirava solo intorno a un decimo. Questo era dovuto soprattutto al fatto che era risaputo nel mercato delle belle arti che solo pochi bravi specialisti rimanevano con Phillips a lungo a causa dei riconoscimenti pi\u00f9 alti e del prestigio che avrebbero potuto avere altrove. Nel 1999 Chrisopher Weston vendette la sua quota maggioritaria della compagnia alla societ\u00e0 capitalista 3i che la rivendette dopo poco tempo con un considerabile profitto.\nDal 1999 al 2003 Phillips \u00e8 stata di propriet\u00e0 del gruppo LVMH Moet Hennessy Louis Vuitton. Dopo una serie di vendite disastrose e di perdite molto pesanti, Bonhams acquist\u00f2 le operazioni inglesi di Phillips nel 2001 e le ribattezz\u00f2 sotto il suo stesso nome.\nMolti degli affari lasciati indietro furono chiusi con dipartimenti pi\u00f9 piccoli acquisiti dai commercianti d'arte internazionali Simon de Pury e Daniella Luxembourg, che continuarono sotto il nome di \"Phillips de Pury &amp; Company\"'. Nel marzo 2004, il presidente, Simon de Pury, acquisisce la maggioranza per il controllo dell'azienda.\nNel 1999, le vendite d'asta di Phillips furono comprate dal marchio di beni di lusso LVMH; Simon de Pury e Daniela Luxembourg, commercianti privati di opere d'arte impressioniste, moderne e del dopoguerra, stabilirono di condurre la compagnia che fu rinominata Phillips, de Pury &amp; Luxembourg. Nel 2004, Simon de Pury prese la quota di maggioranza, focalizzandosi in maniera specifica sulle opere dell'et\u00e0 moderna e contemporanea. La nuova compagnia, Phillips de Pury &amp; Company, ha continuato a crescere e ha introdotto con successo il meglio dei nuovi talenti dell'arte al mercato secondario e ospitando allo stesso tempo una gamma significativa di mostre per la vendita per molti artisti contemporanei e designer. La compagnia ha inaugurato il suo quartier generale europeo in Howick Place a Londra nei primi mesi del 2008.\nIl 6 ottobre 2008, la compagnia \u00e8 stata acquistata dalla Mercury Group, una compagnia con base in Russia. Al fine di acquisire la quota di maggioranza nella compagnia, la Mercury ha pagato approssimativamente circa 60 milioni di dollari, nonostante la transazione fosse privata. \"Circa il 50 percento\" del denaro \u00e8 stato utilizzato per coprire il debito della Phillips. La Mercury \u00e8 presieduta da Leonid Friedland e dal suo associato, Leonid Strunin."}
{"id": "3667573", "revid": "1977", "url": "https://it.wikipedia.org/wiki?curid=3667573", "title": "Pallanuoto ai Campionati mondiali di Nuoto 1973 - Torneo maschile", "text": ""}
{"id": "3667587", "revid": "2207437", "url": "https://it.wikipedia.org/wiki?curid=3667587", "title": "Episodi di Blue Mountain State (terza stagione)", "text": "La terza stagione della serie televisiva Blue Mountain State \u00e8 stata trasmessa dal canale statunitense Spike TV dal 17 settembre al 30 novembre 2011.\nIn Italia la stagione \u00e8 stata pubblicata il 29 aprile 2016 su Netflix \nIl capitano.\nTrama.\nThad implora l'allenatore di riprenderlo in squadra. Dopo aver perso il titolo nella finale dell'anno scorso, il giocatore partecipa ad una festa a base di cocaina e viene arrestato, l'allenatore per\u00f2 deve aspettare il responso della commissione atletica. Alex \u00e8 al penultimo anno di college e per spassarsela di pi\u00f9 pensa di saltare la stagione, invece, dopo il grave infortunio di Radon, diventa il quarterback titolare. Intanto in squadra arriva Marcus Gilday, nuovo coordinatore dell'attacco e aspirante capo allenatore. In attesa che la situazione di Thad venga risolta l'allenatore decide di nominare Alex nuovo capitano e leader della squadra.\nFoto compromettenti.\nTrama.\nIl coach Daniels riceve da Debra una foto del suo seno, per sbaglio risponde mandando la foto del suo pene ad Harmon. Thad dice ad Harmon che questo significa che l'allenatore vuole andare a letto con lui e che deve rispondere con una foto dello stesso tipo, inoltre, consiglia ad Alex di fare lo stesso con una ragazza che lo ha respinto. Alex non vuole seguire il consiglio e Thad fa una foto del suo pene con il cellulare del compagno di squadra e la manda alla ragazza: la cosa funziona. Per vendicarsi di essere stata subito scaricata la ragazza manda a tutto il campus la foto in questione. Debra non avendo ricevuto una risposta pensa che Marty la stia tradendo, allora manda la foto della sua vagina allo stesso numero, Harmon a questo punto pensa che vogliano coinvolgerlo in \"una cosa a tre\". Intanto anche gli altri membri della squadra iniziano a conquistare ragazze mandando le foto dei loro peni, quando Thad rivela in televisione che la foto del pene era sua e non di Alex nel campus si crea una grande confusione, per rimetter le cose a posto Sammy consiglia alla squadra di fare una foto tutti nudi e a volto scoperto da mostrare a tutti.\nThad \u00e8 cambiato.\nTrama.\nAlex \u00e8 preoccupato per la nuova responsabilit\u00e0 di capitano, anche se solo per una partita. Durante la sospensione Thad ha iniziato a meditare e ha cambiato il suo modo di affrontare la vita. La squadra perde pesantemente la prima partita della stagione, l'umore della squadra \u00e8 molto basso e nella Goat house non si riescono ad organizzare feste, solamente Thad sembra apprezzare il relax. Sammy conosce Rachel, una ragazza molto bella che per\u00f2 ha la laringite e non pu\u00f2 parlare, solo dopo scoprir\u00e0 che ha una voce fastidiosissima. Thad torna in squadra ma ora non \u00e8 pi\u00f9 aggressivo, questo atteggiamento preoccupa l'allenatore Daniels che intende lasciare ad Alex la fascia di capitano. Alex organizza un festa per provocare Thad e cercare di farlo tornare quello di prima.\nL'apice.\nTrama.\nAlex viene portato in trionfo dopo aver vinto una partita dove ha consentito di segnare 7 touchdown, battendo il record della Blue Mountain State detenuto da John Elway da 30 anni. Thad rivaluta la sua opinione su Alex e ora ci \u00e8 pi\u00f9 affezionato. Una sorellanza organizza una festa in onore di Alex ma la polizia, temendo un'altra rivolta come nella stagione passata, impone il coprifuoco e circonda il campus. Alex e Sammy riescono comunque ad uscire dalla Goat house ed a raggiungere la festa delle ragazze. Anche gli allenatori organizzano una festa, durante la quale Jon Jon rivela che ha ricevuto un'offerta da un'altra squadra e pensa di accettare, questo fa imbestialire l'allenatore Daniels che lo ritiene insostituibile e gli ricorda che la BMS \u00e8 la sua famiglia.\nIl giorno dell'addestramento.\nTrama.\nDopo un'altra grande prestazione Alex diventa il nuovo beniamino dei tifosi. Con la scusa di aiutarlo dandogli consigli su come essere una celebrit\u00e0, Thad, geloso del successo e dell'attenzione che il compagno sta ricevendo, prova a fregarlo costringendolo a girare un filmino porno. Intanto Sammy e sua sorella avviano un'attivit\u00e0 che si occupa di ingioiellare con glitter e adesivi le vagine delle ragazze campus. Tra i clienti spunta anche Debra che cerca di ravvivare il suo rapporto con l'allenatore Daniels.\nBlack out.\nTrama.\nA causa di un black out la partita tra Blue Mountain State e Buckingham Titans viene rimandata al giorno successivo. La sera alla Goat house c'\u00e8 una festa alla quale partecipano anche i membri della squadra avversaria, tra le \"cheerleader\" c'\u00e8 Stephanie Bell, la ragazza con la quale Alex ha perso la verginit\u00e0 che per\u00f2, ai tempi delle scuole superiori, mise in giro la voce che in realt\u00e0 avesse fatto sesso il divano anzich\u00e9 con lei, cos\u00ec da quel giorno Alex venne soprannominato \"Divano\". Durante la festa, la tensione fra i due capitani sfocia in una sfida a beer pong, Stephanie si mette d'accordo con Alex che se vincer\u00e0 andr\u00e0 a letto con lui. Intanto gli allenatori delle due squadre fanno una partita di poker, che inizia come un'amichevole ma che si concluder\u00e0 con gli allenatori che si giocano gli schemi della partita e gli anelli dei titoli vinti.\nSuperstizione.\nTrama.\nLa squadra vince un'altra partita ma la prestazione di Harmon \u00e8 stata pessima, nelle ultime gare ha sbagliato diversi calci piazzati. Thad inizia a schernire di continuo Harmon, mentre Alex e Donnie lo accompagnano da una sensitiva, per cercare di aiutarlo a superare il periodo negativo, la quale gli rivela che l'entit\u00e0 oscura dello spirito di Thad rappresenta tutte le persone che non lo hanno supportato in passato e che deve esorcizzarlo. L'allenatore Daniels \u00e8 preoccupato e inizia le ricerche per un altro kicker da mettere al posto di Harmon. Intanto Sammy si rende conto che fare la mascotte gli impedisce di sfruttare al meglio il suo potenziale e cerca, invano, di intraprendere una carriera nella CIA. Nel cuore della notte i membri della squadra rapiscono Thad e lo legano alla porta del campo di allenamento in modo che Harmon lo possa usare come bersaglio.\nAneddoti.\nTrama.\nIl coach Daniels viene introdotto nella Hall of Fame del football universitario e alla Goat house organizzano una festa a sorpresa in suo onore. Alla festa sono presenti tanti vecchi amici di Marty, i quali raccontano ad Alex diverse storie divertenti sulle avventure del coach. Tra gli invitati c'\u00e8 anche Mickey O'Toole, vecchio allenatore della Blue Mountain State e predecessore di Daniels. Thad non \u00e8 soddisfatto del discorso che dovrebbe tenere dopo la proiezione del video tributo che ha realizzato, chiede allora a Mickey O'Toole se conosce qualche aneddoto divertente e lui gli dice che tutto quello che Daniels sa sull'allenare lo ha imparato da lui, poi gli racconta di quando incastr\u00f2 Daniels facendolo arrestare per uso di sostanze stupefacenti per impedirgli di diventare un giocatore professionista al terzo anno, evitando cos\u00ec di perdere il suo miglior giocatore: ovvero la stessa cosa che \u00e8 accaduta a Thad ad inizio stagione. Thad si sente tradito dal suo coach, nel quale ha sempre avuto molta fiducia, e annuncia di voler lasciare la squadra, Daniels cerca di persuaderlo e gli dice che Mickey O'Toole lo odia e che sta cercando solo di vendicarsi del fatto che lui abbia preso il suo posto.\nLa cosa con la C.\nTrama.\nThad \u00e8 eccitatissimo durante gli allenamenti in vista della partita contro la Northern Tech, in un momento di distrazione d\u00e0 una testata senza casco ad Alex e rimane vittima di una piccola commozione cerebrale. Thad non vuole che gli altri compagni di squadra lo sappiano perch\u00e9 teme che possano fargli degli scherzi, chiede allora ad Alex di prendersi cura di lui. Durante una festa alla Goat house, Sammy va a masturbarsi sulla panca dei pesi in cantina ma rimane intrappolato sotto il bilanciere. L'allenatore Daniels scopre la situazione del suo capitano, fa visitare Thad da un medico che sarebbe contrario a fargli giocare la partita ma decidono di tenere la cosa nascosta. Nei giorni successivi Thad trova Sammy nello scantinato, non potendo fare grossi sforzi non lo libera dai pesi e va a cercare qualcuno che lo possa aiutare ma la commozione cerebrale gli causa dei problemi di memoria. Marcus Gilday, l'allenatore dell'attacco, scopre il test di Thad e pensa di utilizzarlo per denunciare dopo la partita l'allenatore Daniels di aver fatto scendere in campo un giocatore con una commozione cerebrale, in modo che venga cacciato cos\u00ec da prendere il suo posto. Dopo quattro giorni Sammy riesce a liberarsi tagliandosi un capezzolo, va negli spogliatoi e colpisce violentemente Thad per non averlo aiutato, ora Thad non pu\u00f2 assolutamente giocare e anche il piano di Gilday va in fumo.\nUna settimana.\nTrama.\nUn'emittente televisiva realizza un documentario seguendo per una settimana la squadra di football della Blue Mountain State. Durante le interviste l'allenatore Daniels ribadisce che gran parte del merito dell'ottimo andamento della squadra \u00e8 di Alex Moran, nel quale ha investito molta fiducia, Marcus Gilday invece pensa che sia il suo sistema di gioco ad essere determinate. Durante una riunione tattica, in vista dell'imminente partita, Alex inserisce delle diapositive della moglie di Gilday di quando \u00e8 stata eletta Miss Tette Nebraska '96 provocando grande divertimento tra i presenti. Una sera Alex si ritrova la stanza completamente devastata, pensa che sia opera di Gilday ma in realt\u00e0 \u00e8 stata la moglie che voleva vendicarsi, comunque anche Gilday non ha preso bene lo scherzo e stuzzica Alex facendolo allenare pi\u00f9 duramente.\nPena capitale.\nTrama.\nLa Blue Mountain State \u00e8 al settimo cielo per aver conquistato la finale del campionato nazionale contro la Blackwell, l'euforia per\u00f2 dura poco: la NCAA ha messo i giocatori sotto investigazione per le numerose irregolarit\u00e0 commesse e ora la squadra rischia una sanzione pesantissima chiamata \"pena capitale\". L'udienza si avvicina e tutti cercano la talpa, subito si pensa che sia Gilday ma \u00e8 arrivato da pochi mesi e non pu\u00f2 essere a conoscenza di ci\u00f2 che \u00e8 accaduto negli anni precedenti, i sospetti poi ricadono su Sammy che viene visto insieme ad un funzionario dell'NCAA ma in realt\u00e0 lo ha fatto solo per dargli informazioni false, poi Debra confessa di aver mandato delle e-mail all'NCAA dopo il divorzio dal coach Daniels. Jon Jon trova un cavillo giudiziario e consiglia a Marty e Debra di risposarsi in modo che Debra non debba testimoniare in quanto ogni cosa detta ad un coniuge viene considerata una comunicazione confidenziale. Thad scopre di essere stato lui stesso la talpa, infatti ha rivelato diverse irregolarit\u00e0 ad un uomo che si infiltrava alle feste della Goat house, irrompe durante la cerimonia e a quel punto l'unica soluzione per salvare la squadra sembra essere che l'allenatore sposi Thad, la cerimonia viene nuovamente interrotta quando Alex arriva e dice di aver sistemato tutto con l'NCAA: Alex si \u00e8 informato sull'associazione e sui diversi milioni di dollari che gestisce senza pagare le tasse e pensa che sia tutta una montatura per far s\u00ec che rimanga un'organizzazione no-profit, sanzionando la BMS anche l'NCAA avrebbe un danno economico. Durante una conferenza stampa l'NCAA annuncia che non sanzioner\u00e0 la BMS con la \"pena capitale\" ma vista la gravit\u00e0 delle accuse squalifica l'allenatore Daniels e diversi giocatori, tra cui anche Alex e Thad, impedendogli quindi di partecipare alla finale del campionato.\nIl campo di mais: Parte 1.\nTrama.\nLa Blue Mountain State, senza dodici giocatori titolari squalificati e senza la guida del coach Daniels, perde la finale del campionato nazionale contro la Blackwell 45-3 e ora tutti hanno il morale a terra. I giocatori della Blackwell dichiarano nelle interviste che non avrebbero voluto vincere cos\u00ec facilmente e che desideravano affrontare i pi\u00f9 forti, prima della squalifica infatti la BMS era data per favorita. Con l'idea di farsi un enorme spinello, Harmon porta Alex e Donnie in un campo di grano all'interno del quale nasconde una grandissima piantagione di cannabis, Thad li segue di nascosto. Thad ha iniziato ad avere delle strane visioni e credendo di essere in missione per conto di Dio taglia tutte le piante di Harmon, con l'aiuto di Sammy, e costruisce al loro posto un campo di football. Thad propone ai compagni di squadra l'idea di lanciare una sfida alla Blackwell in modo da giocarsi il titolo e decidere una volta per tutte qual \u00e8 la squadra pi\u00f9 forte: gli avversari accettano.\nIl campo di mais: Parte 2.\nTrama.\nLa partita \u00e8 iniziata ma la Blue Mountain State va subito sotto subendo due touchdown, Debra allora va a chiamare Gilday che avendo gi\u00e0 affrontato la Blackwell ha delle informazioni che potrebbero essere utili a Daniels. Donnie s'infortun'ad una gamba e Harmon pensa che se ci fosse ancora la sua erba potrebbe fargliela fumare per sballarsi e non sentire pi\u00f9 il dolore, Sammy gli rivela che in realt\u00e0 lui non l'ha bruciata, nonostante Thad glielo avesse detto di fare. L'allenatore Daniels, dopo essersi riappacificato con Gilday, riesce a motivare i suoi giocatori facendoli pensare al momento in cui si sono innamorati del football, rientrati in campo riescono a ridurre lo svantaggio portandosi sul risultato di 10-14. Quando mancano solo 7 secondi alla fine Alex pianifica uno schema con il quale riescono a vincere la partita grazie ad un touchdown di Thad. Dopo la vittoria la squadra rientra alla Goat house per festeggiare come non avevano mai fatto prima."}
{"id": "3667596", "revid": "1977", "url": "https://it.wikipedia.org/wiki?curid=3667596", "title": "Seguros Bolivar Open Bogot\u00e1 2010 - Singolare femminile", "text": ""}
{"id": "3667601", "revid": "1543377", "url": "https://it.wikipedia.org/wiki?curid=3667601", "title": "Ato Delaquis", "text": "Pratica artistica.\nAto Delaquis \u00e8 conosciuto come uno dei principali pittori del Rinascimento ghanese. Delaquis negli anni settanta era ben noto per la rappresentazione di mercati urbani, autobus e bar. Ha iniziato a mostrare nelle sue opere d'arte il mercato urbano del Ghana includendo qualsiasi immagine nelle sue opere. Negli anni Novanta ha anche rappresentato il primo venditore di mercato in possesso di un telefono cellulare. A poco a poco ha cominciato ritraendo musicisti jazz nero al posto dei musicisti di corno tradizionale. Con molta attenzione, e su una scala molto piccola, ha cominciato a parlare contro la povert\u00e0 e la disoccupazione elevata in Ghana.\nMostre.\nNew York: Berg, 1997.\nL'art du Ghana \u00e0 l'\u00e9poque des mouvances contemporaines / Ghanaian art in a time of change.\nParis: Mus\u00e9e Dapper, 2003."}
{"id": "3667603", "revid": "1935652", "url": "https://it.wikipedia.org/wiki?curid=3667603", "title": "Yosep I", "text": "Contesto storico.\nAttorno al 1660-1670 la Chiesa nestoriana era divisa in due patriarcati:\nCon la morte di Mar Shimun XII nel 1662 si interruppe il patriarcato cattolico, perch\u00e9, come detto, il suo successore, Mar Shimun XIII Denha abiur\u00f2 la fede cattolica per ritornare al nestorianesimo. Tentativi di unione con i patriarchi di Alqosh fallirono a causa soprattutto delle distanze e per la difficolt\u00e0 di questi a rinunciare alla propria fede.\nMigliori invece furono le prospettive nella comunit\u00e0 di Amida, dove operavano i missionari Cappuccini, i quali riuscirono a convertire al cattolicesimo il vescovo della citt\u00e0, Yosep.\nBiografia.\nNon si conosce la data di nascita di Yosep, che fu consacrato vescovo nestoriano di Amida, sua citt\u00e0 natale, nel 1667. Sotto l'impulso del missionario cappuccino Jean-Baptiste de Saint-Aignan, si convert\u00ec al cattolicesimo nel 1672. La sua conversione port\u00f2 ad una dura reazione del patriarca nestoriano Eliya X Yukhannan Maraugin, che venne personalmente ad Amida per insediare un nuovo vescovo, Davide, e far imprigionare il vescovo ribelle.\nYosep, liberato dopo pagamento di un forte riscatto, si rec\u00f2 in pellegrinaggio a Roma, per professare la sua sincera fede cattolica e ricevere aiuto dal papa. Tuttavia non ottenne niente se non un breve di felicitazioni di papa Clemente X. Del tutto insperato fu invece il firmano che il governo turco gli rilasci\u00f2 nel 1677, con il quale era riconosciuto patriarca di Amida e Mardin, indipendente dal patriarca di Alqosh. Questo decreto non aveva alcun valore dal punto di vista ecclesiastico, ma fu il punto di partenza affinch\u00e9 Roma prendesse la decisione definitiva di riconoscerlo come patriarca dei caldei cattolici (8 gennaio o 20 maggio 1681), bench\u00e9 non ci fosse mai stata un'esplicita elezione patriarcale.\nNel 1695 rassegn\u00f2 le dimissioni da patriarca affidando la sede al suo vicario, Sliba Bet Ma'aruf, e si ritir\u00f2 a Roma, dove mor\u00ec il 10 novembre 1707."}
{"id": "3667604", "revid": "436907", "url": "https://it.wikipedia.org/wiki?curid=3667604", "title": "Missing You (The Black Eyed Peas)", "text": "Missing You \u00e8 un singolo del gruppo musicale statunitense The Black Eyed Peas, pubblicato il 18 giugno 2010 come sesto estratto dal quinto album in studio \"The E.N.D.\".\nLa traccia \u00e8 stata estratta come singolo in Francia per via dei moltissimi download digitali.\nVideo musicale.\nIl videoclip, pubblicato il 18 giugno 2010, \u00e8 tratto dal \"The E.N.D. World Tour\" a Los Angeles e non \u00e8 nient'altro che la registrazione del live della canzone."}
{"id": "3667606", "revid": "287204", "url": "https://it.wikipedia.org/wiki?curid=3667606", "title": "Diocesi di Todi", "text": ""}
{"id": "3667612", "revid": "287204", "url": "https://it.wikipedia.org/wiki?curid=3667612", "title": "Sh2-99", "text": "Sh2-99 \u00e8 una nebulosa a emissione visibile nella costellazione del Cigno.\nSi individua nella parte centro-meridionale della costellazione, sul bordo di un tratto della Via Lattea molto luminoso, vicino al tratto oscurato dai grandi complessi nebulosi della Fenditura del Cigno. Possiede una forma allungata e irregolare; il periodo migliore per la sua osservazione nel cielo serale ricade fra i mesi di giugno e novembre.\nSh2-99 \u00e8 una regione H II piuttosto remota, essendo situata sul Braccio del Cigno a una distanza di circa 8000\u00a0parsec (26100 anni luce); si ritiene che si tratti di una controparte ottica della grande regione di formazione stellare associata alla forte radiosorgente W58, situata alla medesima distanza e quindi nello stesso ambiente galattico. W58 appare suddivisa in tre componenti principali, chiamate W58A, W58B e W58C; l'ultima componente \u00e8 a sua volta costituita da due regioni\u00a0H\u00a0II ultracompatte, indicate come C1 e C2, cui sono connessi due filamenti estesi pi\u00f9 deboli, rispettivamente indicati come C3 e C4 ed estesi a nordovest e sudest delle due nubi principali. Alla nube ultracompatta C1 \u00e8 inoltre associato un maser con emissioni OH, denominato ON\u00a03; a questo si aggiungono altri due maser con emissioni H2O, uno con emissioni CH3OH e un altro OH, individuati sempre in direzione di W58, pi\u00f9 tre sorgenti di radiazione infrarossa catalogate come IRAS\u00a019589+3320, IRAS\u00a019598+3324 e IRAS\u00a019597+3327. La seconda di queste sorgenti coincide di fatto con la regione\u00a0H\u00a0II compatta W58A. Nella stessa regione di formazione stellare si troverebbe anche la vicina nebulosa Sh2-100, in passato scambiata per una nebulosa planetaria."}
{"id": "3667617", "revid": "287204", "url": "https://it.wikipedia.org/wiki?curid=3667617", "title": "BRD N\u0103stase \u021airiac Trophy 2011", "text": "Il BRD N\u0103stase \u021airiac Trophy 2011 \u00e8 stato un torneo di tennis giocato sulla terra rossa. \u00c8 stata la 19\u00aa edizione dell'evento noto fino all'anno scorso come BCR Open Romania, facente parte della categoria ATP World Tour 250 series nell'ambito dell'ATP World Tour 2011. Si \u00e8 giocato all'Arenele BNR di Bucarest in Romania, dal 19 al 25 settembre 2011.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Florian Mayer ha sconfitto in finale Pablo And\u00fajar per 6-3, 6-1.\nDoppio.\n Daniele Bracciali / Potito Starace hanno battuto in finale Julian Knowle e David Marrero per 3-6, 6-4, [10-8]."}
{"id": "3667619", "revid": "110157", "url": "https://it.wikipedia.org/wiki?curid=3667619", "title": "Hand in Glove", "text": "Hand in Glove \u00e8 un brano della band inglese The Smiths ed anche il loro singolo di debutto.\nPubblicato il 13 maggio del 1983 dalla Rough Trade, il disco non riusc\u00ec ad entrare nella Official Singles Chart, la classifica inglese di vendite.\nUna versione ri-editata del brano \u00e8 stata poi inserita nell'omonimo album di debutto della band, The Smiths, uscito nel 1984.\nRealizzazione.\n\"Quella canzone \u00e8 nata una sera di domenica, a casa ai miei genitori\" ricorda Marr, intervistato dalla rivista Mojo, nel 2004 \"Ho iniziato a suonare questo riff su una chitarra scadente ed Angie - che ora \u00e8 mia moglie - era con me e continuava a dire che era veramente buono. Ero nel panico perch\u00e9 non avevo nulla per registrare, quindi abbiamo deciso di guidare fino casa di Morrissey che aveva un registratore. Mi sono seduto nella parte posteriore della vettura a suonare quel riff pi\u00f9 e pi\u00f9 volte in modo da non dimenticarlo. Circa cinque giorni dopo stavamo provando e Morrissey ha voluto rifare il brano. Quando lo abbiamo sentito con la sua voce eravamo tutti come wow! Da allora \u00e8 stato e sempre sar\u00e0 il nostro primo singolo.\"\nScritto da Morrissey e Marr, nel gennaio del 1983, durante le pause dei loro primi concerti, il brano venne poi registrato presso gli studi \"Strawberry\" di \"Stockport\", al costo di 250 sterline finanziati dal loro manager Joe Moss.\nAd aprile del 1983, Marr ed il bassista Andy Rourke, recapitarono un demo (con \"Hand In Glove\" ed una versione live di \"Handsome Devil\") presso gli uffici della Rough Trade, consegnandolo nelle mani di Geoff Travis, cofondatore dell'etichetta londinese.\nPiacevolmente impressionato dal contenuto del nastro, solo qualche giorno dopo, Travis chiam\u00f2 il gruppo per invitarlo di nuovo a Londra dove, entrambe le parti, concordarono di siglare un accordo temporaneo per la sola pubblicazione del singolo, prima di impegnarsi in una qualsiasi collaborazione a lungo termine.\n\"Fino ad oggi, \u00e8 stato tutto meraviglioso.\" come dichiar\u00f2 successivamente Morrissey, intervistato dalla rivista \"Jamming\", nel 1984 \"La sola tragedia \u00e8 stata che \"Hand In Glove\" non ha ottenuto l'attenzione che meritava. Non mi dar\u00f2 pace fino a che la canzone non entri nel cuore della gente. Avrebbe dovuto essere un enorme successo. Era cos\u00ec urgente per me, era un grido in ogni direzione. Era davvero un punto di riferimento. Ci sono tutti i gradi di emozione che dovrebbero essere in tutte le canzoni e che funzionavano perfettamente con \"Hand In Glove\". Era come se queste quattro persone \"dovevano\" in qualche modo suonare quella canzone, era cos\u00ec essenziale. Quelle parole avrebbero dovuto essere cantate.\"\n\"Come Morrissey, sento che la mia vita mi ha portato verso \"Hand In Glove\" e da allora in poi le cose cominciarono ad accadere.\" ricorda Mike Joyce \"La mia vita stessa \u00e8 iniziata. Quel disco fiss\u00f2 lo standard. Quando Johnny (Marr, ndr) mi ha fatto ascoltare il loro primo demo tape, ho pensato che era la cosa migliore che avessi mai sentito, sia musicalmente che liricamente. \u00c8 stata l'opportunit\u00e0 che ti capita una volta sola nella vita e una possibilit\u00e0 troppo bella da perdere, cos\u00ec l'ho colta al volo il pi\u00f9 rapidamente possibile.\" (Mike Joyce intervistato dal Record Mirror, 1984)\nL'uscita del singolo \"Hand in Glove\" aiuta la band ad ottenere le prime recensioni positive sui principali magazines musicali, che permettono al gruppo di ricevere l'invito per partecipare alle session di registrazione del popolare show di John Peel a BBC Radio 1.\nDue mesi dopo l'uscita del disco, gli Smiths registrano nuovamente il brano durante le session (poi interrotte, per volere della band) per il loro album di debutto, con il produttore Troy Tate. Questa versione venne registrata una tonalit\u00e0 inferiore rispetto a quella originale, e con l'aggiunta di un breve intro. Una terza registrazione del brano, ancora una volta con il produttore John Porter, venne poi realizzata nel mese di ottobre, presso i \"Pluto Studios\" di Manchester, ma il risultato non trov\u00f2 il favore del gruppo.\nA causa delle imminenti scadenze contrattuali, la versione che alla fine venne inclusa sul primo album della band, The Smiths, fu un remix del master originale, realizzato agli \"Strawberry Studios\" e per il quale, Porter, decise di apportare alcune correzioni aumentando, ad esempio, il \"distacco\" tra la traccia di chitarra di Marr e la voce di Morrissey e sottolineando maggiormente la batteria di Mike Joyce ed il suono del basso di Andy Rourke.\nCollaborazione con Sandie Shaw.\nNell'estate del 1983, Morrissey e Marr, concretizzarono un vecchio progetto di collaborazione con la cantante inglese Sandie Shaw. La coppia aveva precedentemente inviato diverse lettere alla Shaw con all'interno un demo di \"Hand in Glove\". La cantante, in un primo momento, fu scettica nell'accettare o meno la collaborazione, scoraggiata anche dalla negativa attenzione dei media nei confronti degli Smiths, riguardo al brano \"Reel Around the Fountain\" e, quando ricevette per posta la copia del singolo \"Hand in Glove\", si lament\u00f2 (col marito) del fatto che la band le avesse inviato \"\"quell'immagine di un uomo nudo\" (che appare nella copertina del singolo, ndr) \"con il suo culo in bella mostra!\"\"\nLa Shaw fu infine conquistata grazie all'intervento di Geoff Travis (boss della Rough Trade) e alle successive lodi della stampa britannica nei confronti di Morrissey e soci e, nel mese di febbraio, si rec\u00f2 presso i \"Matrix Studios\" di Londra, per registrare tre canzoni degli Smiths con il supporto di Marr, Rourke e Joyce.\nLa versione di \"Hand in Glove\", tratta da quelle session, venne infine scelta come singolo con \"I Don't Owe You Anything\" come b-side. Pubblicato nell'aprile del 1984, esclusivamente sotto il nome di Sandie Shaw, il disco divenne il primo successo della cantante da un decennio a quella parte, raggiungendo il numero 27 della Official Singles Chart.\nLa foto di copertina ritrae l'attrice britannica Rita Tushingham, in una scena tratta da Sapore di miele (\"A Taste of Honey\"), film diretto da Tony Richardson nel 1961 e tratto dall'omonima pi\u00e8ce teatrale di Shelagh Delaney, adattata per il cinema dall'autrice stessa.\nMarr, Rourke e Joyce accompagnarono la Shaw anche in due spettacoli televisivi per la promozione del singolo: su Channel 4, nella trasmissione \"Earsay\" (nel marzo 1984), e poi a Top of the Pops, il 26 aprile 1984, dove la band suon\u00f2 a piedi nudi in omaggio al modo di esibirsi della Shaw, negli anni '60.\nTesto.\n\"Il mio testo preferito tra quelli che ho scritto compare in una canzone chiamata \"Hand In Glove\". Le rime pi\u00f9 preziose per me sono: \"The good people laugh / Yes we may be hidden by rags / But we have something they'll never have\". Che poi \u00e8 il modo in cui mi sono sentito quando non potevo permettermi di comprare abiti e vestivo di stracci, ma senza davvero sentirmi mentalmente impoverito. L'ispirazione? Proprio l'idea stessa della gente di dare grande importanza a quello che possedevano e a come si vestivano e a questo senso molto materialistica del valore, che \u00e8 completamente ridondante. Riporta al vecchio clich\u00e9 secondo cui ci\u00f2 che si ha dentro \u00e8 veramente ci\u00f2 che si \u00e8 . E questo \u00e8 quanto.\" (Morrissey intervistato da \"Star Hits\", 1985)\nIn questo testo, come anche in diversi altri successivi brani, Morrissey fa riferimento all'opera della drammaturga Shelagh Delaney. La rima \"And I'll probably never see you again\" compare, infatti, nel romanzo di debutto della Delaney (\"Taste of Honey\"). Il verso \"And everything depends upon / How near you stand to me\" \u00e8 invece una parafrasi di un verso di \"Bells\", una canzone scritta da Leonard Cohen e cantata da Buffy Sainte-Marie, nel 1971, che recita proprio \"everything depends upon how near you sleep to me\".\n\"Ricordo vividamente la notte in cui ho scritto \"Hand In Glove\", poco pi\u00f9 di un anno fa.\" scrive Morrissey \"Volevo solo utilizzare il tema della solitudine completa. Doveva essere il nostro primo disco ed \u00e8 stato importante per me che contenesse qualcosa di poeticamente bruciante all'interno, in senso lirico, eppure giubilante al tempo stesso. L'essere, al tempo stesso, poeticamente bruciante e giubilante, ho sempre pensato fosse molto difficile perch\u00e9 sono due emozioni estreme e volevo si fondessero insieme. Ero nella mia stanza, da solo, con una cassetta con registrato su una melodia di chitarra e venni circondato da un sacco di parole, e io l\u00ec seduto per due ore a mettere il tutto insieme\". (Morrissey intervistato da \"Star Hits\", 1985)\nCopertina e titolo.\nMorrissey aveva dato istruzioni specifiche, al reparto artistico della Rough Trade, su come avrebbe voluto la copertina del singolo: una foto di Jim French, tratta dal libro di Margaret Walters dal titolo \"The Nude Male\", che ritrae un uomo nudo (il modello George O'Mara) ripreso di spalle. Quello che a prima vista sembra essere un grosso neo (sulla spalla) in realt\u00e0 \u00e8 una macchia che non appare sulla foto originale. Secondo Jim French la foto \u00e8 stata scattata in un albergo di San Francisco e risale probabilmente alla fine degli anni '60 o primi anni '70. Sul vinile del 7\" \u00e8 incisa la frase \"KISS MY SHADES / KISS MY SHADES TOO\".\nIl titolo \u00e8 una forma avverbiale inglese che significa \"in relazione\", \"in accordo\", \"in grande sintonia\" o \"con grande complicit\u00e0\". In questo caso pu\u00f2 essere inteso come l'essere parte di un duo contro qualcosa, come essere in una squadra, in una gang o in una band, appunto: gli Smiths.\nSecondo altri invece il titolo venne ispirato dal romanzo poliziesco \"Hand in Glove\" scritto da Ngaio Marsh, nel 1962."}
{"id": "3667624", "revid": "344503", "url": "https://it.wikipedia.org/wiki?curid=3667624", "title": "Christian Carion", "text": ""}
{"id": "3667627", "revid": "599013", "url": "https://it.wikipedia.org/wiki?curid=3667627", "title": "Werner Swanepoel", "text": "Biografia.\nProfessionista nei Cats, oggi Lions, Swanepoel debutt\u00f2 nel 1997 con la maglia degli \"Springbok\" durante uno dei \"test match\" previsti nel \"tour\" dei British Lions in Sudafrica, e due anni dopo fu presente alla dove il giunse terzo.\nNel 2002 si trov\u00f2 al centro di una contesa legale tra due province rugbistiche sudafricane: pur non avendo all'epoca alcun contratto con alcuna delle quattro squadre professionistiche di Super Rugby, Swanepoel era sotto ingaggio da parte della squadra di rugby dell'Universit\u00e0 di Potchefstroom, ricadente nella giurisdizione della provincia rugbistica di Pretoria, dove i Bulls hanno sede; il presidente di tale federazione provinciale non diede quindi il permesso a Swanepoel di trasferirsi agli Sharks, squadra del KwaZulu-Natal con sede a Durban, in quanto il giocatore poteva essere dichiarato a disposizione dei Bulls se la federazione provinciale lo riteneva opportuno.\nIn realt\u00e0 Swanepoel non fu mai utilizzato nella \"franchise\" di Pretoria e a met\u00e0 2002 fu svincolato per andare a giocare in Europa al Worcester, in cui rimase due stagioni prima di ritirarsi nel 2004.\nNel 2001 Swanepool ricevette un invito dei Barbarians per disputare un \"match\" contro un XV dell' a Cardiff."}
{"id": "3667628", "revid": "287204", "url": "https://it.wikipedia.org/wiki?curid=3667628", "title": "Moselle Open 2011", "text": "Il 'Moselle Open 2011 \u00e8 stato un torneo di tennis giocato sul cemento indoor. \u00c8 stata la 9\u00aa edizione del torneo, che fa parte della categoria ATP World Tour 250 series nell'ambito dell'ATP World Tour 2011. Si \u00e8 giocato all'Ar\u00e8nes de Metz di Metz in Francia, dal 17 al 25 settembre 2011.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Jo-Wilfried Tsonga ha sconfitto in finale Ivan Ljubi\u010di\u0107 per 6-3, 64-7, 6-3.\nDoppio.\n Jamie Murray / Andr\u00e9 S\u00e1 hanno sconfitto in finale Luk\u00e1\u0161 Dlouh\u00fd / Marcelo Melo per 6-4, 7-67."}
{"id": "3667632", "revid": "599013", "url": "https://it.wikipedia.org/wiki?curid=3667632", "title": "Emily Hood Westacott", "text": "Biografia.\nDurante la sua carriera giunse in finale nel singolare all'Australian Open nel 1937 perdendo contro Nancye Wynne in tre set (6-3, 5-7, 6-4). Due anni dopo, nel 1939 ottenne la vittoria nel torneo battendo Nell Hall Hopman per 6-1, 6-2.\nNel doppio vinse tre edizioni degli Australian Open insieme a Margaret Molesworth :\nPartecip\u00f2 anche negli anni successivi raggiungendo la finale nel 1937 e nel 1939, mor\u00ec all'et\u00e0 di 70 anni."}
{"id": "3667633", "revid": "300067", "url": "https://it.wikipedia.org/wiki?curid=3667633", "title": "Samuel Mejia", "text": ""}
{"id": "3667638", "revid": "1305772", "url": "https://it.wikipedia.org/wiki?curid=3667638", "title": "Midtown Madness 3", "text": "Midtown Madness 3 \u00e8 un videogioco di guida open World sviluppato da DICE e pubblicato da Microsoft.\n\u00c8 stato rilasciato per Xbox in Nord America il 17 giugno 2003, in Europa il 27 giugno 2003 e in Giappone il 7 agosto 2003. La versione per telefono cellulare sviluppata da \"BeTomorrow\" e pubblicata da \"In-Fusio\" \u00e8 stata pubblicata il 13 novembre 2004. \u00c8 il terzo capitolo della serie \"Midtown Madness \"che comprende anche \"Midtown Madness\" e \"Midtown Madness 2\".\nAmbientazione.\nIl gioco \u00e8 ambientato a Washington D.C. e Parigi nella versione console, mentre nella versione per telefono cellulare \u00e8 presente solo Parigi.\nLe citt\u00e0 sono riprodotte molto fedelmente, basti pensare che sono presenti molti degli edifici e luoghi pi\u00f9 famosi: la Casa Bianca, il Jefferson Memorial, il Lincoln Memorial e il Monumento a Washington. Si possono inoltre trovare: la Torre Eiffel, il Museo del Louvre, Place de la Concorde e l'Arc de Triomphe.\nModalit\u00e0 di gioco.\nGiocatore Singolo.\nNella modalit\u00e0 Giocatore Singolo si possono trovare Missioni, Gare Blitz, Gare a Checkpoint o Giro Libero:\nMultigiocatore.\nin modalit\u00e0 Multigiocatore si potr\u00e0 giocare online usando Xbox Live oppure a schermo condiviso (2 giocatori). Sono presenti varie modalit\u00e0 tra cui:\nVeicoli.\nNel gioco sono presenti 34 veicoli, qui elencati:\nCompatibilit\u00e0.\nIl gioco non \u00e8 tuttora compatibile con Xbox 360."}
{"id": "3667639", "revid": "110157", "url": "https://it.wikipedia.org/wiki?curid=3667639", "title": "Guanciale d'erba", "text": "Guanciale d'erba \u00e8 un romanzo dello scrittore giapponese S\u014dseki Natsume. Fu pubblicato per la prima volta nel 1906.\nTrama.\n\"Guanciale d'erba\" narra di un giovane artista, pittore e poeta, che si avventura per un ameno sentiero di montagna di un piccolo villaggio giapponese.\nLungo il cammino, in un'atmosfera incantata, incontra viandanti solitari, contadini, paesani, nobili a cavallo e ogni specie d'umanit\u00e0, finch\u00e9, sorpreso dalla pioggia, si rifugia in una piccola casa da t\u00e8 tra i monti. Qui, dalla dolce voce della vecchia tenutaria, apprende la storia della fanciulla di Nakoi, che ebbe la sfortuna di essere desiderata da due uomini e andare in sposa a quello che lei non amava. Il giorno in cui part\u00ec, il suo cavallo si arrest\u00f2 sotto il ciliegio davanti alla casa da t\u00e8, e dei fiori caddero qua e l\u00e0, come macchie sul suo candido vestito\u2026Come un viandante qualsiasi, col suo guanciale d'erba (insieme, il cuscino di chi va per il mondo e una grande metafora del viaggio di ogni uomo alla ricerca di s\u00e9 stesso), l'artista raccoglie questa e altre meravigliose storie lungo il suo peregrinare, semplicemente per ubbidire al suo modesto e sublime compito: \"rasserenare il mondo e arricchire il cuore degli uomini\"."}
{"id": "3667643", "revid": "1543377", "url": "https://it.wikipedia.org/wiki?curid=3667643", "title": "NGC 6857", "text": "NGC 6857 (Sh2-100) \u00e8 una nebulosa a emissione visibile nella costellazione del Cigno.\nSi individua nella parte centro-meridionale della costellazione, sul bordo di un tratto della Via Lattea molto luminoso, vicino al tratto oscurato dai grandi complessi nebulosi della Fenditura del Cigno. Possiede una forma tozza pi\u00f9 luminosa sul bordo orientale; il periodo migliore per la sua osservazione nel cielo serale ricade fra i mesi di giugno e novembre.\nSi tratta di una piccola regione H II coincidente con la nebulosa Sh2-100, della quale costituisce semplicemente una parte. La nube si trova sul Braccio del Cigno a una distanza di circa 7780\u00a0parsec (25380 anni luce) o a 8900\u00a0parsec (29000 anni luce); in entrambi i casi, si pensa che sia associata alla grande regione di formazione stellare legata alla forte radiosorgente W58, situata alla medesima distanza e quindi nello stesso ambiente galattico. W58 appare suddivisa in tre componenti principali, chiamate rispettivamente W58A, W58B e W58C; l'ultima componente \u00e8 a sua volta costituita da due regioni\u00a0H\u00a0II ultracompatte, indicate come C1 e C2, cui sono connessi due filamenti estesi pi\u00f9 deboli, indicati come C3 e C4 ed estesi rispettivamente a nordovest e a sudest delle due nubi principali. All'interno della nube ultracompatta C1 \u00e8 stato scoperto un maser con emissioni OH, catalogato con la sigla ON\u00a03; a questo si aggiungono altri due maser con emissioni H2O, uno con emissioni CH3OH e un altro con emissioni OH, individuati sempre in direzione di W58, pi\u00f9 tre sorgenti di radiazione infrarossa catalogate come IRAS\u00a019589+3320, IRAS\u00a019598+3324 e IRAS\u00a019597+3327. La seconda di queste sorgenti coincide di fatto con la regione\u00a0H\u00a0II compatta W58A. Presso la stessa regione di formazione stellare si troverebbe anche la vicina nebulosa Sh2-99."}
{"id": "3667645", "revid": "204012", "url": "https://it.wikipedia.org/wiki?curid=3667645", "title": "Emily Hood", "text": ""}
{"id": "3667646", "revid": "1543377", "url": "https://it.wikipedia.org/wiki?curid=3667646", "title": "Lyle Ashton Harris", "text": " Utilizza diverse pratiche artistiche fotografia, collage, installazioni e performance.\nBiografia.\nNato nel Bronx, Harris \u00e8 cresciuto tra New York e Dar es Salaam, in Tanzania. Si \u00e8 laureato con un BA presso la Wesleyan University ed ha ricevuto il suo MFA dal California Institute of the Arts.\nPratica artistica.\nNell'autunno del 1994, Harris espone alla sua prima mostra personale, \"The Good Life\" a New York. L'allestimento era composto da polaroid di grande formato raffiguranti messe in scena estemporanee di amici e familiari. Una delle opere pi\u00f9 importanti \u00e8 un trittico in collaborazione con il fratello, Thomas Allen Harris, dal titolo \"Brotherhood, Crossroads , eccetera\". L'opera tesse una complessa allegoria visiva che evoca antiche cosmologie africane, miti giudaico-cristiani, tab\u00f9, desideri pubblici e privati.\nIl collage \u00e8 rimasto parte integrante di uno studio di Harris, iniziato a partire dalla met\u00e0 degli anni 1990. Nel 1996, con \"The Watering Hole\", una serie di fotomontaggi, rivela l'uso performativo della fotografia e dei suoi meccanismi, mettendo l'immagine in un campo di rappresentazione dove si rivelano eventi nascosti o repressi.\nNel 2004, \"Blow Up\" (primo collage a muro di Harris) ed \u00e8 stato mostrato al Rhona Hoffman gallery di Chicago. Ci\u00f2 lo ha portato a sviluppare una serie di tre collage a parete composti di materiali e fotografie che Harris ha raccolto.\nNel 2010 Gregorio R. Miller &amp; Co ha pubblicato \"Excessive Exposure\". La pubblicazione \u00e8 la documentazione pi\u00f9 definitiva dei ritratti realizzati da Harris con un grande formato polaroid negli ultimi dieci anni. Nel 2011, lo Studio Museum in Harlem esposti alcuni di questi ritratti, mettendo in evidenza i singoli soggetti."}
{"id": "3667659", "revid": "196390", "url": "https://it.wikipedia.org/wiki?curid=3667659", "title": "Quelli che il calcio e...", "text": ""}
{"id": "3667661", "revid": "1870933", "url": "https://it.wikipedia.org/wiki?curid=3667661", "title": "Aykut Akg\u00fcn", "text": ""}
{"id": "3667663", "revid": "767487", "url": "https://it.wikipedia.org/wiki?curid=3667663", "title": "The Source (film 1918)", "text": "The Source \u00e8 un film muto del 1918 diretto da George Melford.\nIl soggetto \u00e8 l'adattamento cinematografico del romanzo \"The Source\" (New York, 1918) di Clarence Budington Kelland che, in precedenza, era uscito a puntate sul \"The Saturday Evening Post\", iniziando le sue pubblicazioni il 4 agosto 1917.\nGustav von Seyffertitz, un noto attore di origine bavarese, durante la guerra, lavorando negli Stati Uniti, adott\u00f2 il nome inglese di G. Butler Clonblough.\nTrama.\nVan Twiller Yard \u00e8 un giovanotto della buona societ\u00e0 bostoniana che \u00e8 caduto nel vizio del bere. A causa degli eccessi in seguito a una baldoria pi\u00f9 sfrenata del solito, viene mandato a lavorare tra i boscaioli delle Green Mountains. Il duro lavoro lo rimette in riga, aiutato anche dall'amore che comincia a sentire per Svea Nord, la figlia del sovrintendente. Il \"nuovo\" Van Twiller si guadagna il rispetto dei compagni di lavoro. Non solo: Beaumont, il proprietario del cantiere, lo nomina responsabile dell'intero campo dopo averlo visto combattere contro il caposquadra Langlois che incitava gli uomini alla ribellione.\nLanglois, al soldo di spie tedesche che controllano la Swedish Power Company, corrompe Nord, il padre di Svea, per impedire l'apertura di una diga che consentirebbe il transito dei tronchi di Beaumont alla segheria. Van Twiller, alla testa dei boscaioli, ingaggia una dura battaglia riuscendo alla fine ad aprire le paratie della diga, con i tronchi che possono finalmente defluire e iniziare il loro viaggio lungo il fiume. Van Twiller viene premiato ottenendo il posto di direttore generale della societ\u00e0 insieme all'amore di Svea.\nProduzione.\nIl film fu prodotto dalla Jesse L. Lasky Feature Play Company.\nDistribuzione.\nDistribuito dalla Famous Players-Lasky Corporation e dalla Paramount Pictures, il film venne presentato da Jesse L. Lasky: usc\u00ec nelle sale cinematografiche statunitensi l'8 settembre 1918."}
{"id": "3667664", "revid": "281901", "url": "https://it.wikipedia.org/wiki?curid=3667664", "title": "Spondias cytherea", "text": ""}
{"id": "3667670", "revid": "610351", "url": "https://it.wikipedia.org/wiki?curid=3667670", "title": "Spondias dulcis", "text": "Spondias dulcis, chiamata anche Spondias cytherea, \u00e8 il nome scientifico di un albero fruttifero della famiglia Anacardiaceae, originario della Polinesia, dove il relativo frutto viene chiamato ambarella, termine vernacolare accettato anche in italiano. Riceve altri nomi nelle zone tropicali dove si \u00e8 diffuso, tra i quali \"pomme cythere\" a Trinidad e Tobago, \"june plum\" in Giamaica, \"yuplon\" in Costa Rica, \"jobo indio\" in Venezuela, \"caja-manga\" in Brasile, \"vi\" alle Tonga e alle Samoa (dov'\u00e8 utilizzato tradizionalmente per preparare una bevanda tipica, l'\u02bbotai) e \"Qu\u1ea3 C\u00f3c\" in Vietnam.\nDescrizione.\nL'albero ha foglie caduche e pinnate, lunghe circa 40\u00a0cm. Nei climi pi\u00f9 propizi \u00e8 a rapida crescita e pu\u00f2 raggiungere i 20\u00a0m. I fiori si sviluppano in pannocchie terminali e sono piccoli e di color bianco-grigio. I frutti sono prevalentemente ovali e lunghi da 6 a 9\u00a0cm, ma nelle zone di cui \u00e8 originario ne sono stati raccolti di maggiori dimensioni. Essi crescono in caschi di 10 e pi\u00f9 elementi e cadono a terra ancora verdi e duri e bisogna aspettare alcuni giorni finch\u00e9 virino al giallo, allorch\u00e9 sono maturi. La polpa, simile a quella del mango, \u00e8 gialla, succosa, subacida e molto aromatica. Esistono variet\u00e0 pi\u00f9 dolci adatte al consumo fresco, ed altre pi\u00f9 acide adatte a prodotti derivati come succhi e marmellate. Il seme e coperto di una fibra che si insinua nella polpa e questo \u00e8 il motivo che pi\u00f9 ne limita una maggiore diffusione.\nDistribuzione e habitat.\nL'albero \u00e8 ritenuto originario delle isole dell'Oceano Pacifico e la sua diffusione altrove inizi\u00f2 solamente dopo le scoperte geografiche. \nLa \"Spondias dulcis\" \u00e8 un fruttifero tropicale che soffre lunghi periodi di siccit\u00e0, al contrario del mango (\"Mangifera indica\"), con cui \u00e8 relazionato. Ai limiti del subtropico, purch\u00e9 le temperature non scendano mai sotto lo zero; gli alberi possono crescere in luoghi siccitosi, ma rimangono piccoli e fruttificano poco o niente. Per cui pu\u00f2 essere coltivato solo tra i due tropici ad altitudini medio-basse e basse, ovunque gli si possa garantire sufficiente umidit\u00e0."}
{"id": "3667672", "revid": "324090", "url": "https://it.wikipedia.org/wiki?curid=3667672", "title": "National Museum of Ghana", "text": "Il Museo Nazionale del Ghana si trova ad Accra, capitale del Ghana, ed \u00e8 il pi\u00f9 grande e pi\u00f9 antico dei musei ghanesi.\nL'edificio del museo \u00e8 stato inaugurato il 5 marzo 1957, nell'ambito delle celebrazioni dell'indipendenza del Ghana dalla Gran Bretagna. L'Universit\u00e0 del Ghana, a Legon, un sobborgo di Accra, \u00e8 stata determinante per la sua apertura. Primo direttore del Museo \u00e8 stato l'inglese Arnold Walter Lawrence.\nLa collezione permanente comprende reperti archeologici, come reperti preistorici, ma anche ampio materiale sul recente passato storico.\nCi sono anche oggetti provenienti da altri paesi africani acquisiti attraverso lo scambio. Gli esempi sono maschere Senfu della Costa d'Avorio, figure Zulu in legno e oggetti di perle dall'Africa del sud ed anche delle teste di bronzo, antiche sculture dalla Nigeria e dalla Repubblica Democratica del Congo. Una piccola parte \u00e8 dedicata all'arte contemporanea ghanese con dipinti eseguiti ad olio, pastelli, acrilici, acquerelli e collage. Oltre a alla pittura un'altra parte \u00e8 dedicata alla scultura."}
{"id": "3667676", "revid": "273887", "url": "https://it.wikipedia.org/wiki?curid=3667676", "title": "Onciale 081", "text": ""}
{"id": "3667681", "revid": "287204", "url": "https://it.wikipedia.org/wiki?curid=3667681", "title": "Roberto Matosas", "text": "Carriera.\nClub.\nCominci\u00f2 la sua carriera calcistica nel Pe\u00f1arol, dove vinse la Coppa Libertadores del 1961, raggiunse la finale della Coppa Libertadores del 1962 e le semifinali della Coppa Libertadores del 1963. Nel 1965 si trasfer\u00ec nel River Plate, in Argentina, con il quale raggiunse la finale di Coppa Libertadores, persa proprio con il Pe\u00f1arol, suo vecchio club. Dopo qualche stagione con il River Plate, Matosas torn\u00f2 al Pe\u00f1arol dove raggiunse la finale della Coppa Libertadores del 1970, anche se non gioc\u00f2 la finale. Con il Pe\u00f1arol vinse anche vari campionati nazionali.\nNella Coppa Libertadores, dal 1961 al 1973, Matosas ha totalizzato 78 presenze e 6 gol.\nNel 1976 \u00e8 tra le file della franchigia statunitense del , con cui ottiene il quarto e penultimo posto della Southern Division della Pacific Conference nella North American Soccer League 1976.\nNazionale.\nPrese parte, insieme alla Nazionale di calcio dell'Uruguay, al dove fin\u00ec la competizione al quarto posto; Matosas gioc\u00f2 in tutte e sei le partite contro Israele, Italia, Svezia, Unione Sovietica, Brasile e Germania.\nCon la Nazionale di calcio dell'Uruguay, Dal 23 marzo 1963 al 10 febbraio 1971, Matosas ha totalizzato 20 presenze e 0 gol."}
{"id": "3667682", "revid": "91059922", "url": "https://it.wikipedia.org/wiki?curid=3667682", "title": "Jorquera (disambigua)", "text": ""}
{"id": "3667686", "revid": "124123", "url": "https://it.wikipedia.org/wiki?curid=3667686", "title": "Augusto Lozzia", "text": "Biografia.\nAutodidatta, incomincia giovanissimo ad esporre alla Permanente di Milano nel 1915, partecipa alle mostre sindacali e interprovinciali milanesi e bresciane.\n\u00c8 soldato nella prima guerra mondiale. Pittore lombardo della prima met\u00e0' del Novecento. Nel 1916 una sua opera \u00e8 presente nella mostra organizzata a Brescia nel Ridotto del Teatro Grande.\nTrasferitasi la famiglia a Brescia, dal 1921 al 1925 intensifica i contatti con gli artisti bresciani Eliodoro Coccoli, Vittorio Trainini, Angelo Landi, Fiessi, Mozzoni, Mutti, Botta, Righetti, partecipando al gruppo \u201cArte in famiglia\u201d e alla Bottega d'Arte di Dante Bravo, collabora con la scuola superiore di Arte cristiana \u201cBeato Angelico\u201d di Milano.\nLa sua attivit\u00e0 spazia dall'affresco al ritratto al paesaggio. A questo periodo risalgono la Pala d'altare raffigurante la Madonna del Santo Rosario nella Basilica di Sant'Eufemia a Milano, gli affreschi nella Basilica di San Calimero e quelli raffiguranti angeli nella cappella dei Caduti nella Chiesa della S.S. Trinit\u00e0, sempre a Milano.\nNel 1924 Vittorio Trainini lo vuole con s\u00e9, insieme ad altri artisti del gruppo, nel ciclo di affreschi nella Chiesa del Buon Pastore a Villa S. Filippo a Brescia.\nDi indole sentimentale si ritira nel 1927, dopo il matrimonio con Margherita Milanesio, appassionata di musica e sua ispiratrice in numerosi studi e dipinti, a Gardone Riviera sul Lago di Garda, da dove non si allontana pi\u00f9, se non per brevi periodi di soggiorno estivo nella zona di Ponte di Legno.\nNel 1946 figura Presidente del comitato promotore della \u201c\"Fraglia Artistica del Benaco\"\u201d di cui faranno parte il pittore Gregorio Sciltian, gli architetti Giancarlo Maroni e Paolo Besana e il musicista Nando Benvenuti.\nHa fissato nelle tele aspetti della campagna piemontese (raccolta Bravi), della montagna della zona di Ponte di Legno, ma soprattutto si \u00e8 dedicato instancabilmente a ritrarre l'amato lago di Garda. Ha illustrato il Vittoriale degli Italiani in una serie di quadretti (1938), donati per volont\u00e0 del figlio Antonio alla Comunit\u00e0 di Gardone Riviera nel giugno 2014. Tali opere sono esposte presso la sala di ingresso principale del palazzo Comunale di Gardone. Come ritrattista ha raffigurato con il suo pennello non solo persone eminenti italiane e straniere, ma anche modestissime figure di Gardone e della Riviera.\nDel suo impegno anche nell'arte sacra sono testimonianza, oltre gli affreschi citati, una \"Via Crucis\", una \"Crocifissione\" e una \"Piet\u00e0\", nella chiesa parrocchiale di san Nicol\u00f2 di Gardone sopra e nella chiesa di Gardone basso.\nLe sue opere sono custodite dalla famiglia.\nMuore il 31 dicembre 1962.\nLa scuola elementare di Gardone Riviera \u00e8 a lui intitolata."}
{"id": "3667691", "revid": "767487", "url": "https://it.wikipedia.org/wiki?curid=3667691", "title": "George Hughes", "text": "Utilizza differenti media pittura, poesia e arte performativa.\nBiografia.\nHa studiato pittura presso il College of Art, Kwame Nkrumah University of Science and Technology, Kumasi ed in seguito si trasferisce in America per seguire il master presso Bowling Green State University, Ohio.\nDopo essersi trasferito negli Stati Uniti, Hughes insegnata arte presso l'Universit\u00e0 di Toledo (1997-2001), Bowling Green State University (1999-2000) e The University of Oklahoma (2001-2006). \nI dipinti e le opere di George O. Hughes sono state esposte in Europa, Africa e America. In Ghana \u00e8 rappresentato dalla Artists Alliance Gallery situata ad Accra, capitale ghanese.\nPratica artistica.\nLe sue opere sono caratterizzate da una pratica interdisciplinare. Riesce a combinare il rituale, la poesia, gli effetti sonori, il video e l'allegoria. \nNelle opere George O. Hughes mette in risalto i lati positivi e negativi di entrambe le culture, fonde le ideologie dell'America contemporanea con le tradizioni dell'Africa occidentale. Riesce a mettere in armonia l'arte tribale con eventi storici, dinamiche culturali de esperienze personali. La violenza insita nella sua opera ha come riferimento la tragedia del colonialismo giustapposti con i contemporanei conflitti globali.\nIl suo lavoro \u00e8 estremamente comunicativo ed \u00e8 rapidamente diventando una parte importante della storia dell'arte contemporanea sia per il Ghana e che per gli Stati Uniti."}
{"id": "3667709", "revid": "309289", "url": "https://it.wikipedia.org/wiki?curid=3667709", "title": "\u010caun", "text": "Il \u010caun (; nell'alto corso conosciuto come \"Malyj \u010caun\") \u00e8 un fiume dell'estremo oriente russo (Circondario autonomo della \u010cukotka), tributario del mare dei Ciukci.\nNasce dall'altopiano dei Ciukci, scorrendo con direzione mediamente nordoccidentale su tutto il percorso, sfociando nel mare dei Ciukci, all'estremit\u00e0 meridionale dell'importante insenatura che prende il nome dal fiume (baia del \u010caun). I maggiori affluenti sono il Paljavaam dalla destra idrografica, l'Ugatkyn e il Mil'guveem dalla sinistra.\nIl fiume attraversa una zona molto remota, dal clima molto rigido che provoca il bassissimo popolamento del suo bacino; l'unico centro abitato di un minimo rilievo lungo il suo corso \u00e8 il piccolo villaggio di Retku\u010da, situato nel basso corso non lontano dalla foce."}
{"id": "3667710", "revid": "287204", "url": "https://it.wikipedia.org/wiki?curid=3667710", "title": "Caun", "text": ""}
{"id": "3667711", "revid": "80339", "url": "https://it.wikipedia.org/wiki?curid=3667711", "title": "Chaun", "text": ""}
{"id": "3667720", "revid": "729019", "url": "https://it.wikipedia.org/wiki?curid=3667720", "title": "Operazione Bluecoat", "text": "L'operazione Bluecoat fu un'operazione britannica eseguita durante la battaglia di Normandia, tra il 30 luglio e il 7 agosto 1944, in contemporanea con la grande operazione Cobra sferrata dagli americani nel settore occidentale della testa di ponte. Nonostante molti insuccessi e pesanti perdite, le forze britanniche riuscirono durante l'operazione Bluecoat ad impegnare per alcuni giorni decisivi preziose formazioni corazzate tedesche che in questo modo non poterono intervenire per contrastare l'avanzata americana. Dal punto di vista tattico tuttavia l'offensiva britannica non raggiunse i suoi obiettivi e il generale Bernard Montgomery dovette pianificare ulteriori attacchi per guadagnare terreno a sud di Caen.\nAntefatti.\nDopo l'insuccesso alleato nella operazione Goodwood, i Panzer tedeschi furono posizionati nell'area di Caen per far fronte alle truppe anglo-canadesi. Il 25 luglio millecinquecento bombardieri dell'8th Air Force statunitense sganciarono tremilaquattrocento tonnellate di bombe nell'area a ovest di Saint-L\u00f4, colpendo la Panzer-Lehr-Division, il 3\u00ba Reggimento Fallschirmj\u00e4ger e la 275\u00aa Divisione di Fanteria tedesca. In seguito al bombardamento il generale Bradley diede inizio all'operazione Cobra, durante la quale gli americani trovarono una debole resistenza.\nPiano di battaglia.\nA seguito dell'operazione Cobra, lanciata dagli americani a ovest, l'operazione Bluecoat era necessaria per continuare a mantenere la pressione sui tedeschi, permettendo agli americani di continuare con le loro manovre pressoch\u00e9 indisturbati. Al generale Dempsey fu ordinato di conquistare la piana a sud di Caumont-sur-Orne e Villers-Bocage, di fronte al Mont Pin\u00e7on. Il successo sarebbe avvenuto solamente se l'11\u00ba Corazzato avesse aperto un varco nelle linee tedesche, attraversato il Bull Bridge (Ponte Toro) e si fosse avvicinato a Vire, un paese cruciale per le difese tedesche dell'area. Le truppe britanniche impiegate nell'operazione erano parte dell'VIII e del XXX Corpo d'Armata, rispettivamente con l'11\u00ba Corazzato, la Divisione Corazzata della Guardia, la 15\u00aa Divisione di Fanteria \"Scottish\" e con la 7\u00aa Divisione Corazzata, la 43\u00aa Divisione di Fanteria \"Wessex\" e la 50\u00aa Divisione di Fanteria \"Northumbrian\". L'obiettivo del VIII Corpo erano Saint-Martin-des-Besaces, la foresta L'Eveque, Le B\u00e9ny-Bocage e Vire mentre gli obiettivi del XXX Corpo erano Villers-Bocage, Aunay-sur-Odon e infine il Mont Pin\u00e7on.\nTerreno di battaglia.\nIl terreno iniziale che il VIII Corpo attravers\u00f2 era il bocage ovvero campi coltivati separati da fitte siepi. I campi erano di svariate dimensioni, rialzati rispetto alla strada che separava l'uno dall'altro, la quale aveva sponde di terra in entrambi i lati. Su tali sponde erano fatti crescere delle fitte siepi molto alte. Vi erano inoltre file di viali alberati, fattorie isolate e piccoli paesini intervallati da gruppi di alberi. La densit\u00e0 della vegetazione rese difficile il movimento delle truppe e praticamente impossibile per i veicoli.\nOffensiva.\nAvanzata iniziale.\nL'operazione fu lanciata all'alba del 30 luglio ma l'area d'attacco era pesantemente minata, cos\u00ec durante la notte i Royal Engineers (genio militare britannico) si occuparono di ripulire e marcare delle vie attraverso i campi minati. Alle 06:00 la 50\u00aa Divisione \"Northumbrian\" attacc\u00f2 dal fianco sinistro britannico mentre, due ore dopo, la 43\u00aa Divisione \"Wessex\" attacc\u00f2 sul fianco destro. Un'ora prima, alle 07:00, la 15\u00aa Divisione, supportata dai carri Churchill della 29\u00aa Brigata Corazzata cominci\u00f2 l'attacco, incontrando inizialmente una dura resistenza tedesca ma che non imped\u00ec all'avanzata di continuare. Alcuni carri finirono in un campo minato, dove sette di essi furono distrutti, e piccole unit\u00e0 di fanteria anticarro tedesche colpirono altri carri britannici. Il movimento stesso dei carri alleati nel terreno irregolare fece rovesciare alcuni corazzati. La fanteria britannica della 15\u00aa Divisione riusc\u00ec comunque, a met\u00e0 pomeriggio, a raggiungere la Collina 226 e la Collina 309, strategicamente importanti per le difese tedesche e ben presto l'artiglieria tedesca bersagli\u00f2 le colline causando gravi perdite. I carri tedeschi attaccarono la Collina 226, distruggendo uno squadrone di corazzati britannici e conquistando la collina (che i britannici ripresero nella notte). Credendo erroneamente di aver distrutto tutti i carri inglesi tre Jagdpanther uscirono allo scoperto verso la Collina 309, finendo per\u00f2 bersagliati dai Churchill rimanenti e subendo due perdite. I carri della 6\u00aa Brigata Corazzata raggiunsero l'obiettivo principale, la Collina 309, e La Fouquerie (entrambi a pochi chilometri da Saint-Martin-des-Besaces). Sul loro fianco destro l'11\u00aa Divisione Corazzata, nel frattempo, avanz\u00f2 con relativa facilit\u00e0 raggiungendo Dampierre e i sobborghi di Saint-Martin-des-Besaces. Mentre i soldati si stavano preparando per la notte, ricevettero l'ordine di attaccare la pianura a ovest di St. Martin, cos\u00ec il mattino seguente la 15\u00aa Divisione diede il via all'assalto.\nIl 31 luglio mentre la 15\u00aa Divisione difese la Collina 309 e la Collina 226, l'11\u00aa Divisione Corazzata attacc\u00f2 St. Martin alle 09:30 e per le 12:00 il paese era in mani britanniche, permettendo un'avanzata verso una nuova opportunit\u00e0, attraversare senza resistenza il fiume Souleuvre.\nBull Bridge e avanzata seguente.\nDopo aver preso St. Martin l'avanzata continu\u00f2 con l'avanguardia del tenente Dickie Powle. A nord di Canville, gli autoblindi di Powle avanzarono per 3\u00a0km nella foresta fino ad un ponte indifeso sul Souleuvre. I tedeschi lasciarono il ponte indifeso per via di un'incomprensione tra le Divisioni Paracadutiste e la 326\u00aa Divisione di Fanteria tedesche le quali credevano che il ponte non fosse di propria responsabilit\u00e0. Powle camuff\u00f2 le sue unit\u00e0 per non farsi individuare e per due volte, alle 10:30 e alle 10:35, avvert\u00ec il comando che il ponte era indifeso. L'11\u00aa Divisione Corazzata avanz\u00f2 cos\u00ec attraverso la foresta e conquist\u00f2 il ponte alle 14:00. Dal ponte l'VIII Corpo d'Armata cominci\u00f2 l'avanzata per uscire dalla testa di ponte normanna.\nAll'alba del 1\u00ba agosto, due squadroni del 23\u00ba Reggimento \"Hussars\" avanzarono attraverso Le Beny-Bocage, nella vallata del fiume Souleuvre. La debole resistenza tedesca fu neutralizzata rapidamente. L'8\u00ba Reggimento della Brigata Fucilieri e il 3\u00ba Battaglione \"Monmouthshire\", supportati dai carri, continuarono l'attacco verso La Ferroniere mentre due squadroni del 3\u00ba Reggimento Reale Carri con due compagnie della King's Shropshire Light Infantry (KSLI - Fanteria Leggera Shropshire del Re) raggiunsero Catheolles. Alle 05:00 alcune unit\u00e0 del 2\u00ba Battaglione Corazzato Guardie Irlandesi e del 5\u00ba Battaglione Guardie Corazzate avanzarono verso il villaggio di Saint-Denis-Maisoncelles, a sud di Saint-Martin-des-Besaces. Il paese era difeso dalla 21\u00aa Panzer-Division, dal 752\u00ba Reggimento Granatieri e dalla 326\u00aa Divisione di Fanteria; dopo uno scontro intenso il paese fu definitivamente conquistato. Alla fine della giornata i corazzati britannici entrarono a Le Tourneur, pi\u00f9 a sud-est. Mentre i britannici procedevano con l'avanzata, il feldmaresciallo von Kluge ordin\u00f2 al II Corpo Panzer SS di rinforzare, con la 9\u00aa Disivione Panzer-SS \"Hohenstaufen\" e la 10\u00aa Divisione Panzer-SS \"Frundsberg\" nel settore di Caen, le linee tedesche. Alle 15:25 la divisione \"Frundsberg\" era in strada ma per via di ordini inconsistenti, la divisione \"Hohenstaufen\" non fu pronta prima delle 21:00.\nAlle 02:00 del 2 agosto, la 2\u00aa Compagnia del 3\u00ba Battaglione Guardie Irlandesi e la 10\u00aa Compagnia del 3\u00ba Battaglione Guardie Scozzesi furono inviate a Le Tourneur per attraversare il Bull Bridge. Allo squadrone C del 2\u00ba Reggimento Cavalleria Domestica fu ordinato di andare in ricognizione a sud, raggiungendo Presles. All'alba l'unit\u00e0 di ricognizione delle Guardie Corazzate cominci\u00f2 la sua missione. Lo squadrone 1 si scontr\u00f2 con i tedeschi vicino a Cathoelles e dovette ritirarsi; lo squadrone 2 fall\u00ec il tentativo di prendere Montamy, pesantemente difeso; lo squadrone 3 invece attravers\u00f2 La Ferroniere e continu\u00f2 verso Saint-Charles-de-Percy. Dopo aver attraversato il 2\u00ba Reggimento di Cavalleria, lo squadrone 3 incontr\u00f2 una tenace resistenza della 9\u00aa Panzer-Division. Lo squadrone riusc\u00ec a bypassare Saint-Charles e a proseguire verso il borgo di La Marvindi\u00e8re, dove si riun\u00ec con gli altri due squadroni. Seguendo le Guardie Gallesi, il Gruppo Granatieri britannico avanz\u00f2 verso Monchauvet. Alcune unit\u00e0 corazzate tedesche tenevano Drouet e i rilievi circostanti, sopra la valle di Catheolles. La battaglia che segu\u00ec l'incontro delle due unit\u00e0 fu dura ma Drouet fu finalmente conquistata dai britannici. Un seguente contrattacco tedesco costrinse i britannici a cedere una parte dei rilievi conquistati precedentemente. Il 3\u00ba Battaglione Guardie Irlandesi, dopo aver attraversato il Bull Bridge, continu\u00f2 verso La Ferroni\u00e8re. Appena prima del tramonto il villaggio cadde in mani britanniche e i corazzati proseguirono durante la notte verso Saint-Charles ma furono fermati presso l'incrocio di La Croix Rouge.\nAlle 02:45 del 3 agosto fu ordinato al 153\u00ba Reggimento Reale Artiglieria da Campo di disporre le proprie batterie a ovest di Maisoncelles per supportare l'attacco britannico che dovette far fronte alla resistenza della 9\u00aa Divisione Panzer SS. Nonostante il supporto dei mezzi corazzati l'artiglieria britannica fu costretta a ritirarsi. Alle 05:30 la 4\u00aa Compagnia del 3\u00ba Reggimento Guardie Irlandesi con il supporto del 1\u00ba Battaglione Corazzato avanzarono verso Saint-Charles-de-Percy sotto il fuoco dei cecchini della 9\u00aa Divisione tedesca. Saint-Charles per\u00f2 rimase in mani tedesche fino al giorno seguente. Sul colle Drouet i britannici furono bombardati per tutto il giorno dall'artiglieria tedesca del 9\u00ba Reggimento d'Artiglieria Panzer SS e dovettero resistere a diversi attacchi nemici riuscendo a mantenere le posizioni subendo per\u00f2 pesanti perdite. Nel frattempo il 2\u00ba Battaglione Corazzato Guardie Irlandesi e il 5\u00ba Battaglione Guardie si unirono alle Guardie Gallesi a La Marvindi\u00e8re, avanzando verso Le Busq e il colle vicino. A difendere l'area per\u00f2 vi erano le unit\u00e0 delle Waffen-SS che respinsero l'attacco.\nGi\u00e0 dal 2 agosto i britannici tenevano le posizioni nei pressi di La Marvindi\u00e8re, ma la situazione confusa permise alla 9\u00ba Divisione Panzer SS tedesca di circondare i nemici e di cominciare l'attacco il 4 agosto. Poco lontano da Maisoncelles i tedeschi tenevano la Collina 192, dove vi avevano posizionato delle unit\u00e0 d'artiglieria. Una task force del 3\u00ba Battaglione Guardie Scozzesi assieme ad unit\u00e0 corazzate e anticarro fu inviata a conquistare la collina, obiettivo ottenuto senza troppe difficolt\u00e0. Dopo la ritirata tedesca dal settore della Collina Drouet, i britannici lanciarono un attacco verso Montchauvet. A sera, Montchamps e Montchauvet erano in mani alleate.\nAlle 10:00 del 5 agosto, le Guardie Scozzesi sulla Collina 192, vicino Maisoncelles, furono attaccate dai carri Panther del 9\u00ba Reggimento Panzer SS, i quali ingaggiarono un duro scontro con i britannici ma furono costretti a ritirarsi subendo gravi perdite. Successivamente, in giornata, la 9\u00aa Divisione Panzer SS tedesca si ritir\u00f2 dal settore di Maisoncelles ma mantennero il controllo del villaggio di Estry. Dopo l'attacco di Montchauvet i britannici avanzarono verso Montchamps e Saint-Charles, continuando poi verso La Marvindi\u00e8re, rinforzandone l'area circostante.\nAlle ore 05:00 del 6 agosto il 2\u00ba Battaglione Corazzato Guardie Irlandesi e il 5\u00ba Battaglione Guardie Reali attaccarono le posizioni tedesche a Le Busq, vicino Estry. Sotto il fuoco pesante dei mortai e delle mitragliatrici i britannici catturarono il villaggio ma i tedeschi mantennero il controllo dei rilievi vicini al villaggio stesso. L'11\u00aa Divisione Corazzata britannica avanz\u00f2 verso Ch\u00eanedoll\u00e9 e Vire scontrandosi con la 9\u00aa Divisione tedesca, sul fianco sinistro, e con la 10\u00aa Divisione Panzer SS \"Frundsberg\", sul fianco destro. Alcune unit\u00e0 della 10\u00aa Divisione erano state posizionate sulle colline attorno a Burcy da dove bombardarono con l'artiglieria i britannici finch\u00e9 non distrussero tutti i veicoli del Reggimento Norfolk, 3\u00aa Divisione di Fanteria. Alle 17:00, i tedeschi erano riusciti a rompere le linee del Reggimento Reale Norfolk costringendo i britannici a ritirarsi dopo che per errore dei P-47 americani aprirono il fuoco sui britannici.\nXXX Corpo e avanzata su Mont Pin\u00e7on.\nAlcuni storici affermano che la battaglia del XXX Corpo sul Mont Pin\u00e7on fu una delle pi\u00f9 dure di tutta la campagna in Normandia. Il morale della 7\u00aa Divisione Corazzata era molto basso dato che nella precedente operazione Goodwood l'unit\u00e0 aveva subito gravi perdite e aveva avuto poco tempo per riorganizzarsi. Nonostante ci\u00f2 la divisione cominci\u00f2, la mattina del 6 agosto, ad avanzare da Villers-Bocage fino ad Aunay-sur-Odon. La divisione avanz\u00f2 attraverso i pini e i castagni ai piedi del monte, alto 1 100 metri. Nella notte tra il 6 e il 7 agosto i britannici conquistarono i boschi a meno di 2\u00a0km da La Vall\u00e9e (crocevia tra Auney e Caen, e tra Villers-Bocage e Conde), diretti verso Les Trois Maries, sulla piana dietro i boschi del Mont Pin\u00e7on. La sommit\u00e0 del monte era molto ben difesa e i britannici riuscirono a raggiungerla solo con l'aiuto dell'artiglieria. Il 7 agosto gli squadroni corazzati della Guardia Reale avanzarono verso Les Grands Bonfaits e Le Busq. Il 2\u00ba Squadrone del 2\u00ba Battaglione Corazzato Guardie Irlandesi si trovava sulla cresta vicina quando fu attaccato da tre Panzer IV e dall'artiglieria tedesca che costrinsero i britannici ad abbandonare le posizioni. Sempre il 7 agosto i carri della 7\u00aa Divisione Corazzata e la fanteria della Divisione \"Wessex\" raggiunsero la cima del monte. Alle 12:00 per\u00f2 gi\u00e0 14 carri e qualche altro veicolo erano stati distrutti. Solamente dopo il 9 agosto la cresta tra Aunay e La Vall\u00e9e fu completamente in mano alleata.\nConclusione.\nL'operazione Bluecoat fu molto difficoltosa e chiese un numero ingente di perdite (anche se imprecisate). Nonostante tutto, il supporto all'operazione Cobra americana e alle altre operazioni britanniche attorno a Caen fu dato. Ancora una volta i tedeschi si ritrovarono vicino al punto di rottura del loro sistema di difese e fu abbandonata ogni idea di un possibile contrattacco contro gli americani. Dopo essere avanzati senza difficolt\u00e0 il primo giorno dell'operazione, il VIII Corpo incroci\u00f2 una strenua resistenza tedesca che provoc\u00f2 pesanti perdite su entrambi i fronti. I tedeschi mantennero la linea Vire-Ch\u00eanedoll\u00e9-Estry fino al 13 agosto."}
{"id": "3667728", "revid": "1504506", "url": "https://it.wikipedia.org/wiki?curid=3667728", "title": "Domenico di Malamocco", "text": "Di lui si hanno scarse e imprecise notizie, ma di certo fu tra i pi\u00f9 fidati collaboratori del doge Orso II Partecipazio.\nQualche tempo dopo la nomina di Orso, avvenuta nel 911, il figlio Pietro, di ritorno da una visita alla corte imperiale di Costantinopoli, fu catturato dal principe Michele di Zahumlje che lo consegn\u00f2 allo zar bulgaro Simeone I. Orso non rispose con le armi ma scelse le vie diplomatiche, inviando un'ambasceria guidata da Domenico, che allora era arcidiacono della cattedrale di Malamocco. Conclusa la missione con successo, fu creato vescovo di Malamocco (dopo il 913).\nNel febbraio del 925 gli fu a capo, col nobile Stefano Calobrini, di un'altra legazione che incontr\u00f2 a Pavia re Rodolfo di Borgogna per rinnovare gli accordi tra il Ducato e il Regno d'Italia. Gli ambasciatori, agendo probabilmente sulla debolezza politica del sovrano, non ottennero solo una riconferma dei patti, ma anche un aumento dei diritti veneziani; tra questi, quello di battere moneta, anche se una valuta locale era coniata almeno dal IX secolo.\nDopo questo episodio non si hanno ulteriori informazioni sul suo conto."}
{"id": "3667730", "revid": "767487", "url": "https://it.wikipedia.org/wiki?curid=3667730", "title": "Lungfish", "text": "I Lungfish (lett. \"pesci polmonati\") sono un gruppo post-hardcore statunitense, formato nel 1988 a Baltimora.\nTutti i loro album sono stati pubblicati dall'etichetta di Washington, D.C. Dischord Records, eccezion fatta per il primo disco, \"Necklace of Heads\", pubblicato inizialmente nel 1990 dalla Simple Machines e successivamente incluso nella raccolta \"Talking Songs for Walking\" dalla Dischord."}
{"id": "3667731", "revid": "767487", "url": "https://it.wikipedia.org/wiki?curid=3667731", "title": "His Majesty, Bunker Bean", "text": "His Majesty, Bunker Bean \u00e8 un film muto del 1918 diretto da William D. Taylor (William Desmond Taylor).\nIl soggetto \u00e8 tratto dal romanzo \"Bunker Bean\" di Harry Leon Wilson che venne adattato per il palcoscenico da Lee Wilson Dodd con il titolo \"His Majesty, Bunker Bean\", andando in scena il 2 ottobre 1916. Il romanzo venne pubblicato a puntate sul \"Saturday Evening Post\".\nNe fu fatto un remake nel 1925 con \"His Majesty, Bunker Bean\" di Harry Beaumont. Nel 1936, venne ripreso per un'altra trasposizione cinematografica, \"Bunker Bean\", film diretto da William Hamilton e Edward Killy.\nTrama.\nBunker Bean \u00e8 un timido impiegato innamorato della figlia del boss. Ovviamente, non osa farsi avanti. Un giorno, per\u00f2, si reca da un medium, che lo convince che lui \u00e8 l'incarnazione di Napoleone e di un faraone egiziano: un vero leader.\nLa cosa lo elettrizza: tutto ringalluzzito, quando torna in ufficio, comincia a sfornare un'idea dietro l'altra con piglio decisionale e pieno di entusiasmo. E la cosa si riflette sulla sua carriera, facendolo diventare ben presto un uomo di successo.\nMa, quando si tratta di conquistare la sua bella, Bunker si rende conto che non avr\u00e0 bisogno di ricorrere all'idea di essere stato un grand'uomo in una supposta vita precedente. Basta essere se stesso.\nProduzione.\nIl film fu prodotto dalla Famous Players-Lasky Corporation e dalla Oliver Morosco Photoplay Company.\nDistribuzione.\nDistribuito dalla Famous Players-Lasky Corporation e dalla Paramount Pictures, il film fu presentato da Jesse L. Lasky: usc\u00ec nelle sale cinematografiche statunitensi l'8 aprile 1918."}
{"id": "3667732", "revid": "933835", "url": "https://it.wikipedia.org/wiki?curid=3667732", "title": "Otto Ge\u00dfler", "text": "Biografia.\nGessler nacque a Ludwigsburg nel Regno del W\u00fcrttemberg. Egli studi\u00f2 legge a Erlangen, Tubinga ed a Lipsia, ricevendo quindi il dottorato nel 1900. Successivamente Gessler divenne sindaco di Ratisbona e sindaco di Norimberga. A causa della propria precaria condizione di salute non fu coinvolto nella Prima guerra mondiale.\nGessler si dedic\u00f2 dunque alla politica e nel 1919 fu uno dei fondatori del PDT. Dopo il Putsch Kapp assunse l'incarico di \"Reichswehrministerium\" da Gustav Noske. Come \"Reichswehrminister\" fu stretto collaboratore di Hans von Seeckt. Per l'accusa di anomalie finanziarie associate al suo ministero e collegate all'armamento segreto del Reichswehr (lo scandalo Phoebus) Gessler dovette dimettersi dai propri incarichi nel gennaio del 1928. Dal 1928 al 1933 egli fu presidente della \"Volksbund Deutsche Kriegsgr\u00e4berf\u00fcrsorge\" (\"Commissione tedesca per i cimiteri di guerra\") e del \"Bund zur Erneuerung des Reiches\". Dopo la \"Machtergreifung\" del partito nazista, egli si ritir\u00f2 dalla politica nel 1933. Egli venne quindi segretamente introdotto nei piani di resistenza che miravano a rovesciare il governo di Hitler e venne quindi arrestato il 20 luglio 1944 con l'accusa di cospirazione dopo i falliti attentati ai danni del \"fuhrer\". Venne internato in campo di concentramento ove rimase sino al termine del conflitto.\nDopo la Seconda guerra mondiale, Gessler si fece promotore della Croce Rossa tedesca di cui fu consigliere dal 1950 al 1952.\nDal 1950 al 1955 Gessler fu inoltre membro del senato bavarese e l'ospedale di Lindenberg im Allg\u00e4u venne dedicato alla sua memoria dopo la sua morte in loco nel 1955."}
{"id": "3667738", "revid": "247222", "url": "https://it.wikipedia.org/wiki?curid=3667738", "title": "AGAN (Art Galleries Association of Nigeria)", "text": ""}
{"id": "3667744", "revid": "132266", "url": "https://it.wikipedia.org/wiki?curid=3667744", "title": "Operazione Seel\u00f6we", "text": ""}
{"id": "3667752", "revid": "1573940", "url": "https://it.wikipedia.org/wiki?curid=3667752", "title": "\u010cinejveem", "text": "Il \u010cinejveem (; nell'alto corso conosciuto come \"Srednij \u010cinejveem\") \u00e8 un fiume dell'estremo oriente russo (Circondario autonomo della \u010cukotka), affluente di sinistra dell'Anadyr'."}
{"id": "3667753", "revid": "287204", "url": "https://it.wikipedia.org/wiki?curid=3667753", "title": "Cinejveem", "text": ""}
{"id": "3667754", "revid": "80339", "url": "https://it.wikipedia.org/wiki?curid=3667754", "title": "Chineyveyem", "text": ""}
{"id": "3667762", "revid": "599013", "url": "https://it.wikipedia.org/wiki?curid=3667762", "title": "Suore dell'Assunzione della Santa Vergine", "text": "Le suore dell'Assunzione della Santa Vergine (in francese \"s\u0153urs de l'Assomption de la Sainte-Vierge\") sono un istituto religioso femminile di diritto pontificio: le suore di questa congregazione pospongono al loro nome le sigla S.A.S.V.\nStoria.\nLa congregazione fu fondata nel 1853 a Saint-Gr\u00e9goire (Qu\u00e9bec) dal sacerdote Jean-Marie Harper; nel 1872 la casa madre venne trasferita a Nicolet e nel 1885, quando si form\u00f2 la diocesi di Nicolet staccata da quella di Trois-Rivi\u00e8res, le suore dell'istituto passarono alle dipendenze dei vescovi di Nicolet.\nIl decreto di lode fu concesso all'istituto da papa Pio XI il 12 luglio 1923; la congregazione ottenne l'approvazione definitiva della Santa Sede il 23 febbraio 1957.\nAttivit\u00e0 e diffusione.\nLe suore si dedicano all'istruzione e all'educazione della giovent\u00f9 e alla formazione di insegnanti.\nOltre che in Canada, sono presenti negli Stati Uniti d'America, in Brasile, in Ecuador, in Giappone e ad Haiti; la sede generalizia \u00e8 a Nicolet.\nAlla fine del 2008 la congregazione contava 549 suore in 52 case."}
{"id": "3667771", "revid": "135229", "url": "https://it.wikipedia.org/wiki?curid=3667771", "title": "Sonda galileo", "text": ""}
{"id": "3667772", "revid": "599013", "url": "https://it.wikipedia.org/wiki?curid=3667772", "title": "Suore della carit\u00e0 di Qu\u00e9bec", "text": "Le Suore della Carit\u00e0 di Qu\u00e9bec (in francese \"S\u0153urs de la Charit\u00e9 de Qu\u00e9bec\") sono un istituto religioso femminile di diritto pontificio: le suore di questa congregazione pospongono al loro nome le sigla S.C.Q.\nStoria.\nNel 1831 venne istituito a Qu\u00e9bec un centro per l'assistenza agli orfani e l'educazione dei bambini poveri: il vescovo coadiutore di Qu\u00e9bec, Pierre-Flavien Turgeon, ne affid\u00f2 la direzione a una comunit\u00e0 di cinque suore grigie di Montr\u00e9al guidata da Marcella Mallet (1805-1871).\nIl 22 agosto 1849, per iniziativa di Turgeon, la Mallet diede inizio a un ramo autonomo della congregazione. Inizialmente le suore di Qu\u00e9bec continuarono a seguire le regole della congregazione di Montr\u00e9al, ma nel 1861 si dotarono di nuove costituzioni basate su quelle della Compagnia di Ges\u00f9.\nL'istituto ricevette il pontificio decreto di lode dalla congregazione de Propaganda Fide l'11 luglio 1866 e l'approvazione definitiva della Santa Sede il 10 marzo 1878.\nAttivit\u00e0 e diffusione.\nLe suore si dedicano all'istruzione e all'educazione della giovent\u00f9; alla cura dei malati, anche a domicilio; all'assistenza a orfani e anziani; al soccorso ai bisognosi.\nOltre che in Canada, le religiose sono presenti negli Stati Uniti d'America, in Giappone e nell'America meridionale (Argentina, Paraguay, Uruguay); la sede generalizia \u00e8 in rue du Belv\u00e9d\u00e8re a Beauport.\nAlla fine del 2008 la congregazione contava 527 religiose in 28 case."}
{"id": "3667773", "revid": "1543377", "url": "https://it.wikipedia.org/wiki?curid=3667773", "title": "Magnetoelettrochimica", "text": "La magnetoelettrochimica \u00e8 una branca dell'elettrochimica che studia gli effetti magnetici associati a processi elettrochimici.\nTali effetti magnetici possono realizzarsi in una cella elettrochimica durante i fenomeni di trasferimento di massa e deposizione elettrolitica.\nStoria.\nIl primo a indagare sugli effetti magnetici fu Michael Faraday.\nUno dei primi risultati della magnetoelettrochimica fu l'osservazione dell'effetto Hall negli elettroliti.\nLo sviluppo della magnetoelettrochimica \u00e8 stato favorito dallo svilupparsi di altre discipline ad essa correlate (ad esempio la magnetoidrodinamica e la teoria della diffusione convettiva)."}
{"id": "3667774", "revid": "135229", "url": "https://it.wikipedia.org/wiki?curid=3667774", "title": "AIM 4 Falcon", "text": ""}
{"id": "3667776", "revid": "599013", "url": "https://it.wikipedia.org/wiki?curid=3667776", "title": "Figlie di Nostra Signora della Piet\u00e0", "text": "Le Figlie di Nostra Signora della Piet\u00e0 sono un istituto religioso femminile di diritto pontificio: le suore di questa congregazione pospongono al loro nome la sigla F.N.S.P.\nStoria.\nLe origini della congregazione risalgono al 1849, quando Maria Teresa Camera (1818-1894) si stabil\u00ec a Ovada e organizz\u00f2 un piccolo gruppo di donne, le Figlie della Piet\u00e0, per assistere i malati a domicilio ed educare i bambini.\nLe costituzioni della comunit\u00e0 vennero approvate \"ad experimentum\" da Giuseppe Marello, vescovo di Acqui, il 4 marzo 1892 e nel 1895 le suore si trasferirono ad Asti per prestare servizio presso l'Istituto Santa Chiara, che accoglieva ammalati cronici, anziani poveri e orfani, dove gi\u00e0 operavano gli Oblati di San Giuseppe fondati dal vescovo Marello.\nNel 1898 le suore ebbero la loro prima sede ad Asti, che divenne casa madre dell'istituto e sede del noviziato, e nel 1923 Luigi Spandre, vescovo di Asti, eresse la comunit\u00e0 in congregazione religiosa di diritto diocesano.\nLe suore presero il titolo di Figlie di Nostra Signora della Piet\u00e0 nel 1931 e ricevettero il pontificio decreto di lode nel 1973.\nAttivit\u00e0 e diffusione.\nLe Figlie di Nostra Signora della Piet\u00e0 si dedicano all'educazione della giovent\u00f9 e all'assistenza ad ammalati e anziani.\nOltre che in Italia, sono presenti in Per\u00f9, nelle Isole Salomone, in Colombia e nelle Filippine; la sede generalizia \u00e8 in piazza Cagni ad Asti.\nAlla fine del 2008 la congregazione contava 208 suore in 38 case."}
{"id": "3667777", "revid": "1385590", "url": "https://it.wikipedia.org/wiki?curid=3667777", "title": "Unione Calcio Sampdoria 1967-1968", "text": "Questa voce raccoglie le informazioni riguardanti lUnione Calcio Sampdoria nelle competizioni ufficiali della stagione 1967-1968.\nStagione.\nNella stagione 1967-1968 la Sampdoria disputa il campionato di Serie A, il primo del dopoguerra a sedici squadre, con 27 punti ottiene la decima posizione. Il torneo ha assegnato lo scudetto al Milan nettamente primo con 46 punti, davanti al Napoli giunto secondo con 37 punti. Scendono in Serie B la Spal ed il Brescia con 22 punti ed il Mantova con 17 punti.\nLa squadra doriana ancora affidata a Gipo Poggi come allenatore e Fulvio Bernardini come direttore tecnico, racimola solo dieci punti nel girone di andata chiuso all'ultimo posto, poi nel girone discendente ottiene diciassette punti, restando ben al di sopra della zona paludosa. Rinforzata in difesa dagli arrivi dal Milan di Gilberto Noletti e Sergio Carpanesi dalla Roma ed in attacco dall'arrivo di Alberto Novelli dal Padova. I migliori realizzatori di questa stagione blucerchiata sono stati Fulvio Francesconi ed Ermanno Cristin autori di sette reti e Roberto Vieri con sei centri. In Coppa Italia subito fuori al primo turno per mano del Torino (1-0)."}
{"id": "3667778", "revid": "729019", "url": "https://it.wikipedia.org/wiki?curid=3667778", "title": "Gerhard Tappen", "text": "Biografia.\nDurante la prima guerra mondiale prest\u00f2 servizio dall'agosto del 1914 all'interno del quartier generale di stanza a Coblenza ove venne nominato capo della divisione operazioni speciali dello stato maggiore. In quest'area egli perse il fratello Hans il quale svolgeva esperimenti con armi chimiche per conto dello stato maggiore tedesco.\nDall'11 marzo 1915 venne nominato capo di stato maggiore della 7. Armee sotto la guida del generale Josias von Heeringen e dal 28 agosto 1916 venne promosso maggiore generale prestando servizio nel gruppo di armate del generale von Mackensen in Romania. Nel dicembre del 1916 ottenne il comando della 5. Ersatz-Division e nel settembre 1917 divenne comandante della 15. Division. Il 27 agosto 1939, nell'anniversario della Battaglia di Tannenberg alla quale prese parte nel 1914 venne nominato generale d'artiglieria \"ad honoerm\".\nDurante gli anni del primo conflitto mondiale tenne un diario di guerra che, unitamente ad altre corrispondenze, si trovano oggi presso l'archivio federale tedesco."}
{"id": "3667779", "revid": "599013", "url": "https://it.wikipedia.org/wiki?curid=3667779", "title": "Nicolas Mass\u00fa", "text": ""}
{"id": "3667780", "revid": "599013", "url": "https://it.wikipedia.org/wiki?curid=3667780", "title": "Stefan van Dijk", "text": "Professionista dal 2000 al 2013, fu campione nazionale in linea nel 2002.\nNel 2005 venne squalificato per un anno dalla Federciclismo fiamminga per aver saltato un test antidoping fuori dalle competizioni. Nel novembre 2013, dopo essersi da poco ritirato dalle competizioni, fu invece squalificato per otto anni per essersi sottoposto per dieci volte, nel 2011, all'ozonoterapia, proibita."}
{"id": "3667782", "revid": "917298", "url": "https://it.wikipedia.org/wiki?curid=3667782", "title": "Ataa Oko", "text": "Biografia.\nAtaa Oko \u00e8 nato nel 1919 nella citt\u00e0 costiera di La in Ghana. Non ha avuto una formazione classica, lavora da quando aveva circa tredici anni come pescatore. Qualche anno dopo la sua famiglia lo ha mandato nelle piantagioni di cacao nella regione Ashante. Dal 1936 al 1939 si forma come falegname ad Accra. Tra il 1939 e il 1970 ha lavorato in numerosi impieghi temporanei.\nIntorno al 1945 inizi\u00f2 a costruire la sua prima bara figurativa. Dopo pochi anni, divenne noto in tutta la regione costiera per le sue bare innovative, tanto che nel 1951 ha finalmente aperto un proprio laboratorio di falegnameria in La.\nDal 2005 \u00e8 diventato, in collaborazione con Regula Tschumi, un pittore d'Art Brut. Le bare e i dipinti di Ataa Oko sono stati esposti per la prima volta nella mostra collettiva \"Six Feet Under\" presso il Kunstmuseum di Berna 2006.\nNel 2010-2011 Ataa Oko ha tenuto la sua prima mostra personale nella Collezione de l'Art Brut a Losanna."}
{"id": "3667784", "revid": "599013", "url": "https://it.wikipedia.org/wiki?curid=3667784", "title": "Bioelettrochimica", "text": "La bioelettrochimica \u00e8 una branca dell'elettrochimica che studia il trasporto di carica, il potenziale di membrana e le reazioni elettrochimiche che riguardano gli enzimi redox.\nStoria.\nGli inizi della bioelettrochimica, cos\u00ec come quelli di elettrochimica, sono strettamente legati alla fisiologia attraverso le opere di Luigi Galvani e Alessandro Volta.\nI primi studi nel campo della bioelettrochimica sono quelli del fisiologo tedesco Julius Bernstein, il quale nel 1902 svolse indagini sulla differenza di potenziale determinata dalla differenza di concentrazione degli ioni in corrispondenza delle pareti di una membrana cellulare.\nAl 1979 risale la fondazione della Bioelectrochemical Society, da parte di Giulio Milazzo.\nNel corso del XX secolo i campi di applicazione della biolettrochimica si sono moltiplicati e tale disciplina ha mantenuto uno stretto legame con la medicina. Grazie agli sviluppi in questo campo sono stati assegnati diversi premi Nobel a medici e fisiologi."}
{"id": "3667785", "revid": "466539", "url": "https://it.wikipedia.org/wiki?curid=3667785", "title": "Vuelta a Espa\u00f1a 1996", "text": "La Vuelta a Espa\u00f1a 1996, cinquantunesima edizione della corsa, si svolse in ventidue tappe, dal 7 al 29 settembre 1996, per un percorso totale di 3\u00a0947\u00a0km. Fu vinta dallo svizzero Alex Z\u00fclle che termin\u00f2 la gara in 97h31'46\" alla media di 40,47\u00a0km/h.\nPartenza della prima tappa a Valencia con 180 ciclisti, di cui 115 tagliarono il traguardo a Madrid.\nSquadre e corridori partecipanti.\nLe 20 squadre partecipanti alla gara furono:"}
{"id": "3667787", "revid": "1005847", "url": "https://it.wikipedia.org/wiki?curid=3667787", "title": "Politica della Bosnia ed Erzegovina", "text": "La Bosnia ed Erzegovina \u00e8 uno Stato federale costituito da due entit\u00e0 politico-amministrative, la Federazione di Bosnia ed Erzegovina e la Repubblica Serba di Bosnia ed Erzegovina. Questo ordinamento fortemente decentrato \u00e8 funzionale alla presenza di tre popoli costitutivi: la componente croata, quella bosgnacca (o bosniaca-musulmana) e quella serba.\nOrdinamento politico.\nIl Paese \u00e8 una repubblica semipresidenziale.\nLa Presidenza della Bosnia ed Erzegovina \u00e8 un organo collegiale composto da tre membri, ciascuno rappresentativo di uno dei tre popoli costitutivi. I tre membri sono eletti direttamente dal corpo elettorale e in modo contestuale ogni quattro anni e assumono ognuno la carica di presidente della presidenza a rotazione per un periodo di otto mesi.\nIl Presidente nomina il Presidente del Consiglio dei Ministri, che deve ottenere la fiducia del Parlamento.\nIl Parlamento ha struttura bicamerale e si articola in Camera dei rappresentanti e Camera dei popoli.\nL'iniziativa legislativa \u00e8 collettivamente esercitata dai due rami del Parlamento, secondo il principio del bicameralismo perfetto. \u00c8 poi previsto il requisito della maggioranza di almeno un terzo dei membri di ciascuna componente rappresentativa delle tre diverse etnie presenti nel Paese.\nDecentramento.\nLe due ripartizioni politiche in cui il Paese si articola sono dotate di un ampio margine di autonomia e in questo ambito si avvalgono di propri organi di governo.\nFederazione di Bosnia ed Erzegovina.\nLa Federazione di Bosnia ed Erzegovina si connota come Repubblica parlamentare.\nL'ordinamento politico della Federazione di Bosnia ed Erzegovina prevede l'esistenza di un Parlamento a struttura bicamerale.\nIl Parlamento nomina il Presidente e questi il Primo Ministro.\nRepublika Srpska.\nLa Republika Srpska si caratterizza come Repubblica semipresidenziale.\nL'ordinamento prevede l'esistenza di Parlamento unicamerale, l'Assemblea Nazionale, e l'elezione diretta del Presidente, cui spetta la nomina del Primo Ministro."}
{"id": "3667788", "revid": "365417", "url": "https://it.wikipedia.org/wiki?curid=3667788", "title": "Unione Calcio Sampdoria 1968-1969", "text": "Questa voce raccoglie le informazioni riguardanti lUnione Calcio Sampdoria nelle competizioni ufficiali della stagione 1968-1969.\nStagione.\nNella stagione 1968-1969 la Sampdoria disputa il campionato di Serie A, con 23 punti si piazza in dodicesima posizione, lo scudetto \u00e8 stato vinto dalla Fiorentina con 45 punti, davanti al Cagliari ed al Milan con 41 punti. Scendono in Serie B il Varese con 22 punti, il Pisa con 20 punti e l'Atalanta con 19 punti.\nStagione trilling, con una salvezza arrivata sul filo di lana nell'ultima giornata con il pareggio interno ottenuto con la Juventus (1-1), e anche grazie alle contemporanee sconfitte del Varese a Firenze e del Pisa a Napoli. La squadra doriana affidata ancora a Fulvio Bernardini soffre tutta la stagione, al termine della quale, figura con il peggior attacco del torneo, con solo 21 reti realizzate in trenta partite. Il miglior realizzatore stagionale blucerchiato \u00e8 stato Roberto Vieri con cinque reti. In Coppa Italia eliminazione nel Terzo Girone, vinto dalla Juventus con cinque punti, la Sampdoria si accontenta di vincere il derby (2-1)."}
{"id": "3667802", "revid": "1086846", "url": "https://it.wikipedia.org/wiki?curid=3667802", "title": "Unione Calcio Sampdoria 1970-1971", "text": "Questa voce raccoglie le informazioni riguardanti lUnione Calcio Sampdoria nelle competizioni ufficiali della stagione 1970-1971.\nStagione.\nNell'annata 1970-1971 la Sampdoria disputa il campionato di Serie A. I blucerchiati, di nuovo affidati a Fulvio Bernardini, in questa stagione ottengono la salvezza sul filo di lana, grazie al pareggio (0-0) ottenuto a Vicenza nell'ultima di campionato che ha salvato entrambe, e alla contemporanea sconfitta del Foggia a Varese: tutte al dodicesimo posto a quota 25 punti, a retrocedere in Serie B sono i pugliesi per via della peggiore differenza reti.\nIn Coppa Italia, inseriti nel sesto girone, i liguri si piazzano alle spalle del Torino, che al termine della competizione vincer\u00e0 il trofeo per la quarta volta. Infine nella Coppa delle Alpi la Sampdoria si piazza seconda nel primo girone, quello vinto dalla Lazio, davanti alle svizzere Lugano e Winterthur; gli stessi laziali si aggiudicheranno poi il trofeo.\nCon 11 reti il miglior realizzatore stagionale doriano risulta Ermanno Cristin, autore di 10 centri in campionato e 1 in coppa; buono anche il contributo realizzativo di Giancarlo Salvi con 8 reti, tutte messe a segno nel campionato."}
{"id": "3667803", "revid": "775372", "url": "https://it.wikipedia.org/wiki?curid=3667803", "title": "Camera dei rappresentanti della Federazione di Bosnia ed Erzegovina", "text": "La Camera dei rappresentanti della Federazione di Bosnia ed Erzegovina (\"Dom predstavnika Parlamenta Federacije Bosne i Hercegovine/\u0414\u043e\u043c \u043f\u0440\u0435\u0434\u0441\u0442\u0430\u0432\u043d\u0438\u043a\u0430 \u041f\u0430\u0440\u043b\u0430\u043c\u0435\u043d\u0442\u0430 \u0424\u0435\u0434\u0435\u0440\u0430\u0446\u0438\u0458\u0435 \u0411\u043e\u0441\u043d\u0435 \u0438 \u0425\u0435\u0440\u0446\u0435\u0433\u043e\u0432\u0438\u043d\u0435\") \u00e8 uno dei due rami in cui si articola il Parlamento della Federazione di Bosnia ed Erzegovina (l'altro ramo \u00e8 la Camera dei popoli).\nLa Camera dei rappresentanti \u00e8 composta da 98 membri eletti su tutto il territorio della Federazione. Essa elegge l'ufficio di presidenza composta dal presidente e da 2 vicepresidenti che devono essere di differenti nazionalit\u00e0, l'attuale presidente \u00e8 Edin Mu\u0161i\u0107,mentre i vicepresidenti sono Mladen Bo\u0161kovi\u0107 e Sa\u0161a Mitrovi\u0107.\nCollegamenti esterni.\nSito ufficiale"}
{"id": "3667805", "revid": "300067", "url": "https://it.wikipedia.org/wiki?curid=3667805", "title": "Mark Anthony Davis", "text": ""}
{"id": "3667808", "revid": "767487", "url": "https://it.wikipedia.org/wiki?curid=3667808", "title": "Mille disgrazie e una fortuna", "text": "Mille disgrazie e una fortuna (\"His Majesty, Bunker Bean\") \u00e8 un film muto del 1925 diretto da Harry Beaumont.\n\u00c8 la seconda trasposizione cinematografica del romanzo \"Bunker Bean\" di Harry Leon Wilson dopo il \"His Majesty, Bunker Bean\" del 1918. Nel 1936, verr\u00e0 rifatto con il titolo \"Bunker Bean\", diretto da William Hamilton e da Edward Killy e interpretato da Lucille Ball.\nTrama.\nBunker Bean \u00e8 un timido impiegato innamorato della figlia del boss. Ovviamente, non osa farsi avanti. Un giorno, per\u00f2, si reca da un medium, che lo convince che lui \u00e8 l'incarnazione di Napoleone e di un faraone egiziano: un vero leader.\nLa cosa lo elettrizza: tutto ringalluzzito, quando torna in ufficio, comincia a sfornare un'idea dietro l'altra con piglio decisionale e pieno di entusiasmo. E la cosa si riflette sulla sua carriera, facendolo diventare ben presto un uomo di successo.\nMa, quando si tratta di conquistare la sua bella, Bunker si rende conto che non avr\u00e0 bisogno di ricorrere all'idea di essere stato un grand'uomo in una supposta vita precedente. Basta essere s\u00e9 stesso.\nProduzione.\nIl film fu prodotto dalla Warner Bros. Pictures.\nDistribuzione.\nDistribuito dalla Warner Bros. Pictures, il film usc\u00ec nelle sale cinematografiche statunitensi il 19 settembre dopo esser stato presentato in prima a New York il 14 settembre 1925 . In Italia venne distribuito nel 1927."}
{"id": "3667810", "revid": "1086846", "url": "https://it.wikipedia.org/wiki?curid=3667810", "title": "Unione Calcio Sampdoria 1971-1972", "text": "Questa voce raccoglie le informazioni riguardanti lUnione Calcio Sampdoria nelle competizioni ufficiali della stagione 1971-1972.\nStagione.\nNella stagione 1971-1972 la Sampdoria disputa il campionato di Serie A, con 28 punti ottiene l'ottava posizione, lo scudetto \u00e8 stato vinto dalla Juventus con 43 punti, seconde Milan e Torino con 42 punti. Retrocedono in Serie B il Mantova ed il Catanzaro con 21 punti ed il Varese con 13 punti.\nLa truppa blucerchiata guidata dal tecnico paraguaiano Heriberto Herrera disputa un campionato di mezza classifica, nel girone di andata ottiene 16 punti, nel girone di ritorno ne raccoglie solo 12, quanto basta per stare lontano dalle zone infide della classifica. In Coppa Italia viene inserita nel quarto gruppo di qualificazione, dove arriva seconda alle spalle della Juventus che passa al girone finale e davanti al Genoa. Migliori marcatori stagionali con 5 reti Ermanno Cristin tutte in campionato, Luis Suarez e Dino Spadetto autori di 4 reti in campionato ed una ciascuno in Coppa Italia."}
{"id": "3667811", "revid": "775372", "url": "https://it.wikipedia.org/wiki?curid=3667811", "title": "Camera dei popoli della Federazione di Bosnia ed Erzegovina", "text": "La Camera dei popoli della Federazione di Bosnia ed Erzegovina (\"Dom naroda Parlamenta Federacije Bosne i Hercegovine/\u0414\u043e\u043c \u043d\u0430\u0440\u043e\u0434\u0430 \u041f\u0430\u0440\u043b\u0430\u043c\u0435\u043d\u0442\u0430 \u0424\u0435\u0434\u0435\u0440\u0430\u0446\u0438\u0458\u0435 \u0411\u043e\u0441\u043d\u0435 \u0438 \u0425\u0435\u0440\u0446\u0435\u0433\u043e\u0432\u0438\u043d\u0435\") \u00e8 uno dei due rami in cui si articola il Parlamento della Federazione di Bosnia ed Erzegovina (l'altro ramo \u00e8 la Camera dei rappresentanti).\nEsso \u00e8 composto da 58 membri: 17 per ogni nazione costitutiva della Federazione (Bosgnacchi, Croati, Serbi) pi\u00f9 7 membri delle altre nazionalit\u00e0.\nLa Camera dei popoli elegge il presidente e i vicepresidenti che devono essere di differenti nazionalit\u00e0 e che costituiscono l'ufficio di presidenza."}
{"id": "3667813", "revid": "1305772", "url": "https://it.wikipedia.org/wiki?curid=3667813", "title": "Antigone (Honegger)", "text": "Antigone \u00e8 un'opera in tre atti di Arthur Honegger su libretto di Jean Cocteau, tratta dalla omonima tragedia di Sofocle. \u00c8 la terza opera lirica di Honegger, dopo \"Le Roi David\" e \"Judith\".\nStoria.\nNel 1922 Jean Cocteau aveva riscritto la storia di Antigone, partendo dalla tragedia di Sofocle e riscuotendo un buon successo sui palchi parigini. Tre anni dopo, nel 1925, il regista Charles Dullin chiese a Honegger di comporre delle musiche per la tragedia di Cocteau. Un'operazione simile, cio\u00e8 la musicazione di un'opera di Cocteau tratta dalla classicit\u00e0 greca, era avvenuta poco tempo prima con la creazione di \"Oedipus Rex\", per le musiche di Stravinskij.\nPrima esecuzione.\nLa \"premi\u00e8re\" di quest'opera avvenne il 28 dicembre 1927 a Bruxelles, presso il Th\u00e9\u00e2tre de la Monnaie. Le scene furono create da Pablo Picasso e i costumi da Coco Chanel. Nella stessa serata venne eseguita, sempre in prima assoluta \"Le pauvre matelot\", opera lirica di Darius Milhaud, anche questo su libretto di Cocteau. Diresse l'orchestra il m\u00b0Maurice Corneil de Thoran.\nRicezione.\n\"Antigone\" fu accolta freddamente nei teatri di Parigi e, a tutt'oggi, \u00e8 considerata una delle composizioni meno accessibili del corpus honeggeriano. Harry Halbreich ha dichiarato che questa composizione, a causa della sua struttura, sebbene ponderata e misurata, evitando forme chiuse, ripetizioni, cadenze tonali, e la totale assenza di lirismo nella linea melodica, non \u00e8 ancora di facile ascolto."}
{"id": "3667820", "revid": "767487", "url": "https://it.wikipedia.org/wiki?curid=3667820", "title": "Provocazione fatale", "text": "Provocazione fatale \u00e8 un film del 1990 diretto da Nin\u00ec Grassia, che ha curato anche il soggetto, la sceneggiatura e le musiche originali.\nTrama.\nKevin Desiago, ufficiale statunitense di stanza a Palinuro, alloggia in una pensione ed entra in rapporti intimi con la proprietaria, ma \u00e8 contrastato dalla giovane figlia di lei e da una ragazza libica, che attira le sue attenzioni. Poi finisce la crisi tra Stati Uniti d'America e Libia e ognuno ritorna alla propria vita .\nProduzione.\nIl film \u00e8 stato girato a Palinuro in provincia di Salerno. Questo \u00e8 anche il secondo dei sette film (tra regia e produzione) in cui Grassia \u00e8 accreditato come Anthony Grey.\nCast.\nIl film \u00e8 interpretato da Carlo Mucari (\u00e8 il suo secondo e ultimo film a cui l'attore partecipa, ai film di Nin\u00ec Grassia), ed \u00e8 il quarto film del regista con Saverio Vallone e con Deborah Cal\u00ec, nel ruolo della figlia della albergatrice. \nDistribuzione.\nDivieti.\nIl film \u00e8 vietato ai minori di 18 anni."}
{"id": "3667821", "revid": "729019", "url": "https://it.wikipedia.org/wiki?curid=3667821", "title": "Brendan Venter", "text": "Biografia.\nLaureato in medicina, durante tutto il periodo trascorso in Sudafrica esercit\u00f2 la professione di medico di famiglia in parallelo a quella di rugbista (in un'intervista del 2010 disse di s\u00e9: \u00abIo non sono un professionista del rugby, sono un medico\u00bb).\nEsord\u00ec, ancora nell'epoca del dilettantismo, in Nazionale sudafricana in un \"test match\" del 1994 a Pretoria contro l'; l'anno successivo fu selezionato nella rosa alla che si tenne proprio in Sudafrica, cui prese parte con quattro incontri, e al termine della quale si laure\u00f2 campione del mondo.\nProfessionista negli Stormers, pass\u00f2 nel 1997 in Inghilterra ai London Irish in cui rimase due stagioni: dopo la fine della , cui partecip\u00f2 e nel corso del quale chiuse la sua carriera internazionale, decise di tornare in patria per riprendere a tempo pieno la sua professione di medico, alternata alla partecipazione in Super 12 nelle file degli Stormers.\nNel 2001 torn\u00f2 di nuovo ai London Irish nella nuova veste di giocatore-allenatore, incarico che tenne per due anni fino al 2003, quando si ritir\u00f2 dal rugby giocato e fece di nuovo ritorno in Sudafrica a riprendere la professione medica.\nIngaggiato come consulente per i tre quarti degli Stormers e, dal 2008, come allenatore del club, nel 2009 Venter fu richiamato in Inghilterra dai Saracens che gli offrirono l'incarico di manager e allenatore capo; in tale posizione giunse fino alla finale di Premiership 2009-10.\nA novembre 2010 annunci\u00f2 le sue dimissioni dall'incarico di allenatore a partire dal gennaio successivo per tornare in patria a causa di ragioni familiari e per proseguire l'attivit\u00e0 medica; l'ultimo incontro dei Saracens da lui guidato fu una vittoria 12-6 contro il suo ex club dei London Irish; tuttavia continu\u00f2 a collaborare con i Saracens nel nuovo ruolo di direttore tecnico. Nel giugno 2013 ha assunto l'incarico di direttore tecnico dei Natal Sharks, squadra sudafricana impegnata in Currie Cup."}
{"id": "3667822", "revid": "767487", "url": "https://it.wikipedia.org/wiki?curid=3667822", "title": "Notacanthidae", "text": "I Notacanthidae sono una famiglia di pesci ossei appartenenti all'ordine Notacanthiformes.\nDistribuzione e habitat.\nSono diffusi in tutti i mari e gli oceani del globo.\nNel mar Mediterraneo sono presenti due specie:\nSi tratta di pesci abissali che vivono in acque profonde fino ad alcune migliaia di metri.\nDescrizione.\nQuesti pesci hanno una sagoma anguilliforme, con estremit\u00e0 caudale molto sottile ed allungata. Il muso si prolunga in un rostro arrotondato. La pinna dorsale \u00e8 ridotta in quasi tutte le specie, costituita da una serie di spine isolate, la pinna anale \u00e8 invece lunga ed arriva all'estremit\u00e0 posteriore andandosi ad unire alla piccolissima pinna caudale, nella parte anteriore \u00e8 costituita da raggi spiniformi. Le pinne ventrali sono inserite molto indietro. Sulla testa ci sono dei pori appartenenti al sistema sensoriale della linea laterale.\n\"Notacanthus chemnitzii\" \u00e8 la specie pi\u00f9 grande e pu\u00f2 superare il metro, le altre invece raramente raggiungono i 60\u00a0cm.\nBiologia.\nLa loro biologia \u00e8 poco nota.\nAlimentazione.\nSi cibano di piccoli invertebrati bentonici.\nRiproduzione.\nNelle popolazioni naturali le femmine sono in numero molto maggiore dei maschi. Le larve sono leptocefali di grandi dimensioni.\nPesca.\nLa loro cattura ha unicamente interesse scientifico."}
{"id": "3667824", "revid": "1086846", "url": "https://it.wikipedia.org/wiki?curid=3667824", "title": "Unione Calcio Sampdoria 1975-1976", "text": "Questa voce raccoglie le informazioni riguardanti lUnione Calcio Sampdoria nelle competizioni ufficiali della stagione 1975-1976.\nStagione.\nNella stagione 1975-1976 la Sampdoria ha disputato il campionato di Serie A, con 24 punti si \u00e8 piazzata in 14\u00aa posizione, lo scudetto tricolore \u00e8 stato vinto dal Torino di Gigi Radice con 45 punti, seconda la Juventus con 43 punti. Scendono in Serie B l'Ascoli, il Como ed il Cagliari.\nL'annata vede l'approdo sulla panchina della Sampdoria di Eugenio Bersellini. Il tecnico emiliano, protagonista l'anno precedente di un'ottima stagione sulla panchina del Cesena, porta con s\u00e9 il centrocampista Maurizio Orlandi ed \u00e8 fautore di un calcio moderno ed aggressivo. I risultati inizialmente sono positivi. La squadra si rende protagonista di una vittoriosa cavalcata nel girone estivo di Coppa Italia, vincendo tutti e quattro gli incontri e mettendo in mostra un gioco offensivo e divertente che esalta la prolificit\u00e0 dei due attaccanti: il centravanti Sergio Magistrelli (scuola Inter) e il neo acquisto Nello Saltutti (proveniente dalla Fiorentina).\nL'inizio del campionato, per\u00f2 spegne gli entusiasmi. La squadra rimane in una posizione di classifica tranquilla fino alla partita casalinga con l'Inter, quando un gol annullato a Rossinelli dall'arbitro Ciacci (per fuorigioco di posizione di Saltutti) scatena la reazione del pubblico blucerchiato. L'invasione di campo di un tifoso e la sua successiva aggressione fisica all'arbitro costeranno alla Samp tre giornate di squalifica allo stadio di Marassi. Le tre partite in campo neutro si concluderanno con tre sconfitte e ci\u00f2 far\u00e0 precipitare la gi\u00e0 non ottimale posizione in classifica. Solo la \"solita\" rimonta di primavera (che si concluder\u00e0 con il decisivo successo interno contro il Napoli) consentir\u00e0 ai blucerchiati di ottenere l'agognata permanenza in massima serie.\nRisultati.\nCoppa Italia.\nPrimo turno.\nClassifica del Sesto Girone: Sampdoria punti 8, Roma punti 5, Piacenza punti 3, L.R. Vicenza e Pescara punti 2.\nSecondo turno.\nClassifica del girone di finale B: Napoli punti 9, Fiorentina punti 7, Milan punti 6, Sampdoria punti 2.\nNote.\nCollegamenti esterni"}
{"id": "3667833", "revid": "89688", "url": "https://it.wikipedia.org/wiki?curid=3667833", "title": "Koi koi", "text": ""}
{"id": "3667841", "revid": "196390", "url": "https://it.wikipedia.org/wiki?curid=3667841", "title": "Presidente del Governo della Repubblica Serba di Bosnia-Erzegovina", "text": ""}
{"id": "3667842", "revid": "599013", "url": "https://it.wikipedia.org/wiki?curid=3667842", "title": "Alice Coachman", "text": "Biografia.\nVinse la gara di salto in alto ai Giochi olimpici di superando la britannica Dorothy Tyler (medaglia d'argento) e la francese Micheline Ostermeyer e stabilendo, con 1,68 metri, un record olimpico durato fino al 1956; nella sua vita agonistica conquist\u00f2 25 campionati di Amateur Athletic Union. Dopo essersi ritirata dalle competizioni divenne un'insegnante."}
{"id": "3667844", "revid": "729019", "url": "https://it.wikipedia.org/wiki?curid=3667844", "title": "Hermann von der Lieth-Thomsen", "text": "Biografia.\nI primi anni.\nNacque il 10 marzo 1867 a Flensburg, citt\u00e0 che proprio l'anno precedente era stata persa dal Regno di Danimarca ed era stata incorporata a quello di Prussia. Entr\u00f2 nell'esercito prussiano nel 1887 come ufficiale del corpo pionieri.\nNel gennaio del 1908 lo Stato Maggiore Generale dell'esercito imperiale tedesco decise la fondazione di una sezione tecnica, col compito di monitorare il progresso dell'aviazione tedesca, oltre che dei trasporti motorizzati e della telegraf\u00eca. Il capitano Thomsen venne nominato a capo di questo reparto prestando servizio sotto Erich Ludendorff. Thomsen prest\u00f2 servizio nello Stato Maggiore Generale sino al febbraio del 1914 quando venne trasferito allo Stato Maggiore del 2\u00ba reggimento del Genio Ferrovieri. Ad ogni modo egli venne nuovamente trasferito a partire dall'agosto del 1914 all'Ufficio Ricerche per l'Aviazione di Posen (Pozna\u0144).\nLa prima guerra mondiale.\nNel marzo del 1915 Thomsen venne nominato Comandante del Servizio Aereo militare (\"Chef des Feldflugwesens\") dell'intero esercito tedesco, incarico che gli fece ottenere il rango di maggiore. Nell'ottobre dell'anno successivo, con la riorganizzazione dell'aviazione tedesca nella Luftstreitkr\u00e4fte, Thomsen, divenuto nel frattempo tenente colonnello, venne nominato capo dello staff di Ernst von Hoeppner, nominato da poco Comandante Generale del Servizio Aereo tedesco. Egli prest\u00f2 servizio come capo dello Stato Maggiore della Luftstreitkr\u00e4fte sino alla fine del primo conflitto mondiale.\nNel 1917 Thomsen ottenne l'onorificenza Pour le M\u00e9rite anche senza essere coinvolto direttamente in combattimenti aerei.\nSuo figlio, Joachim von der Lieth-Thomsen, anch'egli pilota, venne colpito da una nave antiaerea mentre stava sorvolando l'estuario del Tamigi.\nTra le due guerre.\nDopo la fine della prima guerra mondiale, la Germania dovette rinunciare alla propria aviazione come parte dei concordati del trattato di Versailles. Lieth-Thomsen prest\u00f2 servizio nel dipartimento d'aviazione del Ministero della guerra prussiano dal gennaio al febbraio del 1919 e venne infine destinato ad altri compiti nel rinnovato Ministero della guerra. Ad ogni modo, egli si dimise dalla propria posizione e si ritir\u00f2 dal servizio militare col rango di colonnello nell'agosto del 1919.\nNegli anni venti, ad ogni modo, Lieth-Thomsen partecip\u00f2 attivamente agli sforzi che la Germania stava compiendo per costruire una nuova aviazione tedesca segreta in Unione Sovietica. Nel 1923 egli ebbe i primi contatti con i sovietici e nel 1925 fond\u00f2 la prima missione ufficiale.\nDurante il medesimo periodo svilupp\u00f2 dei seri problemi agli occhi che lo portarono successivamente alla cecit\u00e0. Nel 1928 si ritir\u00f2 ad abitare sull'isola di Sylt, nella nativa regione dello Schleswig.\nIl servizio nella Luftwaffe.\nMalgrado la sua cecit\u00e0, quando la \"Luftwaffe\" venne fondata in Germania nel 1935 per volont\u00e0 di Hermann G\u00f6ring, Lieth-Thomsen rientr\u00f2 in servizio militare come capo del reparto di scienze militari del ministero dell'aviazione ottenendo il rango di maggiore generale. Egli mantenne questo incarico sino alla sua morte nel 1942 ricevendo la promozione dapprima a luogotenente generale e poi a quella di \"General der Flieger\" appena prima dello scoppio della seconda guerra mondiale.\nHermann von der Lieth-Thomsen mor\u00ec il 5 maggio 1942 a Sylt e venne sepolto nel Cimitero degli Invalidi di Berlino."}
{"id": "3667846", "revid": "124423796", "url": "https://it.wikipedia.org/wiki?curid=3667846", "title": "Organizzazione militare dei Celti", "text": "Per organizzazione militare dei Celti s'intende lo studio della storia militare e dell'arte bellica dei Celti dal X secolo a.C., data canonica dello sviluppo, in Europa, della cultura celtica, ai primordi dell'Era cristiana, quando le Guerre romano-celtiche si chiusero con la definitiva vittoria di questi ultimi.\nIn questo ampio contesto spazio-temporale si collocano le lotte tra le varie trib\u00f9 celtiche per il controllo dell'Europa centrale e dell'Europa occidentale, sia contro le precedenti popolazioni europee preistoriche sia le une contro le altre, ed i grandi conflitti contro pi\u00f9 solide strutture statali quali il Regno di Macedonia, gli stati ellenistici e, naturalmente, gli Etruschi ed i Romani. Dal V secolo a.C. al II secolo a.C., i Celti monopolizzarono, nell'immaginario collettivo delle popolazioni mediterranee, il ruolo dei \"barbari\" \"hyperborei\" (nordici), perdendo questo primato solo quando i Romani entrarono in contatto con la popolazione germanica dei Cimbri.\nAl tempo dell'apogeo dell'Impero romano (II secolo), i Celti ancora indipendenti (Britanni, Gaeli e Scoti), vivevano nell'attuale Gran Bretagna ed in Irlanda ed ivi proseguirono, in relativo isolamento, la loro tradizione bellica, apportandovi sostanziali evoluzioni solo a seguito delle incursioni dei germani anglosassoni (V secolo), dei vichinghi (IX secolo) e dei normanni (XI secolo).\nOrigini della tradizione militare celtica: guerre tribali di Hallstatt e propagazione dei corredi di La T\u00e8ne.\nUna delle caratteristiche peculiari della cultura celtica fu il ricorrere della pratica bellica, sia intesa come mercenariato, sia come guerra tribale. Seppur la tradizione mitologica insista nel presentare il ricorso dei Celti alla guerra come un esempio di primavera sacra, fenomeno affatto inconsueto nelle civilt\u00e0 indoeuropee e riconducibile a fenomeni di razzia perpetrata in modo sistematico per questioni ludico-economiche, la cronaca storica ed i rilevamenti archeologici evidenziano invece un approccio molto pi\u00f9 politico alla guerra, intesa come mezzo per estendere il potere e l'autorit\u00e0 della trib\u00f9, del clan o della \"sippe\".\nL'evidenza di un profondo mutamento nell'armamento dai protocelti (Cultura di Hallstatt - XII-VI secolo a.C.) ai Celti (Cultura di La T\u00e8ne - VI-I secolo a.C.) supporta in modo abbastanza robusto l'ipotesi di una sistematica evoluzione bellica:\nA partire dal V secolo, i Celti mossero dall'Europa Centrale verso il Mediterraneo, scombussolando l'equilibrio geo-politico del mondo classico:\nGli storici si sono interrogati su quali dinamiche sociali abbiano permesso, a un complesso etnico politicamente frammentato quale sempre fu quello celtico, di pianificare e perseguire efficacemente movimenti di ampia portata (militare e demografica) quali l'invasione dell'Italia Settentrionale del IV secolo a.C. e l'espansione balcanica, greca e anatolica del secolo successivo. Indubbiamente, tali dinamiche accompagnarono una mutazione evidente nella struttura sociale dei Celti del IV secolo a.C., il cui elemento di maggior rilievo \u00e8 rappresentato dal declino delle \u00abantiche dinastie\u00bb alla cui dominanza si era andata a sostituire, per cause ancora sconosciute, quella di un nuovo ceto guerriero sistematicamente specializzatosi e rinnovatosi sin dal declino di Hallstatt. Questa \u00e9lite marziale, composta da esponenti di una piccola aristocrazia terriera, s'inseriva in organizzazioni inter-tribali a base guerriera, le confraternite o \"eter\u00ece\" militari cui accennava Polibio parlando dei Celti discesi in Italia. Proprio l'attitudine ad aggregarsi in consorterie militari potrebbe fornire la chiave in grado di spiegare le doti di eccezionale dinamismo e mobilit\u00e0 palesate dai Celti nel secolo e mezzo della loro espansione storica. Questo farebbe luce anche sulla loro capacit\u00e0 nel saper andare oltre gli angusti orizzonti ancestrali, ricomponendo la tradizionale divisione in una coesa dimensione super-tribale, analoga a quella dei \"Fianna\" del ciclo feniano della mitologia irlandese e probabilmente permeata e rinsaldata da comuni sensibilit\u00e0 religiose, come il tema della ricerca eroica della \"buona morte\", secondo l'ostentata ritualit\u00e0 di quei Gesati che, nudi in battaglia, andarono incontro al nemico e alla morte nella Battaglia di Talamone..\nOrganizzazione militare dei Celti per area geografica.\nGallia Transalpina, Cisalpina ed Italia centrale.\nLa celtizzazione di gran parte dell'Europa era avvenuta all'insaputa dei Romani il cui interesse alla sicurezza non esulava da un ambito essenzialmente locale. Equi, Volsci, Sabini ed Etruschi, erano i popoli, tutti confinanti, con i quali Roma si era dovuta misurare sin dalla sua fondazione. Solo in alcuni casi le relazioni internazionali si erano spinte pi\u00f9 lontano, portando Roma a intrattenere contatti diretti con Cartagine. Ma tali antiche relazioni si inquadravano comunque in un ambito pi\u00f9 vasto, all'interno di un ampio regolamento di interessi reciproci gi\u00e0 storicamente in atto tra l'area di influenza etrusca e quella punica. L'ampia portata di questa convergenza di antica data era culminata, nella seconda met\u00e0 del VI secolo a.C., nell'alleanza anti-focea della battaglia di Alalia, decisiva nel definire gli equilibri tirrenici all'approssimarsi del V secolo a.C. I rapporti con Cartagine erano proseguiti anche dopo la fine dell'et\u00e0 regia quando Roma, appena agli esordi della sua esperienza repubblicana, stipul\u00f2 con Cartagine un trattato\u00a0\u2013 il primo di una serie \u2013 di cui si ha notizia in Polibio, risalente alla fase iniziale di transizione repubblicana della Roma monarchica ma evidentemente iscrivibile nella consuete relazioni tra l'area etrusca e Cartagine. Anteriormente al IV secolo a.C., altre relazioni ad ampio raggio erano state intrattenute con capitali etrusche come Clusium (Chiusi), con \"poleis\" magnogreche come Cuma o, occasionalmente, e per contatti dettati soprattutto dagli approvvigionamenti di frumento, con la Sicilia. Furono queste tre potenze\u00a0\u2013 Etruschi, Cartaginesi e Greci, sia italioti che sicelioti \u2013 a dominare gli equilibri della penisola italiana nel V secolo a.C. e a determinare gli spazi politici entro i quali avrebbe mosso i primi passi l'espansionismo di Roma. All'interno di quegli stessi spazi, a cavallo tra il V e il IV secolo a.C., si preparava l'ingresso di un nuovo protagonista: i Celti.\nL'invasione storica dei Celti nell'Italia del IV secolo a.C., e i primi conflitti che ne nacquero, proiettarono Roma in una dimensione diversa, e le vicende che ne scaturirono ebbero un impatto profondo non solo sulla storia di Roma, ma anche su quella etrusca e di altri popoli della penisola. Gli eventi riverberarono la loro eco ben al di l\u00e0 dei ristretti limiti regionali o peninsulari, riuscendo ad attrarre l'attenzione della tradizione culturale greca: Plutarco riferisce di come Eraclide Pontico, filosofo di poco successivo agli eventi, in un suo libro sull'anima, desse incidentalmente conto di una \u00ab\"certa notizia giunta dall'occidente, secondo cui un esercito, muovendo dall'Iperborea, aveva conquistato una citt\u00e0 greca chiamata Roma, posta in un luogo imprecisato del Grande Mare\u00bb\". La notizia venne a conoscenza anche di Teopompo, Aristotele e di altri autori del IV secolo a.C.\nReciproche influenze con Etruschi, Romani e Germani.\nGli insediamenti etruschi della pianura padana (come \"Felsina\", \"Melpum\", Marzabotto e Spina) caddero sotto la pressione dei Celti fin dal VI secolo a.C., fino alla grande invasione del 390-387 a.C. che li condussero fino a conquistare Roma.\nGli Etruschi potrebbero aver appreso l'utilizzo dello scudo rettangolare con bordi arrotondati e rinforzo verticale centrale dai Celti, come pure l'utilizzo del carro, giunto in Italia attraverso due possibili direttrici, da Nord, attraverso la migrazione di popoli celtici del IV secolo, oppure dal sud-est, attraverso la frequentazione micenea delle coste italiane.\nDiffusori in Europa dei raggiungimenti maturi dell'Et\u00e0 del Ferro, i Celti ebbero un ruolo fondamentale nello sviluppo delle armi e delle armature dei due popoli con i quali si scontrarono maggiormente nel corso della loro storia: i Romani ed i Germani. Gi\u00e0 le campagne in Spagna di Scipione l'Africano avevano portato alla diffusione, nell'esercito repubblicano, del \"gladius hispaniensis\". A seguito delle campagne in Gallia di Giulio Cesare, l'equipaggiamento personale dei militari romani sub\u00ec una marcata \"celticizzazione\".\nLa parola latina \"lancea\" usata per i giavellotti dalle truppe ausiliarie, si suppone possa essere derivata da una parola ibera o celtibera, sebbene la sua forma originale non sia ricordata. I Romani descrissero la lancia dei Celti con il termine di \"gaesum\", latinizzando il termine celtico di \"gaisos\".\n\u00c8 pure vero che le due parole latine per indicare un carro da guerra, \"carrus\" e \"covinnus\", furono adottate dalla lingua celtica, sebbene i Romani non sembra abbiano impiegato i carri in guerra.\nIntorno al 550 a.C. i Germani raggiunsero l'area del Reno, imponendosi sulle preesistenti popolazioni celtiche e in parte mescolandosi a esse (\u00e8 considerato misto il popolo di confine dei Belgi). E sebbene portatori di una civilt\u00e0 pi\u00f9 articolata, i Galli transalpini subirono l'insediamento di avamposti germanici nel loro territorio, che diedero origine a processi di sovrapposizione tra i due popoli: insediamenti appartenenti all'uno o all'altro ceppo si alternavano e penetravano, anche profondamente, nelle rispettive aree d'origine. Sul lungo periodo, a uscire vincitori dal confronto furono i Germani, che qualche secolo pi\u00f9 tardi sarebbero dilagati a occidente del Reno. Identico processo si sarebbe verificato, a sud, lungo l'altro argine naturale alla loro espansione, il Danubio.\nSappiamo, infatti, che dal 72 a.C. un gruppo di trib\u00f9 germaniche, capeggiate dagli Suebi di Ariovisto, aveva passato il Reno e tormentava con le sue scorribande il territorio gallico, infliggendo anche una dura sconfitta ai Galli presso Admagetobriga (60 a.C.). Sembra infatti che Ariovisto avesse varcato il Reno, insieme alle popolazioni suebe provenienti dalle vallate dei fiumi Neckar e Meno. I Galli invocarono allora l'aiuto di Cesare, che sconfisse definitivamente Ariovisto presso Mulhouse (58 a.C.).\nPenisola iberica.\nIl nucleo centrale dell'insediamento celtiberico corrisponde a un'area dell'odierna Spagna centrale, a cavallo tra le regioni di Castiglia, Aragona e La Rioja e compresa tra il medio bacino dell'Ebro e l'alto corso del Tago (la Meseta). La penetrazione in quest'area risale all'VIII-VI secolo a.C., anche se \u00e8 possibile che alcune infiltrazioni proto-celtiche fossero avvenute anche in epoche precedenti, fin dal X secolo a.C. (cultura dei campi di urne).\nIn un secondo momento, i Celtiberi si espansero verso sud (nell'attuale Andalusia) e verso nord-ovest, fino a toccare le coste atlantiche della penisola (Galizia). A indicare i confini esatti della penetrazione celtica nella Penisola iberica sono la toponomastica (caratteristici sono i prefissi \"seg-\" e i suffissi \"-samo\" e, soprattutto, \"-briga\") e la diffusione del \"corpus\" delle iscrizioni in celtiberico, all'interno del quale spiccano i \"Bronzi di Botorrita\".\nI principali nuclei urbani dei Celtiberi, strutturati secondo il tipico schema indoeuropeo della \"fortezza di collina\", furono Numanzia, Kalakoricos (l'odierna Calahorra, chiamata dai Romani Calagurris) e l'attuale Calatayud (Bilbilis per i latini).\nReciproche influenze con Iberi e Cartaginesi.\nGli Iberi erano una popolazione preesistente della omonima penisola, che a partire dall'VIII secolo a.C. vennero in contatto con le prime migrazioni celtiche. I Celti andarono cos\u00ec a insediarsi nelle pianure centrali e nelle zone costiere atlantiche. Dai Celti gli Iberi sembra abbiano appreso l'utilizzo dello scudo ovale, poich\u00e9 a differenza del precedente loro piccolo scudo circolare, offriva una miglior protezione contro gli attacchi della fanteria pesante romana. Era costituito da un umbone a protezione della maniglia centrale, il cui peso era di circa 5-7 chilogrammi. Sia il precedente scudo rotondo, sia quello ovale, erano decorati con simboli e colori.\nTroviamo mercenari celtici al soldo dei Cartaginesi nella prima guerra punica, dapprima impiegati nell'assedio di Agrigento del 263 a.C. e, successivamente, impegnati in operazioni in Sardegna. Infine, tremila di loro, al comando di Autarito, saranno coinvolti nella famosa rivolta mercenaria di Cartagine che dal 241 a.C., a conclusione della guerra punica, impervers\u00f2 per pi\u00f9 anni e mise a repentaglio la stessa stabilit\u00e0 della citt\u00e0 punica appena uscita perdente dal confronto con Roma.\nNel corso poi della seconda guerra punica l'impiego della fanteria celtica da parte di Annibale si rivel\u00f2 fondamentale ai fini dell'intera guerra sul suolo italico. Ad esempio nel 217 a.C. il generale cartaginese contava circa 50.000 armati, in massima parte Galli che si erano aggiunti ai superstiti della marcia dell'anno precedente. Nel 216 a.C. a Canne Annibale dispose al centro i Galli, secondo Tito Livio in una curiosa formazione a mezzaluna, con la convessit\u00e0 rivolta verso l'avversario, nella quasi certezza che non avrebbero retto alla pressione dello schieramento romano. Vide giusto. Nell'ultima e decisiva battaglia di Zama del 202 a.C., il generale cartaginese pot\u00e9 schierare 50.000 armati, tra cui 12.000 fanti celti e liguri subito a ridosso della prima linea degli elefanti.\nBritannia.\nA partire dall'VIII-VI secolo a.C., gruppi di Celti invasero a pi\u00f9 riprese le Isole britanniche, sovrapponendosi ai precedenti abitanti. Tali gruppi provenivano, attraverso La Manica, dalle coste continentali dell'Europa, che i Celti avevano appena raggiunto dopo aver avviato la loro espansione dalla culla del loro popolo (l'area della Cultura di La T\u00e8ne) e disceso il corso Reno. A partire dall'odierna Inghilterra meridionale, si espansero rapidamente in tutta la Gran Bretagna e l'Irlanda, anche se nell'attuale Scozia il popolo pre-indoeuropeo dei Pitti conserv\u00f2 la propria individualit\u00e0. Vivevano in gruppi tribali altamente organizzati, tipicamente governati da un capo-trib\u00f9. Erano organizzati in una \"classe alta\" di guerrieri (che tipicamente si faceva crescere dei lunghi baffi) e una \"classe bassa\" di schiavi e lavoratori.\nI guerrieri Celti erano famosi per essere feroci e impavidi, donne guerriere e condottiere non erano per\u00f2 sconosciute. La pi\u00f9 famosa tra queste fu Boudicca attorno alla met\u00e0 del I secolo d.C.. Tra i Britanni si svilupparono molto un genere di fortificazioni collinari, poste quindi su un terreno elevato, circondate da una profonda trincea, con la terra ammassata in banchi. L'area era circondata anche da una palizzata. Questa configurazione veniva difesa facilmente dagli assalti. Con il passare del tempo questo genere di fortificazioni divennero sempre pi\u00f9 ampie e ospitarono insediamenti permanenti e centri di commercio. Ne troviamo numerosi esempi ancora oggi dall'Inghilterra occidentale e sud-occidentale, fino alla Scozia settentrionale.\nNell'ambito delle guerre per la conquista della Gallia, Gaio Giulio Cesare condusse due rapide incursioni in Britannia, nel 55 e nel 54 a.C. Cesare stesso ne rende conto nel suo \"De bello Gallico\"\nI Britanni rimasero indipendenti sino al 43 d.C., quando l'imperatore romano Claudio lanci\u00f2 l'invasione dell'isola, affidandola ad Aulo Plauzio. Il generale sconfisse Carataco, re dei Catuvellauni e guida della resistenza anti-romana, e diede cos\u00ec inizio al dominio latino. In seguito, nuove spedizioni furono condotte da Publio Ostorio Scapula (47-51) e da Svetonio Paolino (60-61) (che affront\u00f2 e vinse l'indomita regina degli Iceni, Boudicca) e da Gneo Giulio Agricola, che conquist\u00f2 le terre dei Briganti e sconfisse le trib\u00f9 dell'odierna Scozia. I Romani occuparono l'area degli attuali Inghilterra e Galles, erigendo a nord un \"limes\" fortificato: il Vallo di Adriano (122), in seguito spostato ancora pi\u00f9 a nord (Vallo di Antonino, 142). Al di l\u00e0 del \"limes\" (nell'attuale Scozia e in Irlanda) rimasero sia trib\u00f9 britanniche, sia i Pitti.\nEuropa Orientale.\nNel secolo a.C. la pressione dei Celti verso i Balcani poteva esercitarsi verso quelle stesse aree danubiane lungo le cui direttrici, alla fine del secolo precedente, si era probabilmente avuta, una migrazione, legata per tradizione al nome di Segoveso e documentata da alcuni resti archeologici, come quelli della necropoli di Stupava, presso Bratislava. Ma appena pi\u00f9 a sud di quelle regioni, ogni velleit\u00e0 d'invasione incontrava a quel tempo un ostacolo insormontabile nel potere di Alessandro Magno.\nI Senoni, avevano infatti stipulato, intorno al 332-331 a.C., un trentennale trattato di pace con l'emergente potenza di Roma; una delle conseguenze fu il disimpegno da quell'area di ingenti risorse militari ad elevata mobilit\u00e0, che non tardarono a essere dirottate verso lo scacchiere balcanico.\nUna prima ondata si ebbe gi\u00e0 nel 310 a.C.; dodici anni pi\u00f9 tardi, un nuovo tentativo si arener\u00e0 miseramente di fronte alla vittoria di Cassandro sul monte Emo. Ma fu dopo il 281 a.C., che si prefigur\u00f2 un nuovo scenario, apertosi con la morte e la disgrazia dinastica di Lisimaco, diadoco di Tracia, nella battaglia di Curupedio; approfittando di questa nuova situazione ebbe inizio nella penisola balcanica la pi\u00f9 massiccia e aggressiva incursione di popoli celtici, un evento noto nella letteratura storica transalpina con il nome di \"Grande exp\u00e9dition\", la \"Grande spedizione\".\nNel 280 a.C., infatti, imponenti armate celtiche si radunarono nell'area nord-occidentale della conca carpatica, e si spinsero in tre tronconi nella penisola balcanica, fin dentro la Grecia centrale. I Greci, forse adattando un termine impiegato da quelle stesse trib\u00f9 celtiche, denominarono gli invasori \"\u03b3\u03b1\u03bb\u03ac\u03c4\u03b1\u03b9\", anzich\u00e9 \"\u03ba\u03b5\u03bb\u03c4\u03bf\u03af\" o \"\u03ba\u03ad\u03bb\u03c4\u03b1\u03b9\", termine con il quale identificavano gli abitanti autoctoni delle aree grecizzate presso la colonia di Massalia.\nI sussulti portati dall'invasione celtica coinvolsero la quasi totalit\u00e0 del mondo ellenistico, lasciando fuori praticamente il solo Egitto tolemaico. Furono anche un banco di prova dell'adeguatezza e della prontezza di riflessi di quell'aggregato politico-culturale posto di fronte ad elementi di intensa turbativa esterna: in quell'occasione, \u00abtutta la nuova grecit\u00e0 (fatta eccezione per l'Egitto) si misur\u00f2 sulla questione celtica\u00bb ma, come viene riconosciuto, \u00abla capacit\u00e0 di reazione degli stati ellenistici fu all'altezza della situazione\u00bb.\nReciproche influenze con Illiri, Traci e Daci, Macedoni e civilt\u00e0 ellenistiche.\nI Celti influenzarono gli Illiri in molti aspetti culturali e materiali, soprattutto le trib\u00f9 di Dalmazia e Pannonia. Un tipo di scudo di legno oblungo con una borchia di ferro fu introdotto dai Celti in Illiria. La cultura di Hallstatt influenz\u00f2 abbondantemente gli Illiri ed i loro discendenti.\nIl modo di combattere dei Traci fu influenzato dai Celti e viceversa in vari modi, come per esempio l'adozione di alcune spade molto lunghe, bench\u00e9 non tutti le usassero: i Triballi non adottarono l'equipaggiamento dei Celti. Un'altra arma, la sica, chiamata \"spada tracia\" (in lingua greca \u0398\u03c1\u03b1\u03ba\u03b9\u03ba\u03bf\u03bd \u03be\u03af\u03c6\u03bf\u03c2) bench\u00e9 non sia stata originata da loro, ebbe un uso molto popolare. Considerata un'arma tipicamente tracia, l'origine di questa spada proveniva dalla cultura di Hallstatt ed i Traci potrebbero averla adottata o ereditata.\nIl popolo celto-germanico dei Bastarni costituivano un'importante reparto dell'esercito dacico. Alcune armi di tipo celtico furono infatti impiegate da loro, come le lunghe spade o gli scudi rotondi. I Celti ebbero un ruolo attivo in Dacia ed il popolo celtico degli Scordisci furono alleati con i Daci.\nAnche i sovrani ellenistici non seppero rinunciare ai servizi mercenari offerti dai Celti. Antigono Gonata assold\u00f2 nel suo esercito i superstiti della battaglia di Lisimachia; sono forse gli stessi che nel 274 a.C., schierati in retroguardia contro Pirro, si lasceranno fieramente massacrare, senza indietreggiare di un passo di fronte alla defezione dell'avanguardia macedone.\nQuattromila Celti, intorno al 277-276 a.C. moriranno poi su un'isola del Nilo, dopo esservi stati confinati da Tolomeo Filadelfo che, avutili al suo servizio, voleva impedirne la ribellione."}
{"id": "3667848", "revid": "375960", "url": "https://it.wikipedia.org/wiki?curid=3667848", "title": "Esercito dei Celti", "text": ""}
{"id": "3667849", "revid": "228587", "url": "https://it.wikipedia.org/wiki?curid=3667849", "title": "Guido Tessari", "text": "Carriera.\nClub.\nCresciuto hockeisticamente nella sua citt\u00e0 (aveva esordito in serie B con l'Asiago Hockey AS nel 1976-1977, vincendo tra l'altro quel campionato, nel quale l'Asiago era stato retrocesso per mancanza di copertura del pala Hodegart), ha poi giocato con l'HC Milano Saima (dal 1986 al 1988 in seconda serie, conquistando la promozione in massima serie nella seconda stagione, fu proprio lui a segnare la rete decisiva), AS Mastini Varese (con cui vinse il titolo 1989), HC Alaska Milano (in seconda serie, nel 1989-1990), per chiudere poi la carriera all'AS Hockey Pergine (1994-1996, in terza serie).\nNazionale.\nHa disputato un incontro con la maglia dell', in occasione di un'amichevole con il VSV Villach il 12 settembre 1980.\nAllenatore.\nHa poi allenato le giovanili dell'Asiago Hockey AS (under 18 e under 20, nel 2008-2009), per passare, nella stagione successiva, a ricoprire contemporaneamente il ruolo di allenatore delle squadre di ragazzi pi\u00f9 piccoli e di assistente allenatore della prima squadra, guidata da John Tucker.\nBiografia.\n\u00c8 scomparso nel 2011 all'et\u00e0 di 53 anni a seguito di un infarto.\nMemorial Tessari.\nIl 28 gennaio 2012 si \u00e8 disputato ad Asiago il \"I Memorial Tessari\" tra \"Old Bears Asiago\" e \"Ald Stars Varese\", squadre di vecchie glorie tra le quali gioc\u00f2 anche Lucio Topatigh. L'appuntamento per ricordare Tessari \u00e8 poi stato ripetuto annualmente, col \"II Memorial Tessari\" che si \u00e8 disputato, sempre ad Asiago, il 27 ottobre 2012 tra \"Old Bears Asiago\" e vecchie glorie di Alleghe, Fassa e Varese; il III Memorial \u00e8 stato disputato il 5 ottobre 2013 all'Hodegart tra \"Old Bears\", \"Fassa Pioneers\" ed \"Alleghe Old Timers\" ed il IV Memorial il 25 ottobre 2014 (sempre ad Asiago) tra le stesse squadre (formate sempre da giocatori over 35) affrontatesi l'anno precedente."}
{"id": "3667865", "revid": "1573940", "url": "https://it.wikipedia.org/wiki?curid=3667865", "title": "Notacanthus bonaparte", "text": "Il Notacanto (Notacanthus bonaparte ), \u00e8 un pesce marino appartenente alla famiglia Notacanthidae.\nDistribuzione e habitat.\n\u00c8 presente nel mar Mediterraneo occidentale e nell'oceano Atlantico orientale tra le Isole F\u00e6r \u00d8er e la Mauritania. esistono segnalazioni dall'Islanda.\n\u00c8 un pesce abissale che vive a grandi profondit\u00e0. \u00c8 stato segnalato almeno fino a 2000 metri.\nDescrizione.\nL'aspetto \u00e8 quello tipico della famiglia, coda allungata e molto sottile, muso arrotondato e sporgente, pinna dorsale sostituita da una fila di 6-8 spine, pinna anale lunga che arriva fino alla piccolissima pinna caudale. La bocca \u00e8 piccola e ventrale, \u00e8 situata sotto l'occhio. Le scaglie sono piccolissime.\nIl colore \u00e8 giallo brunastro con riflessi argentati sui fianchi e blu sul ventre. La bocca e gli opercoli branchiali hanno colore nero.\nRaggiunge i 25-30 cm al massimo.\nBiologia.\nProbabilmente gregario. Nuota con le testa rivolta in basso.\nAlimentazione.\nSi ciba di invertebrati del benthos, soprattutto anfipodi e copepodi, echinodermi e briozoi.\nRiproduzione.\nLe femmine sono pi\u00f9 brevi e tozze dei maschi, che hanno narici allargate. Si riproduce in estate. Le larve sono leptocefali.\nPesca.\nCasuale con reti a strascico di grandi profondit\u00e0. Sono commestibili ma hanno carni di pessima qualit\u00e0.\nValore economico nullo."}
{"id": "3667866", "revid": "767487", "url": "https://it.wikipedia.org/wiki?curid=3667866", "title": "Bobbed Hair", "text": "Bobbed Hair \u00e8 un film muto del 1925 diretto da Alan Crosland.\nTrama.\nConnemara Moore, una ricchissima ereditiera, non sa decidersi tra due pretendenti: il primo vuole che si tagli i capelli alla maschietta, l'altro \u00e8 contrario. Connemara deve vedersela anche con la zia che minaccia di diseredarla se si taglier\u00e0 i capelli. Alle prese con questo serio dilemma, Connemara decide di lasciare tutti e di restarsene sola. Si infila in un'auto guidata da David Lacy che la coinvolge in una serie di avventure tra contrabbandieri, feste sfrenate e in una storia d'amore. Alla fine, Connemara taglier\u00e0 la testa al toro decidendo di sposare David, risolvendo i suoi dilemmi.\nProduzione.\nIl film fu prodotto dalla Warner Bros. Pictures.\nDistribuzione.\nDistribuito dalla Warner Bros. Pictures, il film usc\u00ec nelle sale cinematografiche statunitensi il 25 ottobre 1925."}
{"id": "3667869", "revid": "281901", "url": "https://it.wikipedia.org/wiki?curid=3667869", "title": "Notacanthus bonapartei", "text": ""}
{"id": "3667870", "revid": "281901", "url": "https://it.wikipedia.org/wiki?curid=3667870", "title": "Notacanto", "text": ""}
{"id": "3667871", "revid": "298229", "url": "https://it.wikipedia.org/wiki?curid=3667871", "title": "Esther Brand", "text": "Biografia.\nStudente delle Maitland High School di Citt\u00e0 del Capo, nel 1941 eguagli\u00f2 il record mondiale di salto in alto con la misura di 1,66 m.\nNel 1952, ai Giochi olimpici di Helsinki, si laure\u00f2 campionessa olimpica della specialit\u00e0, saltando 1,67 m e precedendo la britannica Sheila Lerwill (medaglia d'argento) e la sovietica Aleksandra \u010cudina (medaglia di bronzo). Nella stessa edizione delle Olimpiadi prese parte anche alla gara di lancio del disco, venendo eliminata nel turno di qualificazione."}
{"id": "3667879", "revid": "1573940", "url": "https://it.wikipedia.org/wiki?curid=3667879", "title": "Amegilla albigena", "text": "Amegilla albigena () \u00e8 un imenottero apoideo della famiglia Apidae (sottofamiglia Apinae, trib\u00f9 Anthophorini).\nDistribuzione.\nHa un areale mediterraneo e centro-asiatico.\nIn Italia \u00e8 presente in tutta la penisola e nelle isole maggiori.\nBiologia.\n\u00c8 un'ape solitaria che nidifica prevalentemente in cavit\u00e0 scavate nel suolo: ciascuna femmina, dopo la fecondazione, costruisce un nido formato da una serie di cellette, poi le riempie di nettare e di polline impastati, ed in ultimo depone un uovo in ciascuna celletta. Le larve si sviluppano esclusivamente grazie a queste provviste, senza ricevere ulteriore cura dalla madre.\n\u00c8 una specie polilettica che si nutre a spese di piante delle famiglie Boraginaceae, Fabaceae e Lamiaceae.\nUna singolare abitudine dei maschi di questa specie, comune a molti Anthophorini, \u00e8 quella di dormire aggrappati per le mandibole ai fusti o alle foglie delle piante."}
{"id": "3667883", "revid": "729019", "url": "https://it.wikipedia.org/wiki?curid=3667883", "title": "Coppa del Re 1998-1999", "text": "La Copa del Rey 1998-1999 fu la 95\u00aa edizione della Coppa di Spagna. Il torneo inizi\u00f2 il 1\u00ba settembre 1998 e si concluse il 26 giugno 1999. La finale si disput\u00f2 allo stadio Olimpico di Siviglia e la squadra vincente fu il Valencia.\nFormula e squadre partecipanti.\nIn questa edizione presero parte tutte le squadre di Primera Divisi\u00f3n, 19 squadre di Segunda Divisi\u00f3n e 29 squadre di Segunda Divisi\u00f3n B che si sfidarono in scontri ad eliminazione diretta. I primi dieci club della Primera Divisi\u00f3n dell'anno scorso erano direttamente qualificati per gli ottavi mentre i restanti club della massima divisione entrarono in scena nel terzo turno.\nPrimo turno.\nLe partite furono giocate dal 1\u00b0 al 9 settembre 1998.\nSecondo turno.\nLe partite furono giocate dal 23 settembre al 7 ottobre 1998.\nTerzo turno.\nLe partite furono giocate dal 28 ottobre all'11 novembre 1998.\nQuarto turno.\nLe partite furono giocate dal 16 dicembre 1998 al 13 gennaio 1999.\nOttavi di finale.\nLe partite furono giocate dal 20 gennaio al 4 febbraio 1999.\nQuarti di finale.\nI quarti si disputarono dal 17 al 24 febbraio 1999.\nSemifinali.\nLe semifinali si disputarono dal 9 al 16 giugno 1999."}
{"id": "3667884", "revid": "1318658", "url": "https://it.wikipedia.org/wiki?curid=3667884", "title": "La cavalcata dei morti", "text": "La cavalcata dei morti (titolo in lingua originale \"L'arm\u00e9e furieuse\") \u00e8 un romanzo poliziesco del 2011 della scrittrice francese Fred Vargas, il settimo con protagonista il personaggio del commissario Adamsberg e i suoi uomini del commissariato del XIII \"arrondissement\" di Parigi.\nIl romanzo \u00e8 stato pubblicato per la prima volta in Francia nel 2011 dall'editore \"Editions Viviane Hamy\", poi tradotto e pubblicato in Italia nel 2011, da Einaudi.\nTrama.\nIl commissario Adamsberg, grazie a una singolare intuizione, smaschera l'omicidio di un'anziana donna, perpetrato dal marito con un mezzo veramente insolito. Al ritorno in commissariato, scopre che un magnate dell'industria \u00e8 stato bruciato nella sua auto e che dell'omicidio \u00e8 indiziato un ragazzo di banlieue, sicuramente innocente. Nel contempo una madre arriva dalla Normandia per chiedere aiuto: sua figlia ha visto la Schiera furiosa, un'armata di fantasmi che \"ghermisce\" chi compia impunemente cattive azioni. Ha paura che la figlia venga incolpata o addirittura linciata, come una Cassandra che sparga oscuri presagi. \n\u00c8 l'inizio di un vortice che conduce lo \"spalatore di nuvole\" Adamsberg in una Normandia paesana piena di poteri vecchi di secoli, anziani nobili, rancori mai sopiti e figure strane e oscure. E una lunga scia di omicidi. Con il suo solito metodo \"laterale\" Adamsberg cerca di trovare il bandolo barcamenandosi tra le indagini, il suo nuovo ruolo di padre di Zerk, gli scontri tra Danglard e Veyrenc, mentre tutti gli avvenimenti girano intorno al sentiero percorso dalla masnada di spettri, capeggiata dall'oscuro sire Hellequin.\nVoci correlate.\nAltri romanzi della Vargas con protagonista il commissario Adamsberg:\nRaccolta di racconti"}
{"id": "3667890", "revid": "12290", "url": "https://it.wikipedia.org/wiki?curid=3667890", "title": "Superman-Prime", "text": ""}
{"id": "3667893", "revid": "124510164", "url": "https://it.wikipedia.org/wiki?curid=3667893", "title": "Automotrice DB VT 95", "text": "L'automotrice VT 95 della Deutsche Bundesbahn era un rotabile a due assi e trazione diesel, progettato per l'utilizzo su linee a scarso traffico. Era parte della serie di autobus su rotaia (\"Schienenbus\") progettati dalla Waggonfabrik Uerdingen.\nEntrati in servizio in centinaia di esemplari dal 1950 al 1958, consentirono di sostituire la trazione a vapore su molte linee a scarso traffico, consentendone un esercizio pi\u00f9 economico.\nLe automotrici VT 95 avevano un solo motore; fu costruita anche una versione a due motori (VT 98) e una a cremagliera (VT 97).\nNel 1968, con l'introduzione di un nuovo sistema di numerazione, le VT 95 furono riclassificate nel gruppo 795.\nLe automotrici furono ritirate dal servizio negli anni ottanta, sostituite dalle pi\u00f9 moderne 628."}
{"id": "3667894", "revid": "188116", "url": "https://it.wikipedia.org/wiki?curid=3667894", "title": "Cristobulo", "text": ""}
{"id": "3667895", "revid": "1573940", "url": "https://it.wikipedia.org/wiki?curid=3667895", "title": "Amegilla quadrifasciata", "text": "Amegilla quadrifasciata () \u00e8 un imenottero apoideo della famiglia Apidae (sottofamiglia Apinae, trib\u00f9 Anthophorini)."}
{"id": "3667896", "revid": "765341", "url": "https://it.wikipedia.org/wiki?curid=3667896", "title": "Le tombeau de Couperin", "text": "Le tombeau de Couperin \u00e8 una suite per pianoforte del compositore francese Maurice Ravel. Venne composta fra il 1914 e il 1917 durante la Prima guerra mondiale: ogni movimento \u00e8 dedicato ad un amico del compositore caduto in guerra.\nStoria.\nRavel, trentanovenne allo scoppio della Prima guerra mondiale, venne arruolato in artiglieria come autista di camion e ambulanze. A causa della sua debolezza fisica rimase al fronte per poco tempo e poi rimandato a casa per un principio di dissenteria. Riusc\u00ec in tal modo a scampare dai pericoli della guerra, ma non fu cos\u00ec per diversi suoi amici, caduti combattendo per la patria. I tombeaux, anche detti \"apoth\u00e9oses\", erano, nella tradizione musicale del settecento, delle raccolte strumentali composte per onorare musicisti o anche celebri personaggi. \"Le tombeau de Couperin\", iniziata prima dello scoppio della guerra, e inizialmente pensata come un tributo a Fran\u00e7ois Couperin, recher\u00e0 alla fine una doppia dedica, quella al grande maestro del clavicembalo barocco e quella agli amici scomparsi.\nMovimenti.\nLa suite non \u00e8 strutturata secondo il classico canone barocco, a cui si ispira, ma lo imita, riportando sia movimenti di danza (Furlana, Rigaudon, Minuetto) che brani tipicamente strumentali (Preludio, Fuga, Toccata).\nPrima esecuzione.\nLa \"premi\u00e8re\" della suite fu eseguita presso la Salle Gaveau, a Parigi, l'11 aprile 1919, per opera di Marguerite Long, vedova di uno dei dedicatari. Ravel era intenzionato a far eseguire la prima al termine della stesura della composizione, ma un bombardamento sulla citt\u00e0 imped\u00ec l'avvenimento. Aspettando di poter avere la prima esecuzione, Ravel orchestr\u00f2 Pr\u00e9lude, Forlane, Menuet e Rigaudon (in questo preciso ordine, 1918). La prima esecuzione della versione orchestrale avvenne il 28 febbraio 1920, alla Salle \u00c9rard, con l'orchestra dei Concerts Pasdeloup sotto la direzione di Rhen\u00e9-Baton.\nCirca otto mesi dopo quest'ultima esecuzione, i Balletti svedesi di Rolf de Mar\u00e9 misero in scena un balletto sulle tre danze della suite, con le coreografie di Jean B\u00f6rlin.\nOrganico.\nSe per la versione originaria \u00e8 previsto il solo pianoforte, per la versione orchestrale sono previsti due flauti, due oboi, corno inglese, due clarinetti, due fagotti, due corni, tromba, arpa e archi."}
{"id": "3667899", "revid": "49667648", "url": "https://it.wikipedia.org/wiki?curid=3667899", "title": "Automotrice DB 795", "text": ""}
{"id": "3667900", "revid": "163270", "url": "https://it.wikipedia.org/wiki?curid=3667900", "title": "Le Tombeau de Couperin", "text": ""}
{"id": "3667901", "revid": "1573940", "url": "https://it.wikipedia.org/wiki?curid=3667901", "title": "Polyacanthonotus rissoanus", "text": "Polyacanthonotus rissoanus () \u00e8 un pesce osseo marino della famiglia Notacanthidae.\nDistribuzione e habitat.\nSi trova nell'oceano Atlantico sia occidentale (dalla Baia di Baffin e lo Stretto di Davis fino alla Carolina del Nord) che orientale (tra l'Irlanda e il Sudafrica, con qualche segnalazione dall'Islanda). Si incontra anche nel mar Mediterraneo, compresi i mari italiani.\n\u00c8 un pesce abissale che vive a grandi profondit\u00e0. Si trova di solito pi\u00f9 in profondit\u00e0 del notacanto, che \u00e8 pi\u00f9 comune.\nDescrizione.\nAbbastanza simile al \"Notacanthus bonaparte\", se ne distingue sia per l'aspetto pi\u00f9 allungato con testa e occhi pi\u00f9 piccoli che per il muso molto pi\u00f9 allungato, con bocca situata pi\u00f9 avanti degli occhi. Le spine che sostituiscono la pinna dorsale sono molto pi\u00f9 numerose.\nIl colore dell'animale vivo non \u00e8 noto, quello degli individui morti \u00e8 bianvastro con sfumature brune sui fianchi e azzurre sul ventre. Anche la testa pu\u00f2 avere chiazze di colore azzurrastro, specie sul muso, attorno agli occhi e sugli opercoli branchiali.\nMisura fino a 23 cm.\nBiologia.\nIgnota."}
{"id": "3667913", "revid": "767487", "url": "https://it.wikipedia.org/wiki?curid=3667913", "title": "La battaglia dei Mods", "text": "La battaglia dei Mods (\"Crazy Baby\") \u00e8 un film del 1966, diretto da Franco Montemurro.\nTrama.\nIn seguito alla morte della sua fidanzata in una rissa fra Mods e Rockers (fazioni notoriamente in rivalit\u00e0 tra di loro) a Liverpool, Ricky fugge a Roma dove diviene oggetto delle attenzioni della giovane fidanzata di suo padre.\nColonna sonora.\nNel corso del film Ricky Shayne canta:"}
{"id": "3667916", "revid": "838137", "url": "https://it.wikipedia.org/wiki?curid=3667916", "title": "Way Down", "text": "Way Down \u00e8 un brano musicale registrato da Elvis Presley nell'ottobre del 1976 e fu l'ultimo suo singolo pubblicato prima della sua morte avvenuta il 16 agosto 1977. La canzone \u00e8 stata scritta da Layng Martine Jr. ed in seguito ne furono incise delle reinterpretazioni da parte di Status Quo e Cliffhanger.\nIl brano.\nLa canzone fu pubblicata come singolo assieme al brano \"Pledging My Love\" come Lato-B) il 6 giugno 1977. Al momento della morte di Elvis era nella top 40 della classifica, ma raggiunse il primo posto della classifica Americana di musica Country e nella British Pop charts pochi giorni dopo l'annuncio della scomparsa del cantante. Questo avvenne circa 7 anni dopo il suo ultimo singolo n\u00ba1 in UK, \"The Wonder of You\".\nIl singolo precedente, \"Moody Blue\" divenne numero uno nella US Country Charts all'inizio del 1977.\n\"Way Down\" fu ripubblicato nell'aprile del 2005 e raggiunse la posizione numero 2 nella classifica dei singoli pi\u00f9 venduti in Gran Bretagna.\nNella canzone c'\u00e8 la partecipazione della leggenda del Gospel J.D. Sumner che canta le parole \"Way on down\" alla fine di ogni ritornello, raggiungendo il Do situato tre ottave sotto il Do centrale."}
{"id": "3667918", "revid": "438678", "url": "https://it.wikipedia.org/wiki?curid=3667918", "title": "Where the Worst Begins", "text": "Where the Worst Begins \u00e8 un film muto del 1925 diretto da John McDermott.\nTrama.\nJane Brower vorrebbe lasciarsi alle spalle la vita del West per trasferirsi a New York. Capitata a un party organizzato nel vagone privato di un milionario, August Van Dorn, ne rapisce il figlio Donald per chiedere un riscatto. Mentre lei sta negoziando con il vecchio van Dorn, due banditi rapiscono Donald. Ma il giovanotto riesce a scappare. I banditi rapiscono anche la ragazza che per\u00f2 viene salvata dall'intervento di Donald il quale, innamorato di lei, era tornato indietro alla sua ricerca. I due giovani, riuniti, cominciano a progettare un futuro in comune, pensando di passare la luna di miele a New York.\nProduzione.\nIl film fu prodotto dalla Co-Artists Productions.\nDistribuzione.\nDistribuito dalla Truart Film Co., il film usc\u00ec nelle sale cinematografiche USA il 1\u00ba novembre 1925.\nCopia del film viene conservata all'UCLA Film and Television Archive."}
{"id": "3667935", "revid": "125273043", "url": "https://it.wikipedia.org/wiki?curid=3667935", "title": "Molini Marzoli Massari", "text": "I Molini Marzoli Massari sono stati tra i pi\u00f9 importanti complessi industriali della citt\u00e0 di Busto Arsizio; oggi gli edifici, acquistati dal comune, sono adibiti ad altre funzioni, diverse da quella produttiva.\nLa Societ\u00e0 Anonima Molini Marzoli Massari.\nIl 17 maggio 1897 nacque, per iniziativa del ragioniere Pietro Marzoli, del fratello Giovanni e del ragioniere Giovanni Massari, la \"Societ\u00e0 in Accomandita Marzoli, Massari &amp; C.\" a Varese, con lo scopo di realizzare un impianto per la macinazione del frumento. Venne costruito cos\u00ec il molino di Varese, l'unico operante nel nord milanese, che entr\u00f2 in funzione nel 1898, con una potenzialit\u00e0 di macinazione di 150 quintali di frumento in una giornata. Questa potenzialit\u00e0 aument\u00f2 grazie al favore del mercato, raggiungendo i 300 quintali giornalieri, con un conseguente ampliamento degli stabili per la lavorazione del cereale.\nIntanto, nel 1901, per iniziativa di Pietro Marzoli e per opera del fratello Attilio e di Cesare Besozzi, venne costituita la \"Societ\u00e0 in Accomandita Besozzi, Marzoli &amp; C.\" per la macinazione del granone, che pose il proprio impianto (con capacit\u00e0 di 120 quintali giornalieri e oleificio annesso) poco distante da quello per la macinazione del frumento di Varese.\nNel 1906 Pietro Marzoli pens\u00f2 alla costruzione di uno stabilimento che potesse soddisfare le esigenze della vastissima zona industriale comprendente Gallarate, Legnano e Busto Arsizio. Per realizzare questo progetto, l'accomandita \"Marzoli &amp; C.\" venne trasformata in \"Societ\u00e0 Anonima Molini Marzoli Massari\", la quale comprese il molino di Varese e assorb\u00ec il molino per il granone e l'oleificio della \"Besozzi, Marzoli &amp; C.\" e inizi\u00f2 la costruzione di un grande impianto a Busto Arsizio che avesse una capacit\u00e0 di 500 quintali giornalieri di frumento. Gli edifici comprendevano: il molino e pulitura, un silo per il grano con una capacit\u00e0 di 2500 tonnellate, una palazzina per abitazione, uffici, le scuderie e i servizi.\nTra il 1908 e il 1914 venne perfezionata e accresciuta la capacit\u00e0 degli stabilimenti.\nDurante la prima guerra mondiale questi stabilimenti svolsero un grande lavoro per conto dei Consorzi Granari Provinciali e delle Autorit\u00e0 Militari. Nel 1919, quando torn\u00f2 la libert\u00e0 nella produzione e nel commercio dopo la guerra, la societ\u00e0 diede il via ad un ammodernamento e riordino degli impianti. Cos\u00ec, aumentarono le capacit\u00e0 degli stabilimenti di Varese, cos\u00ec come quello di Busto Arsizio, che raggiunse i 1000 quintali nelle 24 ore. I lavori vennero completati nel 1926.\nDopo un'espansione nel napoletano, nel secondo dopoguerra vennero ulteriormente aumentate le capacit\u00e0 degli stabilimenti di Varese (ai quali venne aggiunto un pastificio) e di Busto Arsizio, dove la capacit\u00e0 venne aumentata a 1200 quintali per poi arrivare a 1400 quintali giornalieri.\nNegli anni sessanta la Molini Marzoli Massari acquist\u00f2 un ampio terreno a Mornago con l'intenzione di costruire un nuovo molino unificando gli impianti di Varese e Busto Arsizio posti in zone centrali delle due citt\u00e0; venne anche avviata un'attivit\u00e0 di produzione di pane su scala industriale. Nel 1974 i terreni e i macchinari di Mornago furono venduti dalla nuova gestione che subentr\u00f2 al vecchio nucleo familiare.\nNegli anni settanta venne demolito il complesso di Varese, mentre nel 1975 lo stabilimento di Busto Arsizio cess\u00f2 la sua attivit\u00e0, per poi essere acquistato dal Comune di Busto Arsizio nel 1985. Il 15 aprile 2000 vennero inaugurati gli immobili della ex Molini Marzoli Massari che avevano subito lavori di restauro voluti dallo stesso Comune.\nArchitettura e utilizzo.\nIl complesso dei Molini Marzoli Massari venne edificato, nel periodo tra il 1906-1907 ad opera dell'ingegner Guglielmo Guazzoni, con successivi interventi liberty, fino al 1926, dell'architetto bustese Silvio Gambini.\nIl progetto iniziale, del 1906, riguardava i fabbricati del molino, dei sili, della sede amministrativa, della officina con parti di servizio, della cabina elettrica e delle scuderie, progettate dall'ingegner Guglielmo Guazzoni, presso il quale Silvio Gambini lavorava. Successivamente, Gambini, dopo aver lasciato nel 1915 lo studio del Guazzoni (che morir\u00e0 due anni dopo), si occup\u00f2 della realizzazione dei magazzini del grano e le autorimesse, demolendo le scuderie e gli alloggi per i carrettieri; alcuni reparti di magazzinaggio e pulitura; l'edificio per l'insacco e la saccheria; i serbatoi e la cabina della pompa.\nLo stabilimento Marzoli \u00e8 l'unico per la lavorazione del grano sul territorio bustese. Al piano seminterrato erano posizionati i macchinari elevatori, al piano rialzato i laminatoi, al primo piano i filtri e gli aspiratori e al secondo piano i buratti per il setacciamento del grano. Il complesso era collegato alla linea ferroviaria che occupava l'attuale sedime del viale Cadorna (detto \u201cdella Gloria\u201d) prima di essere spostata pi\u00f9 a est, nella posizione attuale. L'area dei Molini ha un'estensione di poco pi\u00f9 di 9000\u00a0m\u00b2 e al suo interno sono ancora visibili i binari che collegavano il complesso edilizio alla rete ferroviaria.\nIn linea orizzontale, la scansione ritmica delle superfici, il volume bloccato, la composizione centrale, il rigore logico distributivo delle piante dei fabbricati, la simmetria prospettica, uno stile spoglio che attinge la sua espressione dai principi costruttivi e dall'uso onesto dei materiali, uno spiccato senso della monumentalit\u00e0, sono tra i caratteri dell'architettura di Otto Wagner; caratteri che si possono ritrovare nel complesso dei Molini Marzoli Massari.\nTutti i corpi di fabbrica presentano volumi geometrici semplici (grandi parallelepipedi sviluppati in orizzontale o verticale) con lineari superfici di prospetto a mattoni a vista e intonaci bianchi, scandite da modanature a poco rilievo ripetute in sequenza continua, che racchiudono aperture vetrate rettangolari, arricchite da eleganti profilature a motivi sinuosi nel corpo di fabbrica del molino vero e proprio e marcature in rilievo in cotto nel silos-tramogge; nella palazzina, destinata a rappresentanza, il gioco decorativo si fa pi\u00f9 ricco con elementi floreali in cemento e ferri battuti di complesso raffinato disegno.\nL'aspetto decorativo peculiare degli edifici del Molino appare pi\u00f9 materico e coloristico che floreale, quindi pi\u00f9 vicino alla severit\u00e0 compositiva, ma colorita, di Otto Wagner e all'Art Nouveau austriaca, piuttosto che a quella belga e francese.\nIl complesso fu abbandonato negli anni sessanta, e acquistato dal Comune di Busto Arsizio nel 1985. Oggi, rinominato \"Tecnocity\", \u00e8 sede di:\nUna pensilina dei Molini Marzoli Massari con struttura in acciaio, smantellata al tempo del restauro del complesso, \u00e8 stata restaurata e, a marzo 2015, montata in piazza San Giovanni, nel centro storico di Busto Arsizio: la struttura, delle dimensioni di 10\u00d715\u00a0m, completata con elementi trasparenti in plexiglas, \u00e8 stata rinominata \"Expo Hub\", ed \u00e8 servita ad ospitare manifestazioni ed eventi legati al Busto Arsizio Film Festival e ad Expo 2015. Successivamente \u00e8 stata nuovamente spostata davanti alle Poste Centrali, dove si trova tuttora in condizioni di disuso ed abbandono."}
{"id": "3667940", "revid": "1005847", "url": "https://it.wikipedia.org/wiki?curid=3667940", "title": "Elezioni generali in Bosnia ed Erzegovina del 2010", "text": "Le elezioni generali in Bosnia ed Erzegovina del 2010 si tennero il 3 ottobre per l'elezione della presidenza e il rinnovo dell'Assemblea parlamentare (Camera dei rappresentanti e Camera dei popoli).\nRiguardo alle due entit\u00e0 federali, nella Federazione di Bosnia ed Erzegovina ebbero luogo le elezioni per il Parlamento (Camera dei rappresentanti e Camera dei popoli) e le elezioni cantonali; nella Repubblica Serba di Bosnia ed Erzegovina le elezioni presidenziali e le elezioni per l'Assemblea nazionale.\nLa maggiore attenzione del pubblico \u00e8 stata attirata dalla controversa elezione di \u017deljko Kom\u0161i\u0107 a membro croato della Presidenza,infatti nelle aree a maggioranza croata il candidato pi\u00f9 votato era stata Borjana Kri\u0161to (HDZ BiH) e ci\u00f2 aveva fatto sorgere il dubbio che l'elettorato bosgnacco avesse votato per Kom\u0161i\u0107.\nDopo l'elezione di Kom\u0161i\u0107 il leader dell'Unione Democratica Croata di Bosnia ed Erzegovina, Dragan \u010covi\u0107 ha affermato che i bosgnacchi hanno eletto di nuovo il membro croato e che sorgeva la necessit\u00e0 di un'entit\u00e0 federale per i croati di Bosnia.\nIl leader dell'Alleanza dei Socialdemocratici Indipendenti Milorad Dodik ha affermato che un tentativo simile \u00e8 stato fatto anche per il membro serbo dove i bosgnacchi hanno votato per Mladen Ivani\u0107 che a differenza di Kom\u0161i\u0107 \u00e8 uscito comunque sconfitto.\nRisultati nazionali.\nElezioni parlamentari.\nCamera dei popoli.\n\u00c8 prevista un'elezione a doppio grado: i membri sono eletti dalle assemblee legislative della Federazione di Bosnia ed Erzegovina e della Repubblica Serba di Bosnia ed Erzegovina.\nRisultati nella Federazione di Bosnia ed Erzegovina.\nElezioni parlamentari.\nCamera dei popoli.\n\u00c8 prevista un'elezione a doppio grado: i membri sono eletti dalle assemblee legislative cantonali.\nElezioni cantonali.\nRipartizione dei seggi per partito nei Cantoni della Federazione di Bosnia ed Erzegovina:"}
{"id": "3667942", "revid": "110157", "url": "https://it.wikipedia.org/wiki?curid=3667942", "title": "Women's National Basketball Association 1997", "text": "La Women's National Basketball Association 1997 \u00e8 stata la prima edizione della lega professionistica statunitense.\nVi partecipavano otto franchigie, divise in due \"conference\". Le quattro migliori al termine della stagione regolare (28 partite totali) si sono affrontate in semifinale e le vincitrici nella finale play-off.\nIl titolo \u00e8 stato conquistato dalle Houston Comets, guidate dall\"'MVP\" e miglior marcatrice Cynthia Cooper."}
{"id": "3667943", "revid": "119050678", "url": "https://it.wikipedia.org/wiki?curid=3667943", "title": "Automotrice DR VT 2.09", "text": "L'automotrice VT 2.09 della Deutsche Reichsbahn era un rotabile a due assi e trazione diesel, progettato per l'utilizzo su linee a scarso traffico. Di concezione spartana ed economica, apparteneva alla tipologia dei cosiddetti \"autobus su rotaia\". Costituivano la versione tedesco-orientale dei pi\u00f9 noti \"Schienenbus\" occidentali serie VT 95 e VT 98.\nEntrate in servizio dal 1962 al 1969, consentirono di sostituire la trazione a vapore su molte linee a scarso traffico, consentendone un esercizio pi\u00f9 economico.\nNel 1970, con l'introduzione di un nuovo sistema di numerazione, le VT 2.09 furono riclassificate nei gruppi 171 e 172.\nNel 1994, con l'incorporazione della DR nella nuova DB, le automotrici assunsero i numeri di gruppo 771 e 772. Le ultime unit\u00e0 furono ritirate dal servizio nel 2004."}
{"id": "3667944", "revid": "43585897", "url": "https://it.wikipedia.org/wiki?curid=3667944", "title": "Ferkeltaxe", "text": ""}
{"id": "3667948", "revid": "767487", "url": "https://it.wikipedia.org/wiki?curid=3667948", "title": "Un'avventura pericolosa", "text": "Un'avventura pericolosa (\"A Dangerous Adventure\") \u00e8 un film muto del 1922 diretto da Jack L. Warner e Sam Warner. Usc\u00ec in due versioni: in febbraio come serial in trenta rulli e in quindici episodi di due rulli ciascuno (circa venti minuti a episodio tranne il primo capitolo, in tre rulli) e, come lungometraggio, in versione ridotta a sette rulli.\nLa sceneggiatura si basa su \"A Dangerous Adventure\", racconto breve di Frances Guihan di cui non si conosce la data di pubblicazione.\n\u00c8 il secondo dei due soli film che il famoso produttore Jack Warner firm\u00f2 come regista.\nTrama.\nDue sorelle americane, Edith e Marjorie Stanton partono alla ricerca di un tesoro nascosto dallo zio in una citt\u00e0 dell'Africa Centrale. Tra le disavventure che capitano loro durante il viaggio, c'\u00e8 anche quella dello zio che si mette a contrattare con un capo trib\u00f9 per organizzare una carovana, promettendogli come ricompensa proprio Marjorie. La ragazza verr\u00e0 salvata da MacDonald Hayden, il suo innamorato che, insieme a un amico, corre in aiuto delle due sorelle: lo zio rimarr\u00e0 ucciso e gli indigeni verranno messi in fuga da una terribile tempesta.\nProduzione.\nIl film fu prodotto dalla Warner Bros. Pictures.\nDistribuzione.\nIl film usc\u00ec nelle sale cinematografiche statunitensi il 1\u00ba novembre 1922. In Venezuela, fu distribuito con il titolo \"Aventura peligrosa\". Non si conoscono copie ancora esistenti del lungometraggio che viene considerato presumibilmente perduto. Una copia incompleta del serial - i cui diritti sono di pubblico dominio - viene conservata all'UCLA Film and Television Archive di Los Angeles (gli episodi 1-11 e 13-15 in positivo 35mm)."}
{"id": "3667949", "revid": "48344", "url": "https://it.wikipedia.org/wiki?curid=3667949", "title": "Automotrice DR 171", "text": ""}
{"id": "3667950", "revid": "48344", "url": "https://it.wikipedia.org/wiki?curid=3667950", "title": "Automotrice DR 172", "text": ""}
{"id": "3667951", "revid": "49667678", "url": "https://it.wikipedia.org/wiki?curid=3667951", "title": "Automotrice DB 771", "text": ""}
{"id": "3667952", "revid": "49667684", "url": "https://it.wikipedia.org/wiki?curid=3667952", "title": "Automotrice DB 772", "text": ""}
{"id": "3667954", "revid": "6923", "url": "https://it.wikipedia.org/wiki?curid=3667954", "title": "American Appraisal", "text": "American Appraisal \u00e8 una societ\u00e0 di valutazione indipendente, il cui obiettivo \u00e8 quello di fornire consulenza sul valore di una societ\u00e0, la valutazione delle attivit\u00e0 materiali e immateriali, a fini commerciali, fiscali, assicurativi, ecc.\nStoria.\nAmerican Appraisal nasce nel 1896 da William M. Young e John L. Moon, in Milwaukee, USA.\nI fondatori sono stati ispirati da un caso di assicurazione in cui un contadino aveva problemi nel determinare il valore di un silos di grano bruciato da un incendio.\nIl primo cliente di American Appraisal \u00e8 stato il Brewing Company. Gi\u00e0 nel 1910 American Appraisal era la pi\u00f9 grande azienda del suo genere. Il 1920 e il decennio successivo sono stati caratterizzati dall'espansione industriale del \"business\" americano, che \u00e8 stato finanziato da azioni e obbligazioni.\nGli anni 1950 e 1960 sono stati caratterizzati dall'acquisizione di altre societ\u00e0 di consulenza e la creazione di altri uffici nazionali.\nDati aziendali.\nAmerican Appraisal ha circa 1.000 dipendenti in 50 uffici, distribuiti in vari Paesi.\nServizi.\nAmerican Appraisal \u00e8 ora attiva in altre aree di \"business\":\nBibliografia.\n\"The American appraisal news\", Volume 12, American Appraisal Company, American Appraisal Club, Editore American Appraisal Company, 1927"}
{"id": "3667957", "revid": "169040", "url": "https://it.wikipedia.org/wiki?curid=3667957", "title": "Episodi di Hawaii Five-0 (seconda stagione)", "text": "La seconda stagione della serie televisiva Hawaii Five-0 \u00e8 stata trasmessa in prima visione negli Stati Uniti d'America da CBS dal 19 settembre 2011 al 14 maggio 2012.\nLa stagione ha debuttato in Italia su Rai 2 il 4 marzo 2012, trasmettendo i primi nove episodi fino al 13 maggio 2012, dei quali i primi sette in prima visione assoluta in lingua italiana; gli episodi rimanenti sono trasmessi sempre dall'emittente italiana a partire dal 9 settembre al 16 dicembre 2012. Nella Svizzera italiana la stagione ha invece debuttato su RSI LA2 il 1\u00ba aprile 2012; dal 29 aprile l'emittente svizzera ha trasmesso la stagione in prima visione assoluta in italiano a partire dall'ottavo episodio (salvo il terz'ultimo, ovvero il crossover con \"\")."}
{"id": "3667963", "revid": "767487", "url": "https://it.wikipedia.org/wiki?curid=3667963", "title": "Spy Kids 4 - \u00c8 tempo di eroi", "text": "Spy Kids 4 - \u00c8 tempo di eroi (\"Spy Kids: All the Time in the World\") \u00e8 un film del 2011 musicato, scenografato, montato, fotografato, prodotto, scritto e diretto da Robert Rodriguez, ed \u00e8 il quarto della serie di film \"Spy Kids\". \u00c8 stato pubblicato negli Stati Uniti d'America il 24 novembre 2011, nella serie oltre a nuovi personaggi tornano anche Alexa Vega (Carmen Cortez), Daryl Sabara (Juni Cortez) e Danny Trejo (Isador \"Machete\" Cortez) gi\u00e0 noti nelle serie precedenti di Spy Kids.\nTrama.\nMarissa Cortez Wilson (Jessica Alba), spia dell'OSS e zia degli ex-Spy Kids Carmen e Juni Cortez, ormai adulti, si dimette quando nasce sua figlia per dedicarsi a lei, ai due figliastri ed al marito, un reporter alquanto imbranato che vorrebbe sfondare con un proprio programma televisivo \"cacciatore di spie\". Quando un vecchio nemico Timekeeper (Jeremy Piven) minaccia di fermare il tempo e distruggere il pianeta, Marissa \u00e8 costretta a tornare al lavoro al comando di una nuova squadra di agenti speciali, formata da bambini e di cui fanno parte anche i suoi figliastri, i gemelli Rebecca e Cecil. I tre dovranno superare i dissidi familiari prima di riuscire nella loro missione, grazie anche ai suggerimenti di Carmen e Juni.\nProduzione.\nLa produzione ufficiale del film fu ufficialmente annunciata il 9 ottobre 2009, sei anni dopo la produzione di \"Missione 3D - Game Over\". La sceneggiatura fu completata da Robert Rodriguez nel dicembre del 2009, il titolo fu ufficialmente rivelato il 24 marzo 2010 e le riprese iniziarono nel mese di ottobre 2010. Il teaser trailer \u00e8 stato pubblicato il 26 maggio 2011 con \"Kung Fu Panda 2\" e il film fu proiettato nei cinema il 3 giugno 2011 con \"X-Men - L'inizio\".\nDistribuzione.\nIl film \u00e8 arrivato in Italia direttamente in TV, venendo trasmesso il 13 aprile 2013 su Italia 1, ottenendo 1.766.000 telespettatori con uno share del 7,12%."}
{"id": "3667964", "revid": "1494169", "url": "https://it.wikipedia.org/wiki?curid=3667964", "title": "Javier Guti\u00e9rrez", "text": ""}
{"id": "3667965", "revid": "287204", "url": "https://it.wikipedia.org/wiki?curid=3667965", "title": "Rodolfo Sandoval", "text": "Carriera.\nClub.\nGioc\u00f2 nel Pe\u00f1arol dove raggiunse, nella Coppa Libertadores, due volte le semifinali prima nel 1972 e poi nel 1974.\nNazionale.\nPrese parte, insieme alla Nazionale di calcio dell'Uruguay, al dove fin\u00ec la competizione al quarto posto; Sandoval gioc\u00f2 solo la finale per il terzo posto contro la Germania."}
{"id": "3667967", "revid": "254059", "url": "https://it.wikipedia.org/wiki?curid=3667967", "title": "Lucrezia Gonzaga", "text": "Biografia.\nL'infanzia.\nNobildonna nota per il suo talento letterario, nacque nel castello di Gazzuolo da Pirro Gonzaga, signore di Gazzuolo, membro del ramo secondario dei Gonzaga di Sabbioneta e Bozzolo e da Camilla Bentivoglio (m. 1529), dei signori di Bologna. Trascorse la sua infanzia alla corte paterna, dove dimostr\u00f2 da subito la dimestichezza con la cultura letteraria, musicale e pittorica. Gazzuolo era frequentata da letterati e uomini d'ingegno come Giovanni Pico della Mirandola, Baldassarre Castiglione e Matteo Bandello.\nAlla corte di Aloisio Gonzaga.\nPersi i genitori nel 1529 ancora bambina, fu affidata alla nonna Antonia del Balzo che, nella primavera del 1538, la trasfer\u00ec a Castel Goffredo presso la corte dello zio, il marchese Aloisio Gonzaga e affidata all'educazione di Ginevra e Costanza Rangoni, del cugino Lodovico Pico della Mirandola quale istitutore di scienze fisiche e di Matteo Bandello, poeta ospite di corte e segretario di Cesare Fregoso, che le insegn\u00f2 matematica, astronomia, retorica e logica e scrisse poesie in suo onore (\"Canti XI de le lodi de la signora G. di Gazuolo, e del vero amore, col tempio di pudicizia, e con altre cose entro poeticamente descritte\"). Un volume delle sue lettere fu pubblicata a Venezia nel 1552, ma alcune persone credono che l'autore fosse Ortensio Lando e non solo l'editore.\nMatrimonio.\nAlla morte di Ginevra Rangoni nel 1540, la seconda moglie di Aloisio Caterina Anguissola, non desider\u00f2 pi\u00f9 a corte Lucrezia che, all'et\u00e0 di 18 anni, fu data in moglie a Giampaolo Manfrone, figlio del condottiero Giulio Manfrone (1490/1492-1526) (a sua volta figlio di Giampaolo Manfrone \"Fortebraccio\" (1441-1527) ed \u00e8 nota anche come \"Lucrezia Gonzaga Manfrona\". Le nozze furono celebrate a Mantova, col consenso del cardinale Ercole Gonzaga, vescovo della citt\u00e0.\nDopo le nozze si trasfer\u00ec col marito, condottiero al servizio della Serenissima, a Fratta presso il palazzo di famiglia, dove cre\u00f2 una piccola corte e divenne ambiziosa amica di Luigi Groto, Girolamo Ruscelli e di Ortensio Lando. Oltre alla poesia e alla letteratura, Lucrezia studi\u00f2 retorica, filosofia e apprese la musica.\nNel luglio 1546 Giampaolo Manfrone venne accusato di cospirare contro il duca di Ferrara, che lo fece arrestare e condannare a morte. Grazie all'intervento di Lucrezia presso vari pr\u00ecncipi italiani e verso il duca di Ferrara Ercole II d'Este, la condanna fu tramutata in carcere a vita. Le ulteriori suppliche di Lucrezia per la scarcerazione del marito non vennero accolte e Manfrone mor\u00ec nelle segrete ferraresi il 9 febbraio 1552.\nA Mantova.\nDopo la scomparsa del marito l'8 febbraio 1552 si trasfer\u00ec a Mantova, dove incontr\u00f2 il letterato Luca Contile. Trascorse il resto della vita coltivando la poesia, l'astronomia e la letteratura classica in greco e latino. Assieme al letterato Giovanni Maria Bonardo, intorno al 1555, fond\u00f2 l'Accademia dei Pastori Fratteggiani. Restando fedele alla memoria dello sposo defunto, Lucrezia rifiut\u00f2 ogni proposta di matrimonio e adott\u00f2 quale impresa la figura di una cerva con il motto \"Nessun mi tocchi\".\nMor\u00ec a Mantova nel 1576.\nCelebrazioni.\nLucrezia venne celebrata da numerosi poeti e letterati tra i quali: Torquato Tasso, Girolamo Ruscelli, Lodovico Paterno, Diomede Borghesi, Orazio Toscanella, Domenico Veniero. Fu celebrata anche dall'Accademia degli Invaghiti di Mantova, fondata da Cesare I Gonzaga.\nDiscendenza.\nLucrezia e Gianpaolo ebbero quattro figli, tra questi:"}
{"id": "3667968", "revid": "104458", "url": "https://it.wikipedia.org/wiki?curid=3667968", "title": "Javier Gutierrez", "text": ""}
{"id": "3667975", "revid": "767487", "url": "https://it.wikipedia.org/wiki?curid=3667975", "title": "Uccider\u00f2 Willie Kid", "text": "Uccider\u00f2 Willie Kid \u00e8 un film western del 1969 diretto da Abraham Polonsky. Il film \u00e8 stato girato in California.\nTrama.\nIl pellerossa Willie Kid uccide per legittima difesa il padre della sua ragazza. Dopo l'omicidio fugge con lei sulle montagne e viene inseguito dallo sceriffo Cooper e da alcuni cacciatori di taglie. \nLo sceriffo viene chiamato a Riverside per fare da scorta al presidente Taft e affida a Calvert, uno dei cacciatori, il compito di proseguire la caccia."}
{"id": "3667986", "revid": "599013", "url": "https://it.wikipedia.org/wiki?curid=3667986", "title": "Francisco C\u00e1mera", "text": "Carriera.\nClub.\nCon il Cerro, nelle vesti del New York Skyliners, partecipa all'unica edizione del campionato nordamericano dell'United Soccer Association, lega che poteva fregiarsi del titolo di campionato di Prima Divisione su riconoscimento della FIFA, nel 1967: quell'edizione della Lega fu disputata utilizzando squadre europee e sudamericane in rappresentanza di quelle della USA, che non avevano avuto tempo di riorganizzarsi dopo la scissione che aveva dato vita al campionato concorrente della National Professional Soccer League. Con i Skyliners non super\u00f2 le qualificazioni per i \"play-off\", chiudendo la stagione al quinto posto della Eastern Division.\nNazionale.\nPrese parte, insieme alla Nazionale di calcio dell'Uruguay, al dove fin\u00ec la competizione al quarto posto."}
{"id": "3667989", "revid": "1652635", "url": "https://it.wikipedia.org/wiki?curid=3667989", "title": "Episodi di Gossip Girl (quinta stagione)", "text": "La quinta stagione della serie televisiva Gossip Girl \u00e8 stata trasmessa sul canale statunitense The CW dal 26 settembre 2011 al 14 maggio 2012.\nIn Italia la quinta stagione viene trasmessa in prima visione assoluta dal 24 gennaio al 26 giugno 2012 sul canale pay Mya. Il dodicesimo episodio \u00e8 andato in onda il 3 aprile al posto dell'undicesimo, trasmesso eccezionalmente il 7 aprile e poi in replica il 10. In chiaro la quinta stagione approda su Italia 1 dal 12 luglio 2012 al 14 agosto 2012.\nPreparativi di nozze.\nTrama.\nSerena, Nate e Chuck passano l'estate a Los Angeles, la prima come assistente durante la produzione del film \"Belli e dannati\", i secondi divertendosi tra donne e feste. Mentre Nate incontra una donna affascinante con la quale va a letto, Chuck abbraccia la filosofia di dire sempre s\u00ec a tutto, finendo in situazioni rischiose per la sua incolumit\u00e0 pur di non pensare al matrimonio di Blair. Durante il soggiorno a Los Angeles, Serena s'imbatte in Ivy, che \u00e8 cos\u00ec costretta a fingere nuovamente di essere Charlie.\nIntanto, Blair e Louis cominciano i preparativi per il loro matrimonio, ma il ragazzo acconsente a tutte le richieste della madre, compreso quale vestito fare indossare a Blair durante il matrimonio. Delusa da un comportamento cos\u00ec remissivo, la ragazza lo sfida ad andare contro la volont\u00e0 materna e Louis decide di portarla con s\u00e9 al gal\u00e0 dell'assemblea generale alle Nazioni Unite anche se la tradizione lo impedisce. Nel frattempo, Dan scopre che un capitolo del suo libro, avente come protagonista Blair, verr\u00e0 pubblicato da Vanity Fair e chiede a Louis d'impedirlo: in questo modo il programma serale salta e Blair, credendo che il fidanzato abbia nuovamente preso le parti della madre, va da Dan a dirgli di portarla agli Hamptons per riflettere sul suo futuro. A casa del ragazzo, per\u00f2, trova anche Louis, venuto a riferire di essere riuscito a impedire la pubblicazione del capitolo, e decide di restare con lui. Poco dopo, Dorota confessa alla ragazza di essere incinta, senza sapere che anche Blair aspetta un bambino.\nLa bella e la festa.\nTrama.\nBlair accompagna Dorota dal ginecologo e, a causa di alcune domande imbarazzanti fatte dalla ragazza, la cameriera capisce che anche lei \u00e8 incinta. Intanto, Beatrice, la sorella di Louis, arriva in citt\u00e0 per trovare un modo per costringere Louis ad abdicare al trono e diventare lei sovrana. Passando il pomeriggio con Blair, la ragazza si rende conto che la futura cognata corre spesso in bagno e si convince che sia bulimica. Per stare vicino a Blair, Louis sposta i festeggiamenti per l'Assunzione da Monaco a New York e, durante la festa, presenta alla futura sposa padre Cavalia, l'uomo che li sposer\u00e0 e amante segreto di Beatrice. Anche Dan si presenta alla festa in cerca di Blair e l'accompagna in bagno a vomitare: la ragazza gli dice cos\u00ec di essere incinta, e anche Beatrice sente la sua confessione, ma tace la cosa, mentre Blair decide di tenere il bambino, pur non sapendo chi sia il padre.\nNel frattempo, Dan chiede l'aiuto di Chuck per entrare nel conto bancario di Vanessa e scoprire chi le paga gli assegni per il libro: il ragazzo si rende cos\u00ec conto che Chuck non prova pi\u00f9 niente. Intanto, mentre Serena propone a Ivy di vivere insieme e tornare con lei a New York, portando la ragazza a lasciare il fidanzato Max senza alcuna spiegazione, Nate continua a pensare alla donna incontrata a Los Angeles e, scoperto che si chiama Diana Payne, accetta il posto nel settore marketing del giornale \"New York Spectator\" che la donna gli offre.\nChi \u00e8 il padre?\nTrama.\nMentre Blair ha il terrore di aprire la busta contenente il risultato del test di paternit\u00e0, Dan regala il cagnolino Monkey a Chuck, grazie al quale ha scoperto il nome dell'editore del suo libro. Essendo lo stesso del suo vecchio mentore Noah Shapiro, il ragazzo si reca dall'uomo per chiedergli aiuto, ma Shapiro rivendica la paternit\u00e0 del romanzo. Nonostante tema di essere emarginato quando si scoprir\u00e0 che \u00e8 stato lui a scrivere il libro, Dan confessa agli editori di essere lui l'autore e scopre cos\u00ec che era tutta una messinscena di Shapiro per convincerlo a prendere una decisione. Intanto, Blair trova finalmente il coraggio di aprire la busta, scoprendo che il padre del suo bambino \u00e8 Louis: quando glielo dice, il principe ne \u00e8 felicissimo.\nNel frattempo, Serena torna in citt\u00e0 con Charlie/Ivy, ma Lily, ricevuta una telefonata dalla sorella Carol che le chiede della figlia, decide di non mettersi in mezzo tra Carol e Charlie. Quest'ultima prende allora la risoluzione di tornare da Max a Los Angeles, ma viene convinta da Serena a seguire i suoi sogni e rimanere in citt\u00e0, facendo la modella per la sfilata di Jenny Packham. All'evento, oltre a esserci Lily, liberata in anticipo dagli arresti domiciliari, si presenta anche Carol, che intima ad Ivy di andarsene: la ragazza, per\u00f2, la minaccia di raccontare alla polizia di essere stata assunta da lei per impersonare Charlie in modo da darle l'accesso al fondo fiduciario della figlia e quindi ai soldi di CeCe. Carol, sconfitta, torna in Florida.\nIntanto, Diana vuole dare una svolta scandalistica allo \"Spectator\" e, per compiacerla, Nate ruba i cellulari di tutti i partecipanti alla sfilata tranne quelli di Dan e Blair.\nLibro a sorpresa.\nTrama.\nIn occasione della presentazione di \"Inside\", Dan riunisce genitori e amici per invitarli a partecipare e consegna loro una copia del romanzo. Tutti, per\u00f2, rimangono arrabbiati o delusi dalla rappresentazione che Dan ha fatto di loro stessi nel libro: l'alter ego di Serena, Sabrina, \u00e8 una bionda frivola, materialista ed egoista; Charlie Trout, ovvero Chuck, si suicida dopo essere rimasto solo; Derek, il personaggio di Nate, \u00e8 una fusione con Eric e ha poco rilievo; Rufus \u00e8 un marito trofeo sposatosi per denaro; Blair, rappresentata da Claire Carlisle, invece di essere descritta come manipolatrice \u00e8 l'oggetto dell'amore del protagonista Dylan Hunter, con il quale va a letto. Quest'ultimo fatto mette in crisi il rapporto tra Blair e Louis, che crede sia accaduto davvero, ma alla fine il principe chiede scusa alla fidanzata. Dan, per\u00f2, si ritrova solo ad affrontare la fama e le lodi della critica.\nIntanto, Ivy scopre che \u00e8 stato Nate a trovare il suo cellulare e si offre di aiutarlo a rintracciare la proprietaria. Diana, per\u00f2, scopre la sua doppia identit\u00e0 e la obbliga a lavorare per lei allo \"Spectator\".\nHo bisogno di aiuto.\nTrama.\nIn occasione dello Yom Kippur, Blair e Louis annunciano la gravidanza della ragazza alle famiglie; Sophie, per\u00f2, vorrebbe che il piccolo nascesse e studiasse a Monaco, come tutti i Grimaldi, mentre Blair vorrebbe vivere la sua vita a New York. La ragazza, tuttavia, decide infine di accettare il volere della futura suocera e trasferirsi a Monaco: la notizia non rende felice Beatrice, che sperava che il fratello restasse a New York in modo da poter essere lei a salire al trono. In cambio dell'esclusiva su questa faida familiare, Diana, invitata ai festeggiamenti dello Yom Kippur a casa Waldorf, si allea con Beatrice e le due donne inseriscono in alcuni documenti cautelativi che Blair deve firmare una clausola secondo la quale, se la futura principessa non dovesse rispettare tutte le condizioni, perderebbe la custodia del figlio. Sophie, per\u00f2, decide comunque di tenere la clausola, causando l'allontanamento di Louis, che quella sera trova nel cassetto della scrivania di Blair la busta del test di paternit\u00e0.\nIntanto, Gossip Girl sparge la notizia che una donna ha preso i cellulari degli invitati alla sfilata di Jenny Packham, mandando all'aria la messa online del sito dello \"Spectator\" con i pettegolezzi carpiti dai cellulari. Diana decide cos\u00ec di trovare qualcosa di nuovo per lanciare il sito e incarica Ivy di scovare uno scoop. La ragazza trafuga dalla cassaforte dei van der Woodsen i fascicoli a suo tempo redatti da Bart Bass sui membri della famiglia con l'aiuto di Nate, ma quest'ultimo le fa capire di star agendo a danno della sua stessa famiglia e Ivy gli promette che rimetter\u00e0 tutto a posto; in realt\u00e0, consegna lo stesso i fascicoli a Diana, che toglie da quello di Bart una foto che la ritrae e la brucia prima di restituire il tutto a Ivy. Non avendo trovato nulla d'interessante nei fascicoli, Diana lancia il sito dello \"Spectator\" con la storia della faida familiare dei Grimaldi.\nNel frattempo, mentre Serena riesce a ottenere i diritti cinematografici di \"Inside\", Chuck incontra la psicologa Eliza Barnes, che cerca di sedurre senza successo; grazie alla donna, per\u00f2, capisce di aver bisogno di un aiuto psicologico per uscire dalla depressione.\nSono il numero nove.\nTrama.\n\"Inside\" arriva al nono posto nella classifica dei libri pi\u00f9 venduti e Dan ha il primo incontro con Jane per la produzione del film, del quale scriver\u00e0 lui stesso la sceneggiatura. Non riuscendo a trovare un compromesso con la donna, Dan rinuncia all'incarico e Serena gli promette che far\u00e0 di tutto affinch\u00e9 il libro venga trasposto nel modo pi\u00f9 fedele possibile; quando per\u00f2 la ragazza cerca di convincere Jane che Dan non \u00e8 il ragazzo vanitoso e viziato che lei crede, viene estromessa dal progetto perch\u00e9 troppo coinvolta personalmente. Per far saltare il progetto, Serena accetta l'aiuto di Diana e la sua offerta di scrivere un blog, \"S by S\", per lo \"Spectator\".\nIntanto, Blair raduna Penelope, Jessica, Kati e Ivy per scegliere tra loro la sua damigella d'onore. Dopo una serie di prove, \u00e8 Ivy a uscirne vincitrice superando l'ultima: baciare Nate. Nel frattempo, Chuck continua le sue sedute dalla dottoressa Barnes ed \u00e8 tornato in parte sereno; Louis, per\u00f2, insicuro dopo aver trovato il test di paternit\u00e0, paga la donna affinch\u00e9 faccia tornare Chuck il mostro di un tempo e Blair non possa pi\u00f9 innamorarsi di lui. Inizialmente la psicologa accetta, ma alla fine si tira indietro e restituisce la busta con il denaro; Chuck, per\u00f2, assiste allo scambio e, al party dello \"Spectator\", dice a Blair quello che ha fatto Louis, per poi andare alla gioielleria a restituire l'anello di fidanzamento che a suo tempo aveva comprato per Blair.\nDiana, vedendo Nate e Ivy che si baciano al party di lancio dello \"Spectator\", decide di rivelare a tutti la relazione tra lei e il ragazzo tramite il suo stesso giornale.\nSleep No More.\nTrama.\nGrazie alla terapia Chuck \u00e8 diventato un filantropo e si occupa di beneficenza; Blair, per\u00f2, crede sia tutto uno stratagemma per riconquistarla e, approfittando dell'assenza di Louis, decide di dimostrare che il ragazzo \u00e8 ancora lo stesso. Allo spettacolo sponsorizzato da Chuck \"Sleep No More\", nel quale gli spettatori girano in maschera da una scena all'altra con gli attori, Blair provoca Chuck, che la bacia. Soddisfatta, Blair volta pagina per dedicarsi al suo matrimonio, sempre pi\u00f9 sicura di aver scelto l'uomo giusto; in realt\u00e0, \u00e8 stata Dorota a chiedere a Chuck di comportarsi in quel modo per far s\u00ec che Blair smettesse di pensare a lui.\nIntanto, Diana continua nel suo piano per affondare Gossip Girl, mentre Serena incontra Max, l'ex di Ivy, venuto a New York per un colloquio di lavoro. Nate, confuso sulla sua relazione con Diana, cerca di avvicinarsi a Ivy, che prima lo respinge per non essere licenziata e poi lo bacia quando incrociano Max per strada. Gelosa, Diana fa s\u00ec che, durante lo \"Sleep No More\", Ivy baci Max credendo sia Nate e Max baci Ivy credendo sia Serena: in questo modo, Nate torna da Diana credendo che Ivy abbia solo giocato con lui per far ingelosire il suo ragazzo, e una foto di Serena che aspetta invano Max viene pubblicata su Gossip Girl. La ragazza, che non voleva pi\u00f9 tenere il suo blog, decide cos\u00ec di vendicarsi di Gossip Girl, che troppo spesso attacca persone che non possono difendersi, come sua cugina. Mentre Ivy viene licenziata dallo \"Spectator\", tramite Gossip Girl Max scopre la doppia identit\u00e0 della sua ex.\nNel frattempo, Dan parte in tour per presentare \"Inside\", ma torna a casa in anticipo sconfortato dalla quasi totale assenza di partecipanti. Nonostante Rufus lo incoraggi a perseverare, il ragazzo decide di rinunciare.\nFesta di matrimonio.\nTrama.\nMentre Serena, in qualit\u00e0 di damigella d'onore, organizza la festa di fidanzamento per Blair e Louis, il principe chiede scusa alla ragazza per il suo comportamento, ma, quando su Gossip Girl viene pubblicata la notizia che Blair aveva dei dubbi sulla paternit\u00e0 del figlio, sostiene che siano stati proprio gli amici della ragazza, falsi e traditori, a rivelarlo e dichiara alla fidanzata che riuscir\u00e0 a dimostrarlo. Intanto, Nate riceve la visita del nonno William, che d\u00e0 a Diana tre giorni per lasciare la direzione dello \"Spectator\" a Nate. Per salvare il suo posto di lavoro, la donna decide di distruggere definitivamente Gossip Girl: Nate si procura cos\u00ec la lista di tutte le persone che hanno mandato mail a Gossip Girl e la consegna a Serena per pubblicarla sul suo blog. Insieme, per\u00f2, decidono di non farlo per non mettere in imbarazzo tutti i loro amici, e Nate riesce a convincere anche Diana a rinunciare; tuttavia, durante la festa di fidanzamento la lista viene pubblicata e Diana si prende la colpa, licenziandosi in modo da far subentrare Nate al suo posto come direttore. Blair, scoperto che l'unica altra persona a sapere dell'esistenza della lista era Louis e che quindi \u00e8 stato lui a metterla online, resta molto delusa e si prende del tempo per pensare al loro rapporto. Scoperto da Serena che Chuck si \u00e8 presentato alla festa pur non essendo stato invitato soltanto per recuperare Dan, che si era imbucato ubriaco, Blair va a casa del ragazzo per ringraziarlo.\nNel frattempo, Max si presenta da Lily in cerca di Ivy e quest'ultima, nel panico, spiega al ragazzo che il suo vero nome \u00e8 Charlie Rhodes e che Ivy Dickens \u00e8 un falso nome che sua madre l'aveva costretta a usare per non farla crescere con il peso del cognome Rhodes, che avrebbe portato gli altri a sfruttarla per denaro e ad avere dei pregiudizi nei suoi confronti. Chiarita la questione, Ivy offre a Max cinquantamila dollari per realizzare il suo sogno, ovvero aprire un ristorante a Portland; il ragazzo, per\u00f2, scopre che Ivy ha mentito nuovamente e che non \u00e8 la vera Charlie: per mantenere il segreto, le chiede cinquecentomila dollari.\nRicatti e segreti.\nTrama.\nMentre si avvicinano i festeggiamenti per l'anniversario dello Studio 54, durante i quali CeCe sar\u00e0 l'ospite d'onore, Max esce con Serena e minaccia Ivy di raccontare alla ragazza la verit\u00e0 se non avr\u00e0 in fretta i suoi soldi: per poter prelevare una somma superiore a cinquantamila dollari dal fondo fiduciario, per\u00f2, serve la firma di CeCe e Ivy riesce a convincere la donna a concedergliela dicendole che deve comprare un appartamento. Intanto, Serena, sentendo per sbaglio uno scambio di battute tra Lily e Carol, scopre che la ex di Max e sua cugina sono la stessa persona, e invita il ragazzo alla festa dello Studio 54 per un confronto: qui, Ivy racconta anche agli altri parenti la storia della doppia identit\u00e0 e dice che Max ha un video con cui la ricatta e che i soldi le servivano per pagarlo. Serena, profondamente delusa da lui, lo allontana.\nNel frattempo, Blair decide di passare una giornata con Chuck per scoprire il segreto del suo cambiamento e utilizzarlo anche su Louis per farlo tornare il principe del quale si era innamorata. Chuck confessa a Blair di aver ritrovato la serenit\u00e0 quando ha restituito l'anello di fidanzamento che aveva comprato per lei: cos\u00ec facendo, ha accettato definitivamente di averla persa e che era questa paura a farlo comportare nel modo sbagliato. Turbata dalle parole di Chuck, Blair comincia ad avere dei ripensamenti.\nIntanto, mentre Dan scopre che la sua agente Alessandra Steele ha creato un gruppo di detrattori del suo libro per continuare a farne parlare in giro, Nate, diventato il nuovo direttore dello \"Spectator\", viene a sapere che Maureen, moglie di suo cugino Trip, lo tradisce con un istruttore di vela. Dopo essersi confidato con il nonno, Nate decide di parlare con Trip prima di pubblicare la notizia e scopre cos\u00ec che \u00e8 tutta una montatura messa in giro dalla stessa Maureen. Il ragazzo pubblica cos\u00ec sul sito dello \"Spectator\" un messaggio nel quale promette di pubblicare solo la verit\u00e0.\nL'amore vero.\nTrama.\nTrip, invidioso che il nonno abbia scelto Nate come nuovo erede dei van der Bilt al suo posto, dice al cugino che \u00e8 stato il nonno a dare a Maureen l'idea di fingere di avere un amante e, affrontando l'uomo, Nate scopre di essere stato assunto da Diana allo \"Spectator\" solo perch\u00e9 il nonno aveva comprato il giornale. Nel frattempo, mentre Dan, incoraggiato da Rufus, decide di dichiarare i suoi sentimenti a Blair, quest'ultima, tormentata dai paparazzi che fiutano odore di crisi tra lei e Louis, si rifugia a Brooklyn a casa di Dan per riflettere su chi scegliere; la ragazza chiama cos\u00ec Chuck per chiedergli se sarebbe disposto ad amare il figlio di un altro, ma il ragazzo la incoraggia a stare con il padre del suo bambino. Blair, afflitta, dice a Dan di voler essere felice e quella sera il ragazzo, rinunciando ai suoi sentimenti per lei, la porta alla festa per il debutto in societ\u00e0 di Ivy, dove le fa incontrare Chuck: i due si chiariscono e decidono di stare insieme, ma Ivy, saputo da Nate che Max vuole vendere ai paparazzi presenti alla festa la sua storia, fa una soffiata a Gossip Girl dicendole dove si trovano Blair e Chuck nella speranza che l'accorrere della stampa rovini la festa. I due sono cos\u00ec costretti a scappare insieme in limousine, inseguiti dai giornalisti, e hanno un incidente in macchina nel quale Chuck cade in coma. Mentre Nate, che stava accompagnando i due amici su un'altra limousine, e Serena danno la colpa a Gossip Girl per l'accaduto, Ivy, sentendosi in colpa, confessa a Rufus di essere stata lei a fare la soffiata e scappa.\nFine di una storia?\nTrama.\n\u00c8 la vigilia di Capodanno, \u00e8 passata qualche settimana dall'incidente di Chuck e Blair e manca meno di un mese al matrimonio con Louis. Blair, dopo aver perso il bambino nell'incidente, si dedica con tutta s\u00e9 stessa ai preparativi di nozze e si confida segretamente soltanto con Dan, l'unico a sapere che in ospedale ha promesso a Dio di sposare Louis e restare lontana da Chuck se quest'ultimo si fosse svegliato dal coma. Insospettito dalle continue fughe di Blair, Louis confessa a Chuck di temere che la futura sposa abbia un amante e il ragazzo, pensando sia Dan, comincia a seguirlo, scoprendo che lui e Blair si vedono di nascosto. Louis, Chuck e Serena concludono che i due abbiano una relazione, anche se in realt\u00e0 Dan accompagna semplicemente Blair in chiesa. Alla festa per l'arrivo dell'anno nuovo, Serena parla con Blair, che le confessa del voto fatto, ma, visto che non vuole che si sappia, Serena dice a Chuck e Louis che Blair usciva con Dan per evitare che la famiglia scoprisse del ritorno di fiamma tra lei e il ragazzo. Chuck, per\u00f2, non riesce a spiegarsi come mai Blair lo eviti e decide d'indagare per scoprirlo.\nNel frattempo, Lily \u00e8 preoccupata per Charlie, che non si \u00e8 fatta pi\u00f9 sentire dall'incidente e se n'\u00e8 andata senza salutare. Per sapere come sta, assume un investigatore che scopre che la ragazza non si \u00e8 allontanata da New York, ma \u00e8 alla Juilliard; recatasi l\u00ec con Rufus, i due incontrano la vera Charlotte Rhodes, soprannominata Lola, ma credono sia un'omonima e che l'investigatore si sia sbagliato.\nIntanto, Nate riceve dei messaggi da un numero bloccato che lo spingono a indagare sull'incidente, scoprendo cos\u00ec che i freni della limousine erano manomessi e che la macchina sulla quale sono saliti Blair e Chuck era destinata a lui. Chiedendo al misterioso interlocutore come facesse a saperlo, scopre che si tratta di Gossip Girl, sparita dal web dopo l'incidente. A causa dell'assenza della blogger, tutte le segnalazioni sono state inviate a Serena, che decide di diventare la nuova Gossip Girl, ma di utilizzare le informazioni che le arrivano per fare del bene.\nIl padre e la sposa.\nTrama.\nMentre Louis si trova a Monaco per l'addio al celibato, Serena e Beatrice organizzano l'addio al nubilato di Blair. Quest'ultima, in confessione, confida a padre Smithy, che in realt\u00e0 \u00e8 padre Cavalia, che prova ancora qualcosa per Chuck e di non volere padre Cavalia come confessore reale. Temendo di perdere il suo ruolo, Cavalia chiede l'aiuto di Beatrice per sabotare la festa di Blair lasciandola ubriaca e sola con Chuck per dimostrare che lei \u00e8 ancora innamorata di lui e fermare le nozze. Alla festa il piano di Beatrice e Cavalia non va in porto, perch\u00e9 la ragazza viene arrestata dalla polizia per il possesso di uno spinello. La mattina seguente, Beatrice tronca la relazione con Cavalia, perch\u00e9 non vuole pi\u00f9 complottare contro Blair, ma viene mandata in Africa. Cavalia si allea poi con Chuck per far saltare le nozze.\nIntanto, Dan ha un incontro con l'editore per discutere del suo secondo libro e Serena deve lanciare il nuovo blog dello 'Spectator', che dovrebbe prendere il posto di Gossip Girl. Non volendo che le sue prospettive artistiche vengano condizionate dalla nuova relazione con Serena, Dan chiede alla ragazza di omettere dal suo primo blog il fatto che stiano insieme. Nel frattempo, Nate cerca di scoprire chi ha sabotato la sua limousine e chiede aiuto a Gossip Girl; la blogger, per\u00f2, gli chiede in cambio di sospendere l'inaugurazione del nuovo blog di Serena. Quest'ultima, tuttavia, scopre che Nate l'ha fatto sotto richiesta di Gossip Girl e lancia il blog senza apportare i cambiamenti chiesti da Dan: il ragazzo viene quindi spinto dall'editore a scrivere un seguito di \"Inside\". Nate e Serena hanno una furiosa lite a causa del fatto che Nate abbia scoperto che dietro l'incidente c'\u00e8 Trip, cosa che Serena crede impossibile: la ragazza viene cos\u00ec licenziata e contatta Trip. Si scopre, per\u00f2, che la lite e il licenziamento erano solo una strategia e Trip viene costretto a confessare e a costituirsi. La mattina dopo, Blair confessa a Serena di aver letto le promesse di matrimonio di Louis, dal quale si capisce che lui la ama profondamente e riesce a capirla, si scopre poi che le promesse sono state scritte da Dan e le dice che pu\u00f2 rompere con Dan perch\u00e9 lei e Louis hanno risolto tutto: Serena, per\u00f2, dice a Dan che Blair vuole che fingano di stare insieme fino al matrimonio.\nG.G..\nTrama.\n\u00c8 arrivato il giorno del matrimonio di Blair e Louis: Chuck, pur non essendo felice che Blair si sposi, vuole solo la sua felicit\u00e0 e sabota padre Cavalia affinch\u00e9 non rovini il matrimonio; tuttavia, il prete trova un nuovo alleato in Georgina, che si traveste per infiltrarsi alle nozze e sedurre Louis con l'intento di farsi scoprire da Blair. Nel frattempo, Eleanor si accorge che la figlia \u00e8 molto nervosa e va da Chuck a chiedergli di venire al matrimonio per fermarlo perch\u00e9, se Louis fosse davvero la persona giusta per Blair, quest'ultima dovrebbe essere molto tranquilla, come lo fu lei quando spos\u00f2 Cyrus. A causa di Lily e Rufus il piano di Georgina fallisce, ma la ragazza assiste a un dialogo tra Blair e Chuck nel quale la sposa gli confessa di averlo sempre amato, e lo registra, dando poi la videocamera a Chuck per permettergli cos\u00ec di far saltare le nozze; il ragazzo, pur avendo saputo nel frattempo del voto di Blair da Serena, decide di non fare nulla, ma il video viene pubblicato da Gossip Girl e Blair fugge. Alla fine, per\u00f2, le nozze si tengono lo stesso, ma durante il ricevimento, mentre Serena confessa a Dan di amarlo, Louis dice a Blair di aver fatto scrivere le promesse di matrimonio a Dan e di aver finto di perdonarla perch\u00e9 a legarli ora \u00e8 solo un contratto: mentre d'ora in poi Blair dovr\u00e0 fingere davanti a tutti di essere felice, nel privato sar\u00e0 solo un'estranea per lui perch\u00e9 non la ama pi\u00f9. Resasi conto di aver fatto un grande sbaglio, Blair si allontana dal ricevimento con Dan, mentre si scopre che Georgina ha preso il posto di Gossip Girl.\nLuna di fiele.\nTrama.\nMentre Nate approfondisce la conoscenza di Lola, Serena e Chuck si accorgono dell'assenza di Blair al ricevimento e, ricevuta una segnalazione che li informa della presenza della sposa all'Empire, la raggiungono, scoprendo che in realt\u00e0 si tratta di Georgina, desiderosa di aiutarli nelle ricerche, ma solo perch\u00e9 vuole fare un nuovo scoop da pubblicare su Gossip Girl. Blair, intanto, raggiunge l'aeroporto con Dan per andare in Repubblica Dominicana, dove potr\u00e0 divorziare anche senza il consenso di Louis. Mentre Dorota cerca il passaporto di Blair per portarglielo, la famiglia reale si avvale della televisione per ritrovare la sposa scomparsa: per non farsi riconoscere e in attesa dell'arrivo della domestica, Blair si rifugia in hotel con Dan. Qui vengono raggiunti da Chuck e Serena, informati dell'accaduto da Dorota, e da Georgina, che li ha pedinati: vedendola, a Serena cade la borsa, dalla quale esce la videocamera, e la ragazza si prende la colpa di aver mandato il video a Gossip Girl credendo che il vero colpevole sia Chuck, anche se in realt\u00e0 \u00e8 stato Dan. Poco dopo, grazie a un messaggio di Gossip Girl, la principessa Sophie trova Blair e le dice che, se divorzier\u00e0 da Louis prima che sia passato un anno, la sua famiglia dovr\u00e0 pagare la dote alla quale i Grimaldi avevano rinunciato e, essendo una somma cospicua, Eleanor potrebbe essere costretta a vendere la Waldorf Design. Anche se Chuck si offre di pagare la dote, perch\u00e9 non sopporterebbe l'idea di vedere Blair con un altro, Blair non vuole che la sua libert\u00e0 venga comprata e, nonostante la madre sia disposta a vendere l'azienda, decide di tornare da Louis e partire con lui per la luna di miele.\nCuori infranti.\nTrama.\n\u00c8 il giorno di San Valentino e Blair torna dalla luna di miele seguita da una segretaria di Monaco che la sorvegli e le ricordi gli impegni ai quali deve partecipare in qualit\u00e0 di principessa. La ragazza decide di fare da Cupido tra Serena e Dan alla festa di ritorno alle superiori organizzata all'Empire, dove Dan scopre che Georgina \u00e8 Gossip Girl. I tentativi di Blair, per\u00f2, non hanno il risultato sperato: Dan la bacia davanti a Serena e Georgina, che scatta una foto, ma il ragazzo riesce a impedirle di pubblicarla, minacciando di dire a tutti che lei ha preso il posto di Gossip Girl. Georgina fa comunque vedere la foto a Chuck, che va a letto con Alessandra, l'agente di Dan.\nIntanto, Ivy torna a New York per parlare con Lily, e Dan, trovatala nella hall dell'Empire, la porta alla festa per salutare Serena, dove Ivy incontra Lola: da alcuni discorsi, quest'ultima capisce che l'amica si sta spacciando per lei.\nCross Rhodes.\nTrama.\nSerena e Blair sono ai ferri corti per via del bacio con Dan, e Blair, per dimostrare all'amica che tra lei e il ragazzo c'\u00e8 solo un'amicizia, decide di passare un'intera giornata con lui. La ragazza raggiunge cos\u00ec Dan all'Upright Citizens Brigade Theatre, dove un gruppo di attori deve rappresentare \"Inside\"; nel frattempo, Chuck intercetta la bozza del nuovo libro di Dan, \"Monarch of Manhattan\", e la sostituisce con un plagio. A Lola viene assegnato il ruolo di Claire Carlisle, l'alter ego cartaceo di Blair, ma all'ultimo momento la ragazza non pu\u00f2 pi\u00f9 prendere parte alla rappresentazione e viene sostituita da Blair: grazie a un dialogo del libro, la ragazza capisce che Dan l'ama davvero e che anche lei prova qualcosa per lui. Serena, pur soffrendo, accetta la cosa, mentre Blair chiede a Chuck di lasciare stare Dan; il ragazzo manda cos\u00ec all'agente di Dan la vera bozza del libro, ma poco dopo riceve una mail di Gossip Girl che gli rivela che \u00e8 stato proprio Dan a diffondere il video di lui e Blair al matrimonio.\nIntanto, Lola riesce a contattare Ivy per sapere come mai finge di essere lei, ma la ragazza non le d\u00e0 spiegazioni e chiama Carol per avvertirla che sua figlia non \u00e8 in Michigan come le aveva detto, ma a New York. La donna arriva quindi in citt\u00e0, dove, insieme a Lily, viene chiamata all'ospedale perch\u00e9 la madre CeCe vi \u00e8 stata ricoverata a causa di un embolo al polmone. Non sapendo che il tumore della donna fosse tornato, tutta la famiglia si ritrova alla clinica: qui si presentano anche Ivy, che aveva passato i mesi precedenti ad assistere CeCe senza dirlo a nessuno, e Lola. Lily, Rufus, Serena e Lola scoprono cos\u00ec della truffa architettata da Carol e Ivy: mentre Lola non vuole pi\u00f9 avere a che fare con la madre e Ivy se ne va, CeCe ha un infarto poco prima dell'intervento e muore.\nLa dote della principessa.\nTrama.\nNell'attico dei van der Woodsen si tiene la veglia in stile irlandese per CeCe, organizzata dalla donna quando era ancora in vita. Alla veglia si presentano anche William van der Woodsen, scelto come esecutore testamentario, Ivy e Lola: quest'ultima, portata l\u00ec da Nate per conoscere meglio Serena, decide di andarsene perch\u00e9 non desidera conoscere la famiglia che non ha voluto saperne di lei negli ultimi diciannove anni, pur essendo a conoscenza della sua esistenza. Georgina, per\u00f2, imbucatasi alla veglia lasciando al marito Philip il sito di Gossip Girl da gestire durante la sua assenza, la convince a restare per scoprire come mai sua madre Carol ha voluto tenerla nascosta, visto che i soldi non sono un motivo sufficiente, e le consiglia di chiedere a William, che conosce molto bene le sorelle Rhodes fin dal liceo.\nNel frattempo, Cyrus trova un cavillo nel contratto prematrimoniale di Blair che potrebbe permettere alla ragazza di divorziare senza dover pagare la dote: per impedire che Blair finisca tra le braccia di Dan, Chuck chiede a Gossip Girl di pubblicare il vero mittente del video in modo da screditare il ragazzo agli occhi di Blair. Dan viene cos\u00ec scoperto, mentre la segretaria monegasca che \u00e8 stata affiancata a Blair si offre di rimpiazzarla al fianco di Louis, ma Blair non dovr\u00e0 mai parlare in pubblico dell'annullamento. La ragazza accetta l'accordo, ma Georgina, che ha sentito tutto, consiglia a Chuck di agire e di mandare, con il cellulare che lei ha rubato a Dan, la foto del bacio tra il ragazzo e Blair a Gossip Girl per impedire il divorzio: Philip, come aveva gi\u00e0 fatto prima con il messaggio di Chuck, pubblica anche il nome del mittente, dando cos\u00ec la colpa a Dan. Blair scopre che non esiste nessun accordo con i Grimaldi e che era tutto un piano di Georgina e della segretaria per mandare la sua famiglia in rovina, visto che i reali hanno chiesto la dote dopo aver visto la foto. Mentre Georgina parte per Monaco, lasciando il sito di Gossip Girl a Serena, Blair dice a Chuck che il suo cuore non gli appartiene pi\u00f9 e decide di rimanere con Dan.\nNel frattempo, dal testamento di CeCe si evince che la donna ha lasciato tutto il suo patrimonio, a parte poche cose, a Ivy, della quale conosceva la vera identit\u00e0 e che ha voluto ringraziare per esserle stata accanto negli ultimi mesi di vita. Mentre Carol, adirata, dice a William che potrebbe costringerlo a pagarle gli alimenti per Lola, della quale lui \u00e8 il padre, Ivy, diventata proprietaria anche dell'attico dei van der Woodsen, caccia Lily e Rufus di casa.\nSerata di beneficenza.\nTrama.\nDopo essere stati cacciati da casa da Ivy, Lily e Rufus vanno a vivere al loft insieme a Dan, ma la donna \u00e8 decisa a impugnare il testamento di CeCe per avere quello che le spetta e cacciare Ivy, che intanto, pur essendo diventata ricca, si trova terra bruciata attorno perch\u00e9 nessuno vuole avere a che fare con lei. William le propone cos\u00ec di dare una festa in onore di CeCe e, in cambio del suo aiuto nei preparativi, vuole essere pagato, ma non dovr\u00e0 dirlo a nessuno perch\u00e9 l'esecutore testamentario non pu\u00f2 ricevere denaro dal beneficiario; Lola, per\u00f2, sente William e Ivy prendere accordi e lo dice a Nate, che lo riferisce a Serena. Quest'ultima, avendo intanto ricevuto da Georgina il computer con la password per il blog di Gossip Girl, decide di rovinare la festa di Ivy pubblicando un post che rivela la cosa, ma cos\u00ec facendo rovina il piano dei genitori. Lola, per\u00f2, decide di schierarsi dalla parte della sua famiglia, testimoniando che Ivy ha offerto dei soldi a William.\nIntanto, Chuck viene a sapere da Lily che Jack gli ha donato il sangue durante l'intervento dopo l'incidente d'auto perch\u00e9 aveva rifiutato le altre trasfusioni di sangue. Il ragazzo chiama quindi lo zio in citt\u00e0 per intitolargli un'ala dell'ospedale, del quale ha sovvenzionato le ristrutturazioni, ma scopre che Jack ha l'epatite C e non pu\u00f2 quindi donare il sangue. Messo alle strette, l'uomo confessa che il sangue \u00e8 di Elizabeth, la madre di Chuck; quest'ultimo chiede cos\u00ec a un investigatore di rintracciare la donna.\nNel frattempo, Nate deve incontrare un finanziatore per lo \"Spectator\", ma a causa del post di Serena l'uomo si tira indietro e il ragazzo la licenzia. Mentre Serena riceve un messaggio dalla vera Gossip Girl, che rivuole indietro il suo blog, Nate riceve un'offerta da Diana. Intanto, Blair e Dan vanno a letto insieme per la prima volta, ma restano entrambi delusi e si chiedono se la loro attrazione non sia solo intellettuale: alla fine, per\u00f2, i due fanno appassionatamente l'amore in ascensore.\nUna nuova It Girl.\nTrama.\nSerena continua a ricevere messaggi da Gossip Girl, che le intima di restituirle la password del blog: non volendo pi\u00f9 essere al centro dell'attenzione della blogger, la ragazza decide di far prendere a Lola il suo posto come It Girl dell'Upper East Side, approfittando della gelosia che la cugina prova nei confronti di Diana, che ha scoperto essere la ex di Nate. Lola accetta di fare la modella per la sfilata d'intimo di Kiki de Montparnasse, ma durante l'evento Serena scopre che la cugina l'ha solo sfruttata per mettere fuori gioco Diana, che minacciava il posto di lavoro di Nate, e che non vuole far parte davvero dell'Upper East Side. Dopo essere stata contattata da un agente, per\u00f2, Lola cambia idea e accetta di essere una It Girl, anche se Serena non lo vuole pi\u00f9.\nIntanto, Blair riceve i documenti del divorzio, ai quali manca solo la sua firma; la ragazza, per\u00f2, \u00e8 titubante nel farlo perch\u00e9 ha sempre voluto essere una principessa e, una volta ottenuto il divorzio, non lo sar\u00e0 pi\u00f9. Scopre anche che non \u00e8 stata Georgina, come da accordi, a farle ottenere il divorzio, ma Chuck, che ha pagato la sua dote. Nel frattempo il ragazzo scopre che sua madre si trova in Tibet, ma l'investigatore lo diffida dal cercare di contattarla perch\u00e9 non sa come potrebbe reagire. Senza sapere cosa fare, Chuck parla con Blair, l'unica persona a essergli stata accanto due anni prima quando Elizabeth era arrivata a New York, ma la ragazza pensa che abbia secondi fini. Alla fine, mentre Blair firma i documenti del divorzio grazie a Dan, che le fa capire di essere ancora la Queen B, l'investigatore dice a Chuck di aver contattato sua madre, che ha negato di essere stata lei a donargli il sangue.\nNel frattempo, Rufus parla con Ivy, che accetta di restituire l'appartamento in cambio di un assegno e dello scongelamento dei beni; tuttavia Lily inganna la ragazza, facendole credere che ci sia un assegno per lei in banca, e, non appena Ivy esce di casa, si riprende l'appartamento. Rufus, rimasto molto deluso dal comportamento della moglie, che ha ingannato anche lui, resta invece al loft.\nLa vera madre.\nTrama.\nMentre Blair e Dan decidono di debuttare come coppia organizzando un salotto letterario al loft del ragazzo, Lola ha un provino importante, che viene per\u00f2 disdetto a causa di un post di Gossip Girl che la definisce altezzosa. La ragazza comincia cos\u00ec a sospettare che ci sia Serena dietro il blog e parla a Nate dei suoi sospetti; il ragazzo, per\u00f2, non le crede e racconta tutto a Serena. Quest'ultima, intanto, sente Diana parlare al telefono con Jack della donazione di sangue che lei ha fatto per Chuck e comincia a indagare, imbucandosi al salotto di Blair e Dan per parlare con la donna. All'evento si presentano anche, non invitati, Lola, che vuole dimostrare a Nate di avere ragione, Nate e Chuck. La ragazza segue Serena e Diana in un angolo del loft e manda in diretta su Gossip Girl il dialogo tra le due, durante il quale Diana confessa di essere la madre di Chuck. Il ragazzo rimane turbato e le chiede spiegazioni: Diana gli racconta di essere rimasta incinta molto giovane, quando era l'amante di Bart mentre lui era sposato con Elizabeth. Essendo coinvolta in brutti affari e visto che Elizabeth non poteva avere figli, Diana lasci\u00f2 Chuck alla coppia, scomparendo dalla citt\u00e0; nel frattempo, Lola decide di smettere di essere una It Girl e lasciare l'Upper East Side.\nParallelamente, Lily cerca di riavvicinarsi a Rufus e gli propone di vendere l'attico per comprare un nuovo appartamento tutto per loro; poco dopo, per\u00f2, la donna scopre che il marito ha pagato il soggiorno in albergo a Ivy Dickens per tutto quel tempo e gli blocca le carte di credito.\nCattivissima B.\nTrama.\nGrazie all'intervento di Lily, che paga l'infermiera della madre per farla testimoniare contro Ivy, il testamento di CeCe viene annullato. Per festeggiare e contemporaneamente dimostrare alla stampa che la famiglia \u00e8 molto unita e non in guerra per i soldi, Lily organizza una cena alla quale invita un giornalista del \"New York Social Diary\". Serena telefona quindi al padre per invitarlo, ma l'uomo le dice di non riuscire a venire; poco dopo, per\u00f2, la ragazza vede William a pranzo con Lola, alla quale l'uomo ha appena raccontato di essere suo padre. Saputo da Nate che quel mattino la cugina ha incontrato il padre per la prima volta, Serena capisce che Lola \u00e8 la sua sorellastra e racconta tutto alla madre: durante la cena, alla quale partecipano Lily, Serena, Carol, William e Lola, Lily rivela il tradimento compiuto dal marito quando erano ancora sposati e la frode organizzata da Carol, che viene arrestata grazie alla testimonianza fornita da Ivy, che per la sua collaborazione viene invece scagionata. Rufus, per\u00f2, decide di allontanarsi definitivamente dalla moglie, diventata uguale a CeCe e, mentre Ivy strappa l'assegno da un milione datole da Lily come ringraziamento, la donna riesce a ottenere, grazie a William, anche l'eredit\u00e0 di Carol. Lola chiede a Serena di aiutarla a far uscire la madre di prigione, ma la ragazza la caccia: poco prima di andarsene, Lola ruba alla sorellastra il foglietto lasciatole da Georgina con la password di Gossip Girl.\nIntanto, Dan deve ricevere il premio \"Young Lions Fiction Award\" dalla New York Public Library e Blair, non volendo vivere un'altra relazione all'ombra di un uomo, attira i riflettori su di s\u00e9 al cocktail party in onore del ragazzo annunciando che far\u00e0 una donazione per favorire l'istruzione dei bambini. Poco dopo, la ragazza confessa a Dan le proprie paure e che vuole ritrovare la sua identit\u00e0.\nNel frattempo, Nate scopre che dietro i finanziamenti di Diana allo \"Spectator\" c'\u00e8 Jack Bass e, dopo aver saputo che Diana Payne \u00e8 un nome falso comparso solo tre anni prima, comincia a indagare sulla donna, chiedendo parallelamente a Elizabeth di fargli pervenire qualcosa che dimostri che lei \u00e8 la madre di Chuck. La donna gli manda una foto di lei incinta poco prima di partorire, confutando cos\u00ec l'affermazione di Diana che Elizabeth fosse sterile: Chuck, per\u00f2, nota che nella stanza d'ospedale con Elizabeth c'\u00e8 lo zio e comincia a sospettare che le bugie di Diana vogliano in realt\u00e0 nascondere che \u00e8 figlio di Jack Bass.\nI predatori dell'arte perduta.\nTrama.\nLola porta il biglietto con la password del blog a Nate, dimostrandogli cos\u00ec che Serena \u00e8 davvero Gossip Girl come diceva lei. I due decidono di aiutare Chuck a decifrare il codice con il quale \u00e8 scritta l'agenda di Diana, rubata da Nate, e chiedono l'aiuto anche di Blair, che accetta volentieri per ritrovare la vera s\u00e9 stessa. Lola coinvolge anche Serena dicendole che Diana \u00e8 alleata con Gossip Girl per distruggerla e le suggerisce di aiutarli con l'agenda per scoprire il segreto con il quale Gossip Girl minaccia la donna; in realt\u00e0 Serena \u00e8 in combutta con Diana e le conferma che l'agenda ce l'ha Nate, come la donna gi\u00e0 sospettava, e accetta di sottrarla agli amici in cambio del numero di cellulare di Gossip Girl. La ragazza riesce nell'intento, venendo per\u00f2 subito scoperta, e, quando viene a sapere che stanno facendo tutto per aiutare Chuck a capire se Jack \u00e8 suo padre, si schiera dalla loro parte. Sfogliando l'agenda Blair si accorge che ogni primo sabato del mese Diana ha lo stesso appuntamento e, grazie a Dorota, riesce a trovare la chiave di lettura e decifrare la scritta, che si rivela essere un numero di telefono. Telefonando, il gruppo scopre che quella sera, che \u00e8 proprio il primo sabato del mese, c'\u00e8 un evento a casa Vardin nella tenuta Briarcliff e si reca l\u00e0, ritrovandosi in un sex club. Mentre cercano Jack per la casa, Diana scopre la loro presenza dalle telecamere di sicurezza e inscena una retata della polizia per far allontanare tutti, ma Nate e Lola la trovano, scoprendo che il suo vero nome \u00e8 India e che gestisce un giro di prostituzione. Serena decide di pubblicare la notizia su Gossip Girl per smascherare Diana e cacciarla dallo \"Spectator\" come vuole Nate, ma il suo portatile viene rubato nel corso della serata dalla vera blogger, avvertita da Nate e Lola, che fanno capire a Serena di essere diventata peggiore della vera blogger perch\u00e9 attaccava delle persone innocenti. Mentre tutti tornano a casa, Chuck resta alla villa ormai vuota, dove trova il padre Bart, ancora vivo.\nIntanto, Dan ha il blocco dello scrittore e, per aiutarlo, la sua agente lo indirizza verso una sua amica, che gli offre di passare l'estate a Roma all'Istituto di arte e letteratura. Temendo che Blair, passando le vacanze da sola, possa tornare con Chuck, il ragazzo rifiuta la proposta.\nI fuggitivi.\nTrama.\nBart spiega a Chuck di essersi finto morto perch\u00e9 l'incidente stradale che ebbe tre anni prima fu causato da un suo potente rivale in affari e che ha intenzione di ripartire presto per non mettere la sua famiglia in pericolo. Il ragazzo, deciso a non perdere nuovamente il padre, chiede a Diana l'identit\u00e0 dell'uomo, promettendole che il suo secondo lavoro non verr\u00e0 allo scoperto e che la lascer\u00e0 partire. Nate e Lola, per\u00f2, ignari del motivo per cui Chuck stia lasciando andare la donna pur dopo quello che ha fatto, rivelano il segreto di Diana, facendo cos\u00ec saltare l'accordo sul nascere. Chuck riesce comunque a sapere il nome dell'uomo e, con l'aiuto di Blair, gli tende un'imboscata all'hotel dove incontrer\u00e0 due prostitute, che sono in realt\u00e0 Ivy e Lola. Il piano salta per colpa di Andrew Tyler, il detective privato dei Bass, che dice alle due ragazze che sono state scoperte e che devono portarlo da Bart; arrivato alla villa, Tyler confessa di essere stato lui a causare l'incidente perch\u00e9 il rivale di Bart l'aveva minacciato: l'uomo viene arrestato e Bart pu\u00f2 cos\u00ec uscire allo scoperto senza timori. Mentre Diana lascia la citt\u00e0 con l'aiuto di Nate, Gossip Girl comincia a pubblicare le pagine del diario segreto di Blair.\nNel frattempo, Blair convince Dan a rivalutare l'opportunit\u00e0 di partire per Roma e il ragazzo le propone di andare con lui. Blair accetta, ma la coppia deve prima sottoporsi a un colloquio con un ex allievo dell'Istituto d'arte e letteratura. La ragazza, per\u00f2, si allontana con una scusa prima dell'arrivo dell'uomo per aiutare Chuck a incastrare il rivale di Bart, e Serena, fingendosi lei, sostiene il colloquio al posto suo, passandolo. Quando l'ex allievo se ne va, Dan scopre che Blair non si trova da Eleanor come gli aveva detto Serena e, volendo spiegazioni, la ragazza gli confessa che si trova con Chuck e che Bart \u00e8 ancora vivo.\nIl ritorno dell'anello.\nTrama.\nGossip Girl pubblica sul suo blog una pagina del diario di Blair nella quale la ragazza confessa di essere incerta sui suoi sentimenti per Dan; il ragazzo le dice quindi di fare la sua scelta tra lui e Chuck entro quella sera e di comunicargli la sua decisione alla festa di divorzio degli Shepherd. Blair, infuriata con Serena, responsabile di aver fornito le pagine di diario alla blogger, caccia di casa l'amica, che decide di vendicarsi. Quella sera, alla festa, Serena fa credere a Dan che con Blair sia tutto finito e che lei abbia scelto Chuck; i due fanno l'amore, ma poco dopo il ragazzo scopre che Serena si \u00e8 inventata tutto e l'allontana in malo modo. Nel frattempo, Eleanor trasferisce alla figlia la Waldorf Design e le fa capire che ama ancora Chuck; Blair raggiunge quindi il ragazzo all'Empire per confessargli i suoi sentimenti, ma Chuck la respinge perch\u00e9 il padre lo ha appena estromesso dalle industrie Bass a causa dei gesti avventati che ha fatto per Blair, come pagarle la dote.\nUna settimana dopo, Chuck parte alla ricerca di Jack per chiedere il suo aiuto contro Bart e Nate offre a Lola di vivere con lui; la ragazza, prima di partire in tourn\u00e9e, trasferisce l'eredit\u00e0 della madre a Ivy facendole promettere di vendicarsi di Lily al posto suo. Serena, allontanata da tutti, ricomincia a drogarsi; Dan parte per la Toscana insieme a Georgina per scrivere un romanzo scandaloso sull'Upper East Side; Nate riceve da Diana un video nel quale si vede Gossip Girl incappucciata che ruba il portatile di Serena; Lily, dovendo annullare uno dei suoi matrimoni, sceglie di stare con Bart; Blair raggiunge Chuck a Montecarlo e gli promette di combattere per il loro amore."}
{"id": "3668039", "revid": "767487", "url": "https://it.wikipedia.org/wiki?curid=3668039", "title": "Episodi di Justified (seconda stagione)", "text": "La seconda stagione della serie televisiva Justified, composta da 13 episodi, \u00e8 stata trasmessa in prima visione negli Stati Uniti d'America dal 9 febbraio al 4 maggio 2011 dal canale FX.\nIn Italia la stagione \u00e8 andata in onda sul canale satellitare AXN dal 18 gennaio all'11 aprile 2012.\nUn maniaco pericoloso.\nTrama.\nLa stagione riparte dal finale della prima, ovvero lo Sceriffo Gives alle costole dei nipoti di Gio, mandati nel Kentucky per ucciderlo, vendicando la morte del suo braccio destro, Tommy Bucks. Raylan riesce a raggiungerli e a farsi portare a Miami per arrestare Gio. In questa puntata d'inizio vengono introdotti nuovi personaggi rivali alla famiglia di Raylan, ad Harlan: i Bennett che si sono sostituiti al posto del vuoto lasciato dal principale Bo Crowder e dal suo clan.\nTrama.\nRaylan e il suo collega Tim Gutterson, devono trasferire una fuggitiva che \u00e8 in procinto di partorire, ma finiscono per trovarsi inguaiati in un commercio di vite umane. Parallelamente, Boyd cerca di ritornare a farsi una vita civile, mentre i Bennett stanno incrementando il loro Clan.\nTrama.\nDewey Crowe torna a Harlan per approfittare di una grande ricompensa, ma un contendente pi\u00f9 pericoloso mira allo stesso obiettivo. Sia Raylan che Boyd cercano di aiutare Dewey secondo i loro metodi.\nTrama.\nIl cognato di Rachel di recente \u00e8 stato rilasciato sulla parola e Raylan deve fare in modo che il coinvolgimento emotivo di Rachel non influenzi il caso. Parallelamente, Boyd viene avvicinato dalla famiglia Bennett con l'intento paranoico di insabbiare il lavoro investigativo di Raylan.\nTrama.\nRaylan ottiene una importante informazione da Dewey riguardante le attivit\u00e0 illegali ed economiche dei Bennett, mentre Boyd ha l'obiettivo di raggirarli facendosi aiutare da Ava.\nTrama.\nUna rapina in banca, complica ancora di pi\u00f9 il rapporto tra Raylan e la sua ex-moglie Winona, mettendola a grossi rischi legali. Art ha raggiunto la possibilit\u00e0 di catturare un fuggitivo che \u00e8 sulle sue tracce dall'inizio della carriera."}
{"id": "3668041", "revid": "1904508", "url": "https://it.wikipedia.org/wiki?curid=3668041", "title": "Eugenia Attendolo Bolognini Litta", "text": "Fu attiva anche nella propaganda anti-austriaca durante il Risorgimento.\nBiografia.\nInfanzia.\nEugenia nacque da Eugenia Vimercati Sanseverino e dal conte Gian Giacomo Attendolo Bolognini, famoso come raffinato collezionista, cui si deve la nascita dei Musei civici di Milano. Sin da bambina fu evidente la sua bellezza e divenne ben presto nota a Milano come la \"bella Bolognina\". \nMatrimonio e patriottismo.\nEugenia nel 1855 spos\u00f2 il duca Giulio Litta Visconti Arese, nobile che partecip\u00f2 ai moti rivoluzionari del 1848, divenendo quindi \"Duchessa Litta\".\nEugenia, ricordata per la sua particolare bellezza, condivise le posizioni politiche del marito e tenne un raffinato e frequentato salotto culturale a Milano. I Duchi Litta ebbero amicizie patriottiche e non nascosero mai le loro posizioni antiaustriache. La Duchessa con il marito frequent\u00f2 il salotto di Carlo d'Adda che raccoglieva i principali dissidenti come i fratelli Dandolo, i Borromeo, i Trivulzio, i Trotti ed altri. Eugenia fu grande amica di Carmelita F\u00e8, vedova di Luciano Manara, e di Ermellina Dandolo, matrigna del fervente patriota Emilio.\nRelazione con Umberto I di Savoia.\nGli austriaci la soprannominarono la \"regina delle oche\": in Austria venivano infatti chiamate \"oche\" le dame lombardo-venete che, agitandosi, pretendevano di salvare l'orgoglio e l'italianit\u00e0. Ricordata anche come la musa ispiratrice di Arrigo Boito, assiduo frequentatore del suo circolo culturale e mondano, deve la sua notoriet\u00e0 alla lunga e stabile relazione extraconiugale che intrecci\u00f2 e port\u00f2 avanti col re Umberto I, durata fino alla morte del sovrano. In precedenza era stata anche dama di compagnia della regina Margherita.\nEbbe due figli, Pompeo Litta ed il prediletto Alfonso, che mor\u00ec nel 1891, figlio naturale avuto con re Umberto I, anche se fu ufficialmente riconosciuto e legittimato dal Duca Litta, gi\u00e0 noto per la sua correttezza.\nBenefattrice.\nFu benefattrice dell'Ospedale Maggiore di Milano, che dedic\u00f2 un padiglione al figlio della Duchessa, prematuramente morto. Alla sua iniziativa e alle sue donazioni si devono i primi ampliamenti del nosocomio milanese. Il \"Padiglione Litta\" dell'Ospedale Maggiore fu il primo costruito nell'area oltre il Naviglio nel 1895; ospita la sede dell'Associazione italiana soccorritori.\nIl suo lascito all'Ospedale Maggiore permise anche alla Croce Rossa Italiana di allestire una ambulanza fluviale per portare i primi soccorsi alle popolazioni che abitavano lungo le rive del Po.\nEugenia visse nella Villa Litta Bolognini Modigliani di Vedano al Lambro, comune della Brianza, nelle immediate vicinanze del parco di Monza, fino alla morte avvenuta nel 1914 alle soglie della prima guerra mondiale. La Litta non lasci\u00f2 nulla ai posteri che potesse servire a una biografia non autorizzata. Prima della morte di Umberto (per mano dell'anarchico Gaetano Bresci nel 1900) e dopo la morte del marito, la \"Duchessa Litta\", chiamata anche \"Duchessa Bolognina\", diede disposizioni perch\u00e9 la sua collezione di 49 quadri andasse all'Ospedale Maggiore alla sua morte (1914). Questi quadri fanno ora parte dei musei civici milanesi nella residenza di Milano, di Palazzo Morando Attendolo Bolognini, in via Sant'Andrea 6. A Brera don\u00f2 invece il \"Ritratto del conte Antonio Porcia\" di Tiziano, avuto per via ereditaria.\nMorte.\nLa Duchessa Bolognina \u00e8 sepolta a Vedano al Lambro nel mausoleo di famiglia, a fianco dell\"'Oratorio di Santa Maria delle Selve\", con marito e figli. L'oratorio, che appartiene all'Ospedale Maggiore di Milano, si trova all'interno di Villa Litta, residenza privata nella quale dimorano i discendenti dei Litta."}
{"id": "3668043", "revid": "508156", "url": "https://it.wikipedia.org/wiki?curid=3668043", "title": "L'importante \u00e8 finire/Quando mi svegliai", "text": "L'importante \u00e8 finire/Quando mi svegliai \u00e8 il 117\u00b0 singolo di Mina, pubblicato nel 1975 dall'etichetta privata dell'artista PDU e distribuito dalla EMI Italiana.\nDescrizione.\nAnticipa l'album \"La Mina\" che verr\u00e0 pubblicato, come ormai consuetudine da qualche anno, dalla cantante nel mese di ottobre e come parte di un doppio LP che comprende anche \"Minacantalucio\", un 33 giri tributo alla coppia Battisti-Mogol.\nDistribuito anche in Spagna (Odeon J 006-96.718), in Belgio e Francia (PDU C004 96718), in Turchia (ABC 9).\nSuccesso e classifiche.\nIl singolo raggiunge immediatamente le vette della Hit Parade fino a piazzarsi in seconda posizione, permanendo a lungo nelle zone alte della classifica, ma sempre dietro a \"Sabato pomeriggio\" di Claudio Baglioni, che in quel periodo \u00e8 indiscusso campione di incassi.\nSono 19 settimane consecutive di permanenza insieme al disco di Baglioni (che ne conta due in pi\u00f9, essendo entrato il 2 agosto in 5\u00aa posizione e salito in 3\u00aa la settimana seguente), fino all'uscita contemporanea di entrambi i 45 giri dalla graduatoria. Anche la classifica annuale del 1975 conferma le medesime posizioni, con il singolo di Mina in seconda piazza.\n\"L'importante \u00e8 finire\".\nStoria.\nCanzone scritta da Cristiano Malgioglio e musicata da Alberto Anelli, \u00e8 uno dei grandi successi della cantante, considerata una delle pietre miliari della sua carriera.\nImmediatamente censurata dalla televisione nazionale dopo un primo passaggio in radio, a causa dei contenuti \"proibiti\" del testo. Sebbene bandita dalla diffusione nel programma \"Hit Parade\", entra ugualmente in classifica e, qualche tempo dopo, viene riammessa agli ascolti.\nNon \u00e8 noto se l'esibizione di Mina al programma televisivo \"Adesso musica\", della stessa Rai, sia andata in onda prima o dopo il divieto della commissione di censura. Il video \u00e8 presente nel DVD \"Gli anni Rai 1972-1978 Vol. 1\", inserito in un cofanetto monografico pubblicato da Rai Trade e GSU nel 2008.\nAlex Turner, frontman degli Arctic Monkeys, cita la canzone durante il concerto all'Auditorium Parco della Musica di Roma nel Maggio del 2018&lt;/ref&gt;.\nBase orchestrale.\nL'arrangiamento di Pino Presti \u00e8 caratterizzato da un ritmo di Bossa nova lenta, da una linea di basso con venature funk, dagli appoggi percussivi dell' Hammond e dal groove della Drum machine Roland (che con la chitarra acustica, gli interventi melodici del moog e le congas) offrono a Mina il supporto ideale per un'interpretazione da par suo, con evidenti risvolti allusivi e sensuali.\nIl testo di Malgioglio, che all'epoca fece molto scalpore e permise all'autore di farsi conoscere dal pubblico italiano, fa riferimento esplicito a un amplesso amoroso, ma \u00e8 notizia falsa e infondata che il titolo originale della canzone fosse \"L'importante \u00e8 venire\".\n\u00c8 invece inequivocabile che la canzone si adatti perfettamente allo stile della cantante: trasgressiva fin dagli inizi, tanto nei confronti del pubblico, quanto nell'immagine proposta in video e nella vita privata. \nMusicisti in \"L'importante \u00e8 finire\".\nTecnico del suono in entrambi i brani Nuccio Rinaldis.\n\"L'importante \u00e8 finire\" in singoli e album.\nCantata in italiano\nCantata in francese (titolo Pour en finir comment faire, testo Pierre Delano\u00eb, orchestrazione Gabriel Yared):\nCantata in inglese (titolo Take Me, testo Norman Newell):\nIntitolata Lo importante es el final, ma cantata in italiano:\nDescrizione.\nAnticipa l'album \"La Mina\" che verr\u00e0 pubblicato, come ormai consuetudine da qualche anno, dalla cantante nel mese di ottobre e come parte di un doppio LP che comprende anche \"Minacantalucio\", un 33 giri tributo alla coppia Battisti-Mogol.\nDistribuito anche in Spagna (Odeon J 006-96.718), in Belgio e Francia (PDU C004 96718), in Turchia (ABC 9).\nSuccesso e classifiche.\nIl singolo raggiunge immediatamente le vette della Hit Parade fino a piazzarsi in seconda posizione, permanendo a lungo nelle zone alte della classifica, ma sempre dietro a \"Sabato pomeriggio\" di Claudio Baglioni, che in quel periodo \u00e8 indiscusso campione di incassi.\nSono 19 settimane consecutive di permanenza insieme al disco di Baglioni (che ne conta due in pi\u00f9, essendo entrato il 2 agosto in 5\u00aa posizione e salito in 3\u00aa la settimana seguente), fino all'uscita contemporanea di entrambi i 45 giri dalla graduatoria. Anche la classifica annuale del 1975 conferma le medesime posizioni, con il singolo di Mina in seconda piazza.\n\"L'importante \u00e8 finire\".\nStoria.\nCanzone scritta da Cristiano Malgioglio e musicata da Alberto Anelli, \u00e8 uno dei grandi successi della cantante. Immediatamente censurata dalla televisione nazionale dopo un primo passaggio in radio, a causa dei contenuti \"proibiti\" del testo. Sebbene bandita dalla diffusione nel programma \"Hit Parade\", entra ugualmente in classifica e, qualche tempo dopo, viene riammessa agli ascolti.\nNon \u00e8 noto se l'esibizione di Mina al programma televisivo \"Adesso musica\", della stessa Rai, sia andata in onda prima o dopo il divieto della commissione di censura. Il video \u00e8 presente nel DVD \"Gli anni Rai 1972-1978 Vol. 1\", inserito in un cofanetto monografico pubblicato da Rai Trade e GSU nel 2008.\nPu\u00f2 essere annoverato \u00abfra quei brani che hanno permesso a Mina di dettare legge per tutti gli anni settanta.\u00bb \nAnche il testo, ancora di Malgioglio, della successiva canzone di successo di Mina: \"Ancora ancora ancora\", tratter\u00e0 lo stesso argomento; ma ad essere censurate saranno questa volta le immagini delle riprese video ravvicinate del volto della cantante.\nAlex Turner, frontman degli Arctic Monkeys, cita la canzone durante il concerto all'Auditorium Parco della Musica di Roma nel Maggio del 2018.\nMusica e testo.\nBossa nova lenta, caratterizzata da una linea di basso con venature funk, arrangiata alla perfezione dal maestro Pino Presti, \u00e8 interpretata da par suo da Mina con evidenti risvolti allusivi e sensuali.\nIl testo di Malgioglio, che all'epoca fece tanto scalpore, fa riferimento esplicito a un amplesso amoroso, ma \u00e8 notizia falsa e infondata che il titolo originale della canzone fosse \"L'importante \u00e8 venire\".\n\u00c8 invece inequivocabile che la canzone si adatti perfettamente allo stile della cantante: trasgressiva fin dagli inizi, tanto nei confronti del pubblico, quanto nell'immagine proposta in video e nella vita privata. Mina, con minigonne, flirt veri o presunti, gossip e scandali, ha sempre fornito materiale ai giornali e contemporaneamente ricevuto la condanna di perbenisti e bigotti; ma non ha mai perso occasione di sottolineare la sua posizione in difesa di chi non vuole accettare un ruolo subordinato, soprattutto nel caso di giovani e di donne.\nDopo quasi vent'anni di carriera, stanca di occuparsi di continue e sterili polemiche su qualsiasi argomento, l'artista dir\u00e0 addio a tutto il circo mediatico che nel frattempo l'aveva circondata e in alcuni momenti anche sopraffatta; ritirandosi all'estero per riprendersi vita, immagine ed esibizioni, e concedere al pubblico, periodicamente, solo la sua voce.\nMusicisti in \"L'importante \u00e8 finire\".\nTecnico del suono in entrambi i brani Nuccio Rinaldis.\n\"L'importante \u00e8 finire\" in singoli e album.\nCantata in italiano\nCantata in francese (titolo Pour en finir comment faire, testo Pierre Delano\u00eb, orchestrazione Gabriel Yared):\nCantata in inglese (titolo Take Me, testo Norman Newell):\nIntitolata Lo importante es el final, ma cantata in italiano:"}
{"id": "3668044", "revid": "290948", "url": "https://it.wikipedia.org/wiki?curid=3668044", "title": "Elettricit\u00e0 animale", "text": ""}
{"id": "3668050", "revid": "1305772", "url": "https://it.wikipedia.org/wiki?curid=3668050", "title": "Notte della moda", "text": "La Notte della moda o Fashion Night Out (FNO) - anche \"Vogue Fashion Night Out\" (\"VFNO\") dal nome della testata promotrice dell'evento- \u00e8 un'iniziativa globale nata nel 2009 ed organizzata dalla rivista \"Vogue\" per celebrare la moda, al fine di ridare fiducia ai consumatori e rilanciare l'economia del settore depressa a seguito della recessione mondiale del 2008. L'iniziativa consiste in una serie di eventi concentrati in diverse citt\u00e0 del mondo che si tengono di notte in una data prefissata di settembre. Le \"boutique\" ed i negozi che aderiscono alla \"Fashion Night\" rimangono aperti anche di notte per l'occasione, e vengono organizzate sfilate di moda e spettacoli musicali.\nNel 2011 le citt\u00e0 in cui \u00e8 stata organizzata la \"FNO\" sono state le seguenti:"}
{"id": "3668052", "revid": "486946", "url": "https://it.wikipedia.org/wiki?curid=3668052", "title": "Fashion's Night Out", "text": ""}
{"id": "3668058", "revid": "3115", "url": "https://it.wikipedia.org/wiki?curid=3668058", "title": "Divino Amore (Marino)", "text": "Divino Amore \u00e8 il nome con cui \u00e8 conosciuta un'area di circa quattrocento ettari di terreni situati lungo via del Divino Amore e ricadenti nel comune di Marino, in provincia di Roma, giusto ai confini con la zona Z.XXIII di Castel di Leva del comune di Roma Capitale. Il toponimo \u00e8 dovuto alla vicinanza del conosciuto santuario della Madonna del Divino Amore.\nL'area, resa edificabile dal piano regolatore generale di Marino del 2000, dopo dieci anni di controverse vicende sar\u00e0 oggetto di una massiccia urbanizzazione a destinazione residenziale e commerciale, per un totale di circa 900.000 m3 di costruzioni ed oltre 8000 nuovi residenti stimati. La questione, da dieci anni, \u00e8 al centro del dibattito politico locale, e l'urbanizzazione ha scatenato notevoli proteste anche oltre il livello comunale, poich\u00e9 l'area era stata nel frattempo proposta (nel 2005) per l'inserimento nel perimetro del Parco Regionale dell'Appia Antica come rimanenza pressoch\u00e9 intatta dell'Agro Romano.\nGeografia fisica.\nLa relazione descrittiva della proposta di ampliamento del Parco Regionale dell'Appia Antica cita il decreto ministeriale del 24 febbraio 1986 (istitutivo della zona archeologica di \"Mugillae\") che descrive cos\u00ec quest'area:\nLa parte marinese \u00e8 attraversata dai fossi di Fioranello e della Giostra, che in comune di Roma assume la denominazione di fosso del Divino Amore. Il primo si origina da tre ruscelli, di cui il pi\u00f9 importante \u00e8 il fosso delle Scopette, a 152 lungo la ferrovia Roma-Velletri, a sud di Santa Maria delle Mole. Il secondo, invece, incomincia a quota 128 ai piedi del rilievo pi\u00f9 alto della zona, Colle Granato (161 ). Entrambi i corsi d'acqua appartengono al bacino idrografico del fiume Tevere: scorrono praticamente paralleli fino a confluire nel fosso del Torrino e da l\u00ec nel Tevere all'altezza del Torrino.\nLa Carta Geologica d'Italia classifica gran parte del suolo dell'area di natura tufacea con inserti leucitici, ma la parte del Casale Negroni verso est si trova su un banco di peperino dovuto ad un'antica colata lavica di grandi dimensioni, eruttata dal Vulcano Laziale prima del suo collasso, tra i 600.000 ed i 20.000 anni fa.\nStoria.\nPrecedenti.\nL'idea di costruire nella parte marinese del Divino Amore nacque alla fine degli anni Ottanta, quando l'allora sindaco di Marino Giulio Santarelli, gi\u00e0 deputato e sottosegretario con il Partito Socialista Italiano, propose una variante al piano regolatore generale del 1979 in cui l'area del Divino Amore sarebbe passata da zona agricola a zona industriale.\nAlla met\u00e0 degli anni Novanta in alcuni ambienti del centrosinistra locale allora al governo si fece avanti l'idea di spostare in quell'area gli studios di Cinecitt\u00e0, costituiti in societ\u00e0 per azioni nel 1997. Il progetto tuttavia rimase lettera morta. Intanto nella parte romana del Divino Amore l'urbanizzazione procedeva spedita: nella zona urbanistica di Castel di Leva tra il 2001 ed il 2010 l'aumento della popolazione \u00e8 stato del 70,3%, arrivando a toccare quota 30.000 abitanti.\nNegli anni della giunta di centrosinistra del sindaco Rosa Perrone (1996-2000) venne approvato dal Consiglio comunale di Marino con delibera 133/1999 un piano di lottizzazione per la localit\u00e0 Divino Amore. In sede di vaglio della Regione Lazio, il comitato tecnico regionale diede un parere tecnico negativo al piano, sostenendo \"la mancanza di necessit\u00e0 produttive\". Il Comune di Marino adott\u00f2 lo stesso il piano controdeducendolo (delibera 31 del 24 marzo 2000), ed adott\u00f2 anche il piano particolareggiato per la zona industriale Divino Amore (delibera 24/2000).\nLa Regione Lazio, all'epoca governata dal centrosinistra, present\u00f2 ricorso al TAR per l'annullamento della delibera 133/1999 del Comune di Marino (RG 4887/2000, ricorso dichiarato perento per inattivit\u00e0 nel 2014), mentre la nobildonna Maria Teresa Lanza di Roccagiovane, proprietaria di terreni limitrofi alla zona del Divino Amore, present\u00f2 anch'essa al TAR due ricorsi nei confronti del Comune di Marino rispettivamente contro le delibere 31/2000 (NRG 10474/2000, dichiarato perento per inattivit\u00e0 nel 2013) e 24/2000 (NRG 9025/2000, dichiarato perento per inattivit\u00e0 nel 2014).\nIl Tribunale Amministrativo Regionale con ordinanza n\u00b0 49/2000 accolse la richiesta di sospensiva dell'efficacia delle delibere e delle costruzioni previste.\nLa redazione del PRG.\nLe elezioni amministrative marinesi del 2000 furono vinte, per la prima volta dal 1946, dal centrodestra. Il nuovo sindaco Fabio Desideri cominci\u00f2 a lavorare alla redazione di un nuovo piano regolatore generale, sospendendo l'iter di circa una decina di varianti al vecchio piano del 1979 in cantiere. Varato nel 2000 (delibera 62 del 24 novembre 2000), il prg fu approvato dal Consiglio regionale (giunta Storace) il 29 ottobre 2004, dopo che il comitato tecnico regionale nella seduta del 21 ottobre di quell'anno aveva tagliato dal piano circa 4.000.000 di metri3. I tagli di cubatura riguardarono in particolare la vasta zona D6 (\"zone produttive - impianti industriali e attivit\u00e0 artigianali\") prevista per il Divino Amore. Marino era ed \u00e8 sprovvista di un'area artigianale, e l'area del Divino Amore si prestava ad ospitarla grazie alla posizione baricentrica tra le vie Ardeatina e Nettunense, alla vicinanza della ferrovia Roma-Velletri e di un'area in forte crescita come Castel di Leva in comune di Roma, oltre alla preesistenza fin dagli anni Settanta dell'impianto industriale di distillazione ed imbottigliamento della Cantina Sociale Gotto d'Oro.\nNel frattempo la giunta Desideri era caduta, e dopo la parentesi commissariale alle amministrative del 2003 aveva vinto il candidato del centrosinistra Ugo Onorati, caduto anch'egli nel marzo 2005. Nello stesso periodo il presidente della Regione Francesco Storace, in scadenza di mandato, nomin\u00f2 tre commissari \"ad acta\" per esercitare i poteri sostitutivi regionali ex art. 21 dpr 380/2001, ed emettere in questo caso i permessi a costruire su istanza degli interessati, in particolare in relazione alla zona del Divino Amore, contraddicendo sia l'ordinanza di sospensione del TAR del 2000 sia - in parte - le conclusioni del comitato tecnico regionale del 2004.\nLe elezioni regionali del 2005 furono vinte dal centrosinistra guidato da Piero Marrazzo, il quale revoc\u00f2 le nomine dei commissari \"ad acta\" annullandone gli atti (decreto del Presidente della Regione Lazio 50325 del 5 agosto 2005). Nel frattempo il commissario prefettizio di Marino, dottor Ferdinando Santoriello, impugn\u00f2 di fronte al TAR la nomina dei commissari (NRG 9628/2005, dichiarato perento nel 2014).\nD'altra parte i costruttori interessati, che gi\u00e0 si erano impegnati acquistando i terreni della zona, fecero ricorso al TAR contro la revoca del commissario e l'annullamento dei suoi atti, ed il tribunale amministrativo diede loro ragione sospendendo la revoca dei commissari e dei loro atti (ordinanza 7319 del 15 dicembre 2005). con grande sorpresa degli ambientalisti. La Regione Lazio ed il Comune di Marino, ancora commissariato, fecero ricorso contro quest'ultima sentenza al Consiglio di Stato, che il 30 maggio 2006 ordin\u00f2 la sospensione di ogni modifica urbanistica sull'area del Divino Amore.\nL'ampliamento del parco dell'Appia antica.\nGli ambientalisti, per correre ai ripari, avevano iniziato a pensare alla proposta di inserimento dell'area del Divino Amore nel perimetro del non lontano Parco Regionale dell'Appia Antica. La proposta di ampliamento venne formulata dall'assessore regionale all'Ambiente Angelo Bonelli ed approvata dalla giunta regionale (ancora di centrosinistra) il 20 settembre 2005, nel pieno della battaglia legale per il cambio di destinazione.\nLa proposta Bonelli prevedeva l'inserimento nel Parco di 989 ettari ricadenti nei comuni di Marino e Roma, adducendo come motivazione la necessit\u00e0 di conservare aree agricole periurbane di pregio. Infatti la variante al P.R.G. di Roma del 2004 (il cosiddetto \"piano delle certezze\" della giunta Veltroni) classificava quelle zone come zona H2 (\"Agro Romano vincolato\"), mentre il Piano paesistico regionale descriveva la zona marinese con le tipologie MA3 (\"zona agricola\") e MA5/3 (\"zona agricola poco compromessa\"). Bonelli si richiamava al decreto ministeriale del 24 febbraio 1986, che previde l'inserimento tra le zone di interesse archeologico dell'area dell'antico insediamento latino di \"Mugillae\", ai sensi della legge n\u00b0 431 dell'8 agosto 1985. L'area archeologica, vincolata dalla Soprintendenza Archeologica del Lazio a partire dal 1986, \u00e8 posta a cavallo dei comuni di Roma e Marino, ed anzi le emergenze pi\u00f9 significative si trovano nella parte marinese sul versante di sud-est.\nTuttavia, la proposta di legge regionale sull'ampliamento non \u00e8 mai arrivata in porto, a causa delle forti pressioni dei comuni interessati a costruire per fare cassa e dei costruttori impegnati nelle urbanizzazioni.\nDel resto gi\u00e0 nel 2001 il Parco regionale dell'Appia antica aveva proposto un ricorso al TAR del Lazio contro il Comune di Marino (NRG 1824/2001), contestando la delibera 62/2000 di approvazione della variante generale al piano regolatore relativamente a tre sottozone, di cui a dire dell'Ente parco ricorrente era stata illegittimamente cambiata la destinazione nonostante fossero incluse nel perimetro del Parco. La sezione 2-bis del Tribunale amministrativo regionale del Lazio, sede di Roma, rigett\u00f2 il ricorso con sentenza del 20 marzo 2008, osservando peraltro in via incidentale (in risposta alle osservazioni presentate con intervento ad adiuvandum dal Parco regionale dei Castelli Romani, intervenuto nel giudizio) come l'area di 50 ettari in localit\u00e0 Divino Amore con destinazione D6 fosse esterna al perimetro del Parco e priva di vincoli, anche se ricadente in zona E3/3 per il piano territoriale paesistico.\nVicende successive.\nLe elezioni amministrative del 2006 furono vinte dal candidato di centrodestra Adriano Palozzi. Per aggirare l'ordinanza del Consiglio di Stato e sbloccare la situazione la nuova amministrazione approv\u00f2 in consiglio comunale l'annullamento dei vincoli paesistici esistenti sull'area del Divino Amore, escludendola cos\u00ec dalla tutela del Piano paesistico regionale. Con altra delibera consiliare del 9 maggio 2007, la giunta Palozzi annull\u00f2 la sospensione delle previsioni edificatorie sul Divino Amore: prevedibilmente, contro la decisione fu presentato atto di diffida e messa in mora da Legambiente e da altre associazioni di tutela del territorio.\nL'amministrazione si \u00e8 difesa dalle accuse dell'opposizione, durante la campagna elettorale per le amministrative 2011, sostenendo che era stata la giunta di centrosinistra di Onorati nel 2003 a votare la versione del piano regolatore generale con i 2.000.000 di metri3 al Divino Amore, con il voto contrario dell'allora opposizione di centrodestra, che anzi una volta al governo si era impegnata a dimezzare le cubature.\nDurante la campagna elettorale del 2011, \u00e8 emersa anche la voce, cavalcata da pi\u00f9 liste civiche, dell'esistenza di una sorta di accordo bypartisan sottobanco sull'urbanizzazione del Divino Amore. Secondo questa tesi, il fratello dell'ex-segretario del Partito Democratico e sindaco di Roma Walter Veltroni, Valerio, avrebbe espresso interesse ad acquistare, in tandem con il gruppo Parnasi, la maggior parte delle quote edificatorie, finora ripartite in tre parti uguali del 28% appartenenti ai gruppi Pacifici, Pratesi e Schiaffini ed in una quota pi\u00f9 frammentata del 16%. Ad oggi, questa tesi pare non verificata. Il Partito Democratico locale si \u00e8 difeso dall'accusa ed ha espresso la propria contrariet\u00e0 all'urbanizzazione, anche se con toni diversi dal resto della coalizione di centrosinistra (costretta all'opposizione anche alle amministrative del 2011).\nIl 31 gennaio 2008 il Dipartimento del Territorio della Regione Lazio ha dato parere negativo alla richiesta, avanzata dal Comune di Marino, di modificare la previsione urbanistica del comparto di zona D29 058057-P03d (via del Divino Amore). Il Comune affermava la necessit\u00e0 di adeguare la previsione urbanistica alla destinazione industriale-commerciale-artigianale stabilita con la variante al PRG del 29 ottobre 2004. Viceversa il Dipartimento regionale del Territorio ha affermato la vocazione agricola del territorio in oggetto.\nNell'aprile 2011 l'ASTRAL, l'ente regionale per le strade, ha fatto sapere che non sar\u00e0 possibile realizzare la prevista rotatoria all'incrocio tra la strada regionale 207 via Nettunense e la strada provinciale via del Divino Amore (ora semaforizzato) a causa dell'autorizzazione data dal Comune di Marino all'apertura di un distributore di benzina proprio in quel punto.\nIl programma integrato di intervento.\nL'8 aprile 2011 la delibera di Giunta regionale del Lazio n\u00b0 123 approv\u00f2 uno schema di protocollo d'intesa tra la Regione Lazio ed il Comune di Marino \"al fine di provvedere a ridefinire ed attuare la pianificazione e la riqualificazione urbanistica comunale attraverso l'adozione e/o l'approvazione di piani e programmi necessari al perseguimento di un corretto ed equilibrato sviluppo del territorio\".\nIl giorno 15 aprile, il vicepresidente del Consiglio regionale ed assessore all'Urbanistica della giunta Polverini, Luciano Ciocchetti, annunci\u00f2 da Santa Maria delle Mole che era stato concluso il protocollo d'intesa tra Comune e Regione.\nIn realt\u00e0 pare che il protocollo d'intesa, il cui valore era solamente politico, sia stato concretamente firmato solo il 14 giugno 2012.\nIl 3 agosto 2011 il Consiglio comunale di Marino ha approvato cinque delibere con cui ha \"preso atto\" del progetto: \nIl Consiglio comunale deliber\u00f2 a maggioranza con il voto contrario di tutta l'opposizione, tra le vivaci proteste di associazioni ambientaliste e di presidio del territorio, che annunciarono la creazione dell'aggregazione Argine via del Divino Amore (ADA).\nL'allora sindaco Palozzi dichiar\u00f2 di \"aver salvato quel territorio dallo scempio di due milioni di metri cubi di zona industriale\".\nGli atti di pianificazione approvati con le delibere consiliari comunali sopracitate sono stati depositati il 26 ottobre 2011, per la durata di quindici giorni, presso l'Ufficio tecnico comunale di Marino, per la possibilit\u00e0 di proporre le osservazioni di rito.\nContestazioni pendenti.\nAvverso la delibera di Giunta regionale 123 del 2011, e le delibere del Consiglio comunale di Marino 35 e derivate, sono stati proposti:\nSono state inoltre presentati davanti al Consiglio regionale del Lazio:\nSono state inoltre presentate davanti al Consiglio comunale di Marino:\nIl 3 maggio 2016 \u00e8 stata anche presentata alla Camera dei deputati dai deputati Arturo Scotto, Stefano Fassina e Filiberto Zaratti (Sinistra Italiana) una interpellanza al Ministro del lavoro e delle politiche sociali relativa al programma integrato di intervento del Divino Amore.\nRisalto mediatico.\nIl 25 aprile 2013 gli attivisti di ADA sono stati ospitati durante lo spazio mattutino di informazione locale del Tg3.\nL'ex-sindaco Adriano Palozzi, eletto nel 2013 consigliere regionale, \u00e8 tornato pi\u00f9 volte a ribadire la sua posizione sulla questione.\nIl periodico locale Il Caff\u00e8 dei Castelli Romani si \u00e8 pi\u00f9 volte occupato della vicenda, pubblicando anche a maggio 2016 uno stralcio di intercettazione tra un tecnico comunale ed un politico in cui si parlava del Divino Amore (il Comune di Marino era all'epoca commissariato).\nLa vicenda del Divino Amore \u00e8 stata oggetto di un articolo de \"Il Fatto Quotidiano\" (che si era gi\u00e0 interessato della vicenda nel dicembre 2013, in piena polemica contro l'allora presidente dell'INPS Antonio Mastrapasqua) il 5 maggio 2016. Il giornale denunciava gli interessi (reputati fuori luogo) dell'INPS nell'operazione del Divino Amore.\nAnche \"Il Corriere della Sera\" il 15 maggio 2016 si \u00e8 interessato alla questione.\nMonumenti e luoghi d'interesse.\nL'area \u00e8 interessata da diversi ritrovamenti che fanno supporre l'esistenza, in et\u00e0 antica, di alcuni insediamenti umani sparsi. Uno di questi \u00e8 noto come \"\"oppidum\" della Giostra\", dal nome del vicino fosso della Giostra, frettolosamente indicato dagli eruditi sette e ottocenteschi con l'abitato fortificato di \"Tellenae\". Probabilmente fondato alla met\u00e0 del IV secolo a.C., questo \"oppidum\" fu abbandonato dopo le guerre sannitiche (terminate nel 295 a.C.).\nSi pensa che il toponimo \"della Giostra\", che ricorre anche in una strada della frazione marinese di Frattocchie, sia da mettere in relazione con i vicini resti del circo di \"Bovillae\", scavato e riportato in luce per quanto ne restava nel 1823-1825. Si ritiene che la \"Bovillae\" di et\u00e0 imperiale fosse situata in prossimit\u00e0 dell'attuale chilometro 20 della strada statale 7 via Appia Nuova, nel triangolo delimitato dalle vie Appia, Nettunense e dei Ceraseti.\nUn altro abitato \u00e8 stato identificato, a sud-ovest di Santa Maria delle Mole, su una collinetta trapezoidale a cavallo del confine comunale tra Roma e Marino: si tratterebbe di \"Mugillae\", altro insediamento fortificato latino noto per essere stato assediato, saccheggiato e distrutto nel 490 a.C. da Gneo Marcio Coriolano, passato alla guida dei Volsci contro Roma.\nNello stesso sito in et\u00e0 imperiale sorse una villa romana piuttosto vasta, di cui sono stati rinvenuti resti di due cisterne d'acqua e di un muro di sostruzione in opera reticolata, sul versante sud-est della collinetta.\nTra la strada provinciale 91/b via del Divino Amore ed il fosso delle Scopette-di Fioranello sono stati individuati i resti di due \"pagi\", ossia abitati rurali, di et\u00e0 repubblicana."}
{"id": "3668062", "revid": "599013", "url": "https://it.wikipedia.org/wiki?curid=3668062", "title": "Suore trinitarie (Roma)", "text": "Le Suore Trinitarie sono un istituto religioso femminile di diritto pontificio.\nStoria.\nLa congregazione fu fondata a Roma da Maria Teresa Cucchiari insieme con Marianna Rizzotti e Anna Reina. Con il consenso di papa Clemente XIII e del ministro generale dei frati trinitari, la Cucchiari e le compagne presero l'abito religioso l'8 settembre 1762 presso la chiesa di San Carlo alle Quattro Fontane.\nLa fondatrice adott\u00f2 la regola delle monache trinitarie scalze adattandola, per\u00f2, alla vita attiva e stabil\u00ec come scopo della congregazione l'istruzione della giovent\u00f9 femminile: il cardinale Marcantonio Colonna affid\u00f2 alla nascente comunit\u00e0 presso la chiesa di San Bartolomeo l'educazione delle ragazze del suo feudo di Avezzano.\nLe suore in origine erano dette Maestre Pie dell'Ordine dei trinitari scalzi e poi Oblate dell'Ordine della Santissima Trinit\u00e0. Le loro prime regole furono approvate dalla congregazione per i Vescovi e i Regolari il 6 gennaio 1828; delle nuove costituzioni furono approvate dal cardinale vicario di Roma il 28 febbraio 1903.\nLe varie comunit\u00e0 della congregazione erano originariamente autonome e solo nel 1907 avvenne l'unione delle varie case e si procedette all'elezione di una superiora generale.\nNel 1929 le suore, per assistere gli emigrati italiani, aprirono case negli Stati Uniti d'America e nel 1961 si stabilirono anche nel Madagascar.\nAttivit\u00e0 e diffusione.\nLe trinitarie si dedicano principalmente all'istruzione e all'educazione cristiana della giovent\u00f9.\nOltre che in Italia, sono presenti nelle Filippine, in Madagascar e negli Stati Uniti d'America. La sede generalizia \u00e8 a Roma.\nAlla fine del 2008 la congregazione contava 295 religiose in 32 case."}
{"id": "3668064", "revid": "599013", "url": "https://it.wikipedia.org/wiki?curid=3668064", "title": "Religiose trinitarie scalze", "text": "Le Religiose Trinitarie Scalze (in spagnolo \"Religiosas Trinitarias Descalzas\") sono un istituto religioso femminile di diritto pontificio: le suore di questa congregazione pospongono al loro nome le sigla I.S.T.\nStoria.\nLa congregazione venne fu fondata da Tomasa Balbastro e da quattro sue compagne che, il 6 gennaio 1881, si riunirono in comunit\u00e0 presso il ritiro del Calvario di Valencia e aprirono una scuola: il sacerdote Giovan Battista della Concezione Calvo y Tom\u00e1s, che sostenne la creazione dell'istituto, il 30 gennaio 1881 ottenne dal ministro generale dell'ordine trinitario l'aggregazione della comunit\u00e0 al suo ordine e il permesso per le suore di indossare l'abito trinitario.\nIn origine le religiose seguirono i regolamenti delle oblate trinitarie scalze di Roma, ma in seguito si dotarono di costituzioni proprie approvate dal cardinale Antol\u00edn Monescillo y Viso nel 1892 e dalla Santa Sede il 17 agosto 1909.\nIl 21 maio 2018 papa Francesco ha autorizzato la Congregazione delle Cause dei Santi a promulgare il decreto sulle virt\u00f9 eroiche di Angela Maria Autsch, religiosa di questo istituto, per cui \u00e8 diventata venerabile.\nAttivit\u00e0 e diffusione.\nLe trinitarie di Valencia si dedicano all'istruzione e all'educazione cristiana della giovent\u00f9 e all'apostolato negli ospedali e nelle missioni.\nOltre che in Spagna, sono presenti in America Latina (Argentina, Bolivia, Colombia, Porto Rico), in Austria e in Madagascar; la sede generalizia \u00e8 a Valencia.\nAlla fine del 2008 la congregazione contava 178 suore in 30 case."}
{"id": "3668065", "revid": "247222", "url": "https://it.wikipedia.org/wiki?curid=3668065", "title": "L'importante \u00e8 finire", "text": ""}
{"id": "3668066", "revid": "599013", "url": "https://it.wikipedia.org/wiki?curid=3668066", "title": "Suore trinitarie (Madrid)", "text": "Le Suore Trinitarie (in spagnolo \"Hermanas Trinitarias\") sono un istituto religioso femminile di diritto pontificio: le suore di questa congregazione pospongono al loro nome le sigla HH.TT.\nStoria.\nLa congregazione fu fondata a Madrid il 2 febbraio 1885 da Francisco de As\u00eds M\u00e9ndez Casariego e da Marianna Allsop y Manrique.\nIl fine delle religiose era quello di recuperare le giovani \"cadute nel vizio\" e preservare quelle esposte al vizio: a tal fine, alle case della congregazione erano annessi laboratori dove le assistite erano impiegate nella confezione di vari oggetti e centri educativi. Prima della guerra civile spagnola, nella sola casa di Madrid erano ricoverate circa 400 assistite.\nL'istituto ottenne il pontificio decreto di lode l'11 aprile 1901 e fu aggregato all'Ordine della Santissima Trinit\u00e0 il 20 aprile 1904.\nAttivit\u00e0 e diffusione.\nLe trinitarie di Madrid hanno come fine principale quello di proteggere e recuperare le giovani cadute o in pericolo di cadere nel vizio.\nOltre che in Spagna, sono presenti in America Latina (Argentina, Guatemala, Messico, Uruguay), in India e in Italia; la sede generalizia \u00e8 a Madrid.\nAlla fine del 2008 la congregazione contava 163 suore in 29 case."}
{"id": "3668067", "revid": "110157", "url": "https://it.wikipedia.org/wiki?curid=3668067", "title": "Santacolomba", "text": "I Santacolomba o Santa Colomba, \"Santa Coloma\" in spagnolo, sono una famiglia spagnola di origine reale, discendente da antichi re goti.\nIl loro capostipite \u00e8 Amalerigo, signore del feudo di Santa Colomba in Catalogna, dal quale trassero il cognome. Discendeva da Eumberto, figlio di Eurico, dal quale discesero anche i Roccaberti.\nIl capostipite siciliano \u00e8 un Arnaldo, capitano generale di Bianca di Navarra. Fu signore d'Isnello per un matrimonio con una Ventimiglia, ottenne in enfiteusi diversi feudi e baronie e fu capitano giustiziere di Palermo. Un Francesco - Giovanni fu capitano di Malta e di Gozo. Un Arnaldo - Guglielmo fu gonfaloniere di Sicilia. Un Martixa fu castellano di Caltagirone. Un Arnaldo con un diploma datato 15 febbraio 1625 ebbe il titolo di conte d'Isnello. Un Lucio con diploma datato 20 marzo 1671 ebbe il titolo di marchese.\n\"Arma:\" D'azzurro, a tre colombi d'argento, posti 1 e 2, il primo tenente col becco un ramoscello d'olivo verde."}
{"id": "3668068", "revid": "1305772", "url": "https://it.wikipedia.org/wiki?curid=3668068", "title": "Suore trinitarie", "text": ""}
{"id": "3668070", "revid": "287204", "url": "https://it.wikipedia.org/wiki?curid=3668070", "title": "Hansol Korea Open 2011", "text": "L' Hansol Korea Open 2011 \u00e8 stato un torneo di tennis giocato sul cemento all'aperto. \u00c8 stata l'8\u00aa edizione del torneo che fa parte della categoria International nell'ambito del WTA Tour 2011. Il torneo si \u00e8 giocato dal 19 al 25 settembre all'Olympic Park Tennis Center a Seul, Corea del sud.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Mar\u00eda Jos\u00e9 Mart\u00ednez S\u00e1nchez ha sconfitto in finale Galina Voskoboeva per 7-60,7-62.\nDoppio.\n Natalie Grandin / Vladim\u00edra Uhl\u00ed\u0159ov\u00e1 hanno sconfitto in finale per 7-65, 6-4 Vera Du\u0161evina / Galina Voskoboeva"}
{"id": "3668073", "revid": "399", "url": "https://it.wikipedia.org/wiki?curid=3668073", "title": "Goldoni S.p.A.", "text": ""}
{"id": "3668074", "revid": "1442080", "url": "https://it.wikipedia.org/wiki?curid=3668074", "title": "Sorgente Tesorino", "text": "La Sorgente Tesorino \u00e8 una societ\u00e0 che sfrutta, imbottiglia e commercializza l'acqua dell'omonima sorgente di acqua minerale sgorgante dalle colline toscane intorno a Montopoli in Val d'Arno, in provincia di Pisa, nota soprattutto per alcune propriet\u00e0 terapeutiche.\nStoria.\nPer il territorio locale, la Sorgente Tesorino \u00e8 una risorsa importante intorno alla quale \u00e8 stata tracciata un'ampia area di tutela, individuata dalla Regione Toscana, necessaria a mantenere la qualit\u00e0 delle acque. Le caratteristiche della falda minerale della sorgente, composta per lo pi\u00f9 da sabbie finissime risalenti all'era del Pliocene (circa 15 milioni di anni fa), contribuiscono a rilasciare un equilibrato contenuto di sali minerali. In quell'epoca la zona di Montopoli era sommersa dal mare e quando nelle ere successive il mare si \u00e8 ritirato, sono rimaste conchiglie e sabbie che filtrano l'acqua mineralizzandola.\nLa Sorgente denominata Tesorino \u00e8 ubicata nella parte meridionale del territorio di Montopoli in Val d'Arno in corrispondenza di un'incisione valliva che si affaccia, in destra idrografica, nel fondovalle del torrente Chiecina.\nCommercializzazione.\nL'acqua della Sorgente Tesorino viene sfruttata e imbottigliata dall'omonima societ\u00e0 dal 1941, in possesso della concessione mineraria che si estende anche nei comuni di Palaia e San Miniato per un'area totale di 325 ettari.\nIl 22 agosto 1941, davanti al Regio Notaro Raffaele De Lucia di Firenze fu costituita la Societ\u00e0 Anonima Esercizio Sorgente del Tesorino S.p.A., con capitale sociale di lire, che inizi\u00f2 l'imbottigliamento.\nNel 2014 l'azienda Sorgente Tesorino acquis\u00ec la Fonte Azzurrina, con sede a Careggine, dopo il fallimento avvenuto nel 2012.\nUtilizzo come coadiuvante dei farmaci.\nDiversi studi clinici hanno confermato l'efficacia dell'acqua della sorgente Tesorino in alcune applicazioni terapeutiche, soprattutto in considerazione della significativa azione diuretica."}
{"id": "3668076", "revid": "594360", "url": "https://it.wikipedia.org/wiki?curid=3668076", "title": "Hansol Korea Open 2011 - Qualificazioni singolare", "text": "Le qualificazioni del singolare dell'Hansol Korea Open 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3668080", "revid": "37401", "url": "https://it.wikipedia.org/wiki?curid=3668080", "title": "Mito platonico", "text": ""}
{"id": "3668082", "revid": "767487", "url": "https://it.wikipedia.org/wiki?curid=3668082", "title": "Miti platonici", "text": ""}
{"id": "3668088", "revid": "399", "url": "https://it.wikipedia.org/wiki?curid=3668088", "title": "Valpadana S.p.A.", "text": ""}
{"id": "3668090", "revid": "1543377", "url": "https://it.wikipedia.org/wiki?curid=3668090", "title": "Hansol Korea Open 2011 - Singolare", "text": "Il singolare dell'Hansol Korea Open 2011 \u00e8 stato un torneo di tennis facente parte del WTA Tour 2011.\nAlisa Klejbanova \u00e8 la detentrice del titolo ma non lo potr\u00e0 difendere a causa di un linfoma.\nIn finale Mar\u00eda Jos\u00e9 Mart\u00ednez S\u00e1nchez ha sconfitto Galina Voskoboeva, con il punteggio di 7-60 7-62."}
{"id": "3668092", "revid": "767487", "url": "https://it.wikipedia.org/wiki?curid=3668092", "title": "Claes Kronberg", "text": "Carriera.\nClub.\nKronberg gioc\u00f2 nel Lolland-Falster Alliancen, per poi passare al Sarpsborg 08 in data 25 luglio 2011. Debutt\u00f2 nella Tippeligaen il 7 agosto, quando sostitu\u00ec Tom Erik Breive nella sconfitta per 3-1 sul campo del Lillestr\u00f8m. Il 23 luglio 2013, a seguito del suo matrimonio con Simone Kronberg, scelse di adottare il suo cognome, piuttosto che J\u00f8rgensen. Il 19 novembre 2013, rinnov\u00f2 il contratto che lo legava al Sarpsborg 08 per altre due stagioni."}
{"id": "3668097", "revid": "1214201", "url": "https://it.wikipedia.org/wiki?curid=3668097", "title": "Gustav Wikheim", "text": "Biografia.\n\u00c8 il fratellastro di Lars Fuhre: entrambi di madre brasiliana, sono cresciuti assieme ad Hokksund, in Norvegia.\nCarriera.\nClub.\nStr\u00f8msgodset.\nWikheim ha cominciato la carriera con la maglia dello Str\u00f8msgodset, per cui ha debuttato nell'Eliteserien il 10 aprile 2011, sostituendo Ola Kamara nella vittoria per 2-0 sull'Odd Grenland. Il 23 marzo 2012 ha segnato la prima rete della sua carriera da professionista, nella sconfitta per 2-1 sul campo del Molde: con una girata al volo, ha scagliato il pallone all'incrocio dei pali, siglando una marcatura che ha ricordato quella dell'allenatore avversario Ole Gunnar Solskj\u00e6r contro l', nel 1996. Il 10 gennaio 2014, ha rinnovato il contratto che lo legava al club fino al 1\u00ba luglio 2017.\nGent.\nIl 17 dicembre 2015, i belgi del Gent hanno annunciato d'aver ingaggiato Wikheim, che con il nuovo club ha firmato un contratto valido per i successivi tre anni e mezzo, a partire dal 1\u00ba gennaio 2016. Wikheim ha esordito in squadra il 24 gennaio, sostituendo Moses Simon nella vittoria per 0-3 sul campo dello Standard Liegi. Ha totalizzato 4 presenze tra campionato e coppa, in questa porzione di stagione in squadra.\nMidtjylland.\nIl 31 agosto 2016, i danesi del Midtjylland hanno comunicato d'aver ingaggiato Wikheim con la formula del prestito: la squadra si \u00e8 assicurata anche il diritto d'opzione per l'acquisto a titolo definitivo.\nNazionale.\nWikheim ha rappresentato la Norvegia a livello Under-18, Under-19, Under-21 e Under-23. Per quanto concerne la selezione Under-21, ha debuttato in data 6 febbraio 2013, schierato titolare nell'amichevole persa per 2-0 contro la Turchia. Il 5 giugno successivo ha trovato l'unica rete per questa compagine, con cui ha contribuito ad una vittoria in amichevole contro la Finlandia per 2-0.\nStatistiche.\nPresenze e reti nei club.\n\"Statistiche aggiornate all'11 dicembre 2017.\""}
{"id": "3668098", "revid": "287204", "url": "https://it.wikipedia.org/wiki?curid=3668098", "title": "Hansol Korea Open 2011 - Doppio", "text": "Il doppio dell'Hansol Korea Open 2011 \u00e8 stato un torneo di tennis facente parte del WTA Tour 2009.\nJulia G\u00f6rges e Polona Hercog sono le detentrici del titolo ma la G\u00f6rges ha deciso di non partecipare al doppio.\nHercog ha partecipato insieme a Irina-Camelia Begu ma sono state eliminate al primo turno da Francesca Schiavone e Mar\u00eda Jos\u00e9 Mart\u00ednez S\u00e1nchez.\nNatalie Grandin e Vladim\u00edra Uhl\u00ed\u0159ov\u00e1 hanno sconfitto in finale Vera Du\u0161evina e Galina Voskoboeva per 7-65,6-4."}
{"id": "3668102", "revid": "767487", "url": "https://it.wikipedia.org/wiki?curid=3668102", "title": "Benjamin Dahl Hagen", "text": "Caratteristiche tecniche.\n\u00c8 un calciatore ambidestro, che pu\u00f2 ricoprire tutte le posizioni difensive e che all'occorrenza pu\u00f2 essere schierato anche a centrocampo.\nCarriera.\nClub.\nFollo.\nDahl Hagen inizi\u00f2 la carriera con la maglia del Follo, per cui debutt\u00f2 in 1. divisjon il 25 maggio 2006, sostituendo J\u00f8rgen R\u00f8ssevold nella sconfitta per 5-0 contro lo Aalesund. Fece parte della formazione che arriv\u00f2 alla finale della Coppa di Norvegia 2010, quando fu titolare nella sconfitta per 2-0 contro lo Str\u00f8msgodset. Contemporaneamente, per\u00f2, il Follo fu retrocesso d'ufficio al termine del campionato 2010. Il 21 febbraio 2011 rinnov\u00f2 il suo contratto con la squadra fino alla fine dell'anno.\nV\u00e5lerenga e Fredrikstad.\nIl 10 agosto 2011 fu reso noto il suo acquisto da parte del V\u00e5lerenga. Esord\u00ec nell'Eliteserien il 12 agosto, schierato titolare nel pareggio per 1-1 contro l'Odd Grenland. Il 18 marzo 2012 fu resa nota la sua cessione in prestito al Fredrikstad, fino al 1\u00ba agosto successivo. Debutt\u00f2 con questa casacca il 25 marzo, quando fu titolare nella sconfitta per 1-0 contro il Troms\u00f8. Il 1\u00ba aprile, arriv\u00f2 la prima rete nella massima divisione norvegese: contribu\u00ec infatti al successo per 5-1 sullo Stab\u00e6k. Il 2 agosto, rientr\u00f2 dal prestito.\nFollo e Ski.\nIl 5 aprile 2013 fece ufficialmente ritorno al Follo. Al termine della stagione, la squadra retrocesse nella 2. divisjon. Nel 2014, Dahl Hagen si accord\u00f2 cos\u00ec con lo Ski.\nStatistiche.\nPresenze e reti nei club.\n\"Statistiche aggiornate al 22 marzo 2018.\""}
{"id": "3668114", "revid": "125288179", "url": "https://it.wikipedia.org/wiki?curid=3668114", "title": "Organaro", "text": "L'organaro \u00e8 un artigiano specializzato nella produzione e manutenzione di organi completi e di molte parti utilizzate nella loro costruzione. Secondo l'importanza della manutenzione, si parla di pulitura, restauro o ricostruzione.\nDescrizione.\nLa professione dell'organaro, visto la tipologia degli strumenti e la variet\u00e0 delle componenti utilizzate, richiede padronanza di varie discipline, tra le quali: carpenteria, meccanica, lavorazione e formatura dei metalli, pelli e materie plastiche, elettrica ed elettronica, informatica, e una conoscenza musicale e acustica.\nIl mestiere \u00e8 elencato tra le competenze artigianali d'arte; uno di questi artigiani \u00e8 l'armonista che, nello stesso luogo in cui si trovano gli organi, li regola in funzione dell'acustica del luogo."}
{"id": "3668115", "revid": "729019", "url": "https://it.wikipedia.org/wiki?curid=3668115", "title": "Nor-Am Cup 2000", "text": "La Nor-Am Cup 2000 fu la 25\u00aa edizione della manifestazione organizzata dalla Federazione Internazionale Sci; inizi\u00f2 il 14 novembre 1999 a Breckenridge, negli Stati Uniti, e si concluse il 19 marzo 2000 a Rossland, in Canada.\nIn campo maschile furono disputate 21 gare (4 discese libere, 4 supergiganti, 7 slalom giganti, 6 slalom speciali), in 7 diverse localit\u00e0. Lo statunitense Jakub Fiala si aggiudic\u00f2 la classifica generale; il suo connazionale Brett Fischer vinse quella di discesa libera, il canadese Chad Mullen quella di supergigante e gli statunitensi Thomas Vonn ed Erik Schlopy rispettivamente quelle di slalom gigante e di slalom speciale. Il canadese Jeff Durand era il detentore uscente della Coppa generale.\nIn campo femminile furono disputate 22 gare (4 discese libere, 4 supergiganti, 7 slalom giganti, 7 slalom speciali), in 7 diverse localit\u00e0. La canadese Britt Janyk si aggiudic\u00f2 la classifica generale; la sua connazionale Anne-Marie LeFran\u00e7ois vinse quelle di discesa libera e di supergigante e le statunitensi Julia Mancuso e Sarah Schleper rispettivamente quelle di slalom gigante e di slalom speciale. La statunitense Alison Powers era la detentrice uscente della Coppa generale.\nUomini.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nDonne.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale"}
{"id": "3668116", "revid": "88812", "url": "https://it.wikipedia.org/wiki?curid=3668116", "title": "Mito della nascita dell'amore", "text": ""}
{"id": "3668119", "revid": "371529", "url": "https://it.wikipedia.org/wiki?curid=3668119", "title": "Live! at the Village Vanguard", "text": ""}
{"id": "3668144", "revid": "599013", "url": "https://it.wikipedia.org/wiki?curid=3668144", "title": "Le Petit Vingti\u00e8me", "text": "Le Petit Vingti\u00e8me era il supplemento infantile e giovanile del quotidiano belga \"Le Vingti\u00e8me Si\u00e8cle\". \u00c8 celebre soprattutto perch\u00e9 tra le sue pagine sono stati pubblicati i primi episodi de \"Le avventure di Tintin\", il capolavoro del vignettista belga Herg\u00e9.\nIl supplemento apparve per prima volta il 1\u00ba novembre 1928. Herg\u00e8 fu il direttore, grazie alla sua amicizia con il direttore del quotidiano \"Le Vingti\u00e8me Si\u00e8cle\": l'abate Norbert Wallez.\nTra le sue pagine furono pubblicate integralmente le prime otto avventure di Tintin:\nLa pubblicazione del successivo episodio, \"Nel Paese dell'Oro Nero\", fu interrotta dall'invasione tedesca del Belgio nel 1940; l'ultimo numero di \"Le Petit Vingti\u00e8me\" fu pubblicato l'8 maggio 1940.\nDopo la liberazione, avvenuta nel 1944, \"Le avventure di Tintin\" furono pubblicate su una nuova rivista, \"Il giornale di Tintin\" che apparve per la prima volta nel 1946.\nIl nome di questo periodico allude a quello che Tintin menziona essere il giornale per cui lui lavora, e presso cui vengono pubblicate in esclusiva le sue avventure."}
{"id": "3668147", "revid": "121658", "url": "https://it.wikipedia.org/wiki?curid=3668147", "title": "Codex Telleriano-Remensis", "text": "Il Codice Telleriano-Remensis, o Codex Telleriano-Remensis, \u00e8 uno dei migliori esempi sopravvissuti di manoscritti in disegni aztechi, \u00e8 stato scritto nel Messico del XVI secolo e stampato su carta europea. Il suo nome latinizzato deriva da Charles-Maurice Le \"Tellier\", arcivescovo di Reims, il quale entr\u00f2 in possesso del manoscritto alla fine del XVII secolo.\nIl codice \u00e8 esposto al pubblico presso la Biblioth\u00e8que nationale de France di Parigi.\nContenuto.\nIl Codex Telleriano-Remensis \u00e8 diviso in tre sezioni. La prima, che occupa le prime sette pagine, descrive il calendario solare di 365 giorni, chiamato \"xiuhpohualli\". La seconda parte, che va da pagina 8 a pagina 24, \u00e8 un \"tonalamatl\" che descrive il calendario \"tonalpohualli\" di 260 giorni. La terza ed ultima parte \u00e8 una storia, divisa anch'essa in due parti che differiscono dal punto di vista stilistico. Le pagine 25-28 sono un racconto della migrazione avvenuta nei secoli XII-XIII, mentre il resto del codice registra eventi storici, quali l'ascesa e la morte dei re, le battaglie, terremoti ed eclissi, dal XIV al XVI secolo, compresi i primi accadimenti del Vicereame della Nuova Spagna.\nRiproduzioni.\nNel 1995, una riproduzione del Codex Telleriano-Remensis tratta dai microfilm fu pubblicata dalla University of Texas at Austin, con il commento di Eloise Qui\u00f1ones Keber. Durante il processo di fotografie e ricostruzione del manoscritto per questa pubblicazione, due pagine sono state inavvertitamente scambiate. Si tratta della pagina 13, con Tecciztecatl sul recto e Nahui Ehecatl sul verso, e la pagina 19, con Tamoanchan sul recto e Codex Xolotl sul verso."}
{"id": "3668153", "revid": "547034", "url": "https://it.wikipedia.org/wiki?curid=3668153", "title": "Casa Rella", "text": "Casa Rella \u00e8 un palazzo del XVI secolo di Trento, in piazza del Duomo, attiguo a Casa Cazuffi. La facciata prospiciente la piazza \u00e8 adorna di affreschi la cui attribuzione \u00e8 da accertare e realizzati attorno al 1540, a pochi anni di distanza da quelli di Casa Cazuffi.\nAffreschi.\nAl terzo piano della seconda casa (fronte Torre Civica) si scorgono 3 gruppi di figure situate tra un medaglione e l'altro: il Trionfo dell'Amore, il Trionfo della Sapienza e il Trionfo dell'Abbondanza.\nAl secondo piano da sinistra della seconda casa si pu\u00f2 ammirare una donna anziana con delle lame di ferro in mano, nel gesto di affilarle, che rappresentano \"il tempo\" perch\u00e9 col suo andamento consuma i beni materiali, l'iscrizione dice: \"Omnia consumo muto mortale quod [erit] humana impello singula tempus edax\".\nSegue una donna che tiene sospesi per i capelli due bambini e che rappresenta \"l'esperienza\" capace di discernere la verit\u00e0 dalla menzogna; l'iscrizione dice: \"\"cuncta dolens ego sum experientia fictum aut mendax quod sit sola probare queo\"\u00bb.\nSegue un giovane che sta salendo su una scala, cd. \"climax virtus\", che rappresenta la via spirituale verso \"la perfezione\". Il personaggio volge lo sguardo indietro verso tre figure che tendono delle funi contro di lui: la lussuria, la miseria e la morte. L'iscrizione sottostante dice: \"\"celsa petere est retineat nisi foemina saeva pauperies premat hine libidina trahat\"\u00bb (it.: \"il virtuoso giungerebbe all'apice se non lo impedisse la turpe miseria, la donna e la morte\"). Non a caso la scala \u00e8 rivolta verso i Trionfi su detti della Sapienza e dell'Abbondanza.\nSegue una donna con tunica celeste che tiene il braccio sinistro innalzato verso una testa infantile, o un serafino, che rappresenta l'innocenza e quindi \"la coscienza\"; l'iscrizione dice: \"quid agis vorvisque animo pravique bonique tibi tunc testem semper adesse puta\". Segue una donna che rappresenta \"la giustizia\" con la tunica rossa nell'atto di calpestare un uomo dalla testa d'asino che rappresenta l'ignoranza; l'iscrizione dice: \"[ecce] nata qui peraget luet me vindice penam bona qui meritum ...tributente\". Segue una donna con un camice bianco che tiene in mano un giogo e che rappresenta \"l'obbedienza\"; l'iscrizione dice: \"assiduo quicumque tenebre pe \u2026 una aderit letior ecce dies\". Segue una donna con una tunica bianco-rossa che mostra una sorta di coccarda e che rappresenta la \"temperanza\"; l'iscrizione dice: \"fudit... opes nimis hic nimis inculat ille [me] dium prudens alites utrumque tenet\".\nAl primo piano da sinistra si vede poi un uomo anziano vestito di giallo e rosso con lo sguardo rivolto in alto che cinge con entrambe le mani un bacile che rappresenta \"la previdenza\". Il Gorfer ha erroneamente scritto \"fortuna\" confondendolo con la donna nuda; l'iscrizione dice: \"divitias tribuoque adimoque hu \u2026 deperor hic presto longius in \u2026\".\nSeguono un gruppo di figure formato da una donna, un uomo e un bambino che si tengono per mano e che rappresentano \"la famiglia\"; l'iscrizione dice: \"\"qui mercator eram dives nunc dicor egenus dum nec quod tulit hic prestat et ille negat\". C'\u00e8 poi un altro gruppo di cui uno \u00e8 posizionato pi\u00f9 in alto rispetto agli altri ed \u00e8 Giove che scaglia i fulmini rispetto a due contadini nell'atto di offrire dei doni alla divinit\u00e0; l'iscrizione dice: \"nubila sictutiunt data dona et fulminis iram iratos flectunt et data dona deos\"\".\nSegue, fra la terza e la quarta finestra, una donna vestita di bianco e di giallo che tira un fascio di spighe e che rappresenta \"la prudenza\"; l'iscrizione dice: \"vimerere que fatum ponum prudentia cerne quacunque vales me rucere corne viam\". Segue una donna che rappresenta \"il sospetto\" dove sta scritto: \"cuncta mihi suspecta noto, quacumque dolosam materiam quaero hinc in mea damna saga\" (it.: \"sagace a suo proprio danno che tutto nota e trova male da per tutto\").\nSegue un uomo vestito di rosso che potrebbe rappresentare \"il potere\" dove sta scritto: \"Iustitiam libertatem altera monstr...placido huic visaque dona deo\". Infine c'\u00e8 una donna nuda che rappresenta la Fortuna che \"fa crollare i Regni\" e \"innalzare gli umili\" cos\u00ec come recita l'iscrizione: \"Ego sum ex alto que nunc evertere regna soleo ex imo tollere multa gradu\""}
{"id": "3668154", "revid": "2036605", "url": "https://it.wikipedia.org/wiki?curid=3668154", "title": "Arcadiani", "text": "Gli Arcadiani erano un'unit\u00e0 militare dell'Impero romano d'Oriente. Furono attivi nella soppressione della rivolta dei Samaritani, nel 484/489.\nGli Arcadiani erano normalmente di stanza a Cesarea marittima, in Palestina. Quando i Samaritani si ribellarono all'imperatore Zenone, il loro \u00abre\u00bb Justa li guid\u00f2 alla conquista di Cesarea marittima, dove fecero strage di cristiani; furono per\u00f2 sconfitti dal \"dux Palaestinae\" Asclepiade, le cui truppe furono rafforzate dagli Arcadiani comandati da Rege.\nLa \"Notitia Dignitatum\" elenca tra le truppe romane di stanza nella parte orientale dell'Impero romano a inizio V secolo i \"Felices Arcadiani seniores\", una delle \"auxilia palatina\" agli ordini del \"Magister militum per Orientem\""}
{"id": "3668159", "revid": "1728", "url": "https://it.wikipedia.org/wiki?curid=3668159", "title": "Rosa di Chioggia", "text": ""}
{"id": "3668161", "revid": "767487", "url": "https://it.wikipedia.org/wiki?curid=3668161", "title": "Mario Buccilli", "text": "Carriera.\nGiocatore.\nHa disputato cinque campionati di Serie B con la maglie di , e , totalizzando complessivamente 125 presenze fra i cadetti.\nAllenatore.\nCessata l'attivit\u00e0 agonistica, ha intrapreso quella di allenatore nelle serie minori."}
{"id": "3668162", "revid": "80598", "url": "https://it.wikipedia.org/wiki?curid=3668162", "title": "Ba ba/Il primo pensiero", "text": "Ba ba/Il primo pensiero \u00e8 un singolo di Alberto Rabagliati, pubblicato nel settembre 1940 dalla Cetra; venne ristampato l'anno successivo (con numero di catalogo DC 4024).\nIl disco.\nIn entrambe le canzoni, contenute nella colonna sonora del film \"Una famiglia impossibile\", suona l\"'Orchestra Cetra\" diretta dal Maestro Pippo Barzizza.\nGrazie soprattutto al lato A, il disco ottenne molto successo negli anni quaranta, soprattutto nelle radio italiane di quell'epoca.\n\"Ba ba\".\nBa ba (questo \u00e8 il titolo originale riportato nell'etichetta del disco, anche se \u00e8 universalmente nota come \"Ba ba baciami piccina\", titolo peraltro depositato in Siae), \u00e8 una delle canzoni pi\u00f9 note di Alberto Rabagliati, scritta da Riccardo Morbelli per il testo e da Luigi Astore per la musica.\nNe vennero realizzate molte \"cover\", sia in italiano (Quartetto Cetra, Natalino Otto, Teddy Reno, nel 1967 Jula de Palma, nel suo album Whisky e Dixie e nel 2009 Riz Samaritano e i suoi Gangsters, nel suo album Fred...do e caldo - vol. 2) sia con testo inglese di Eddie Stanley intitolato \"Botch-a-Me\" (Rosemary Clooney nel 1952).\n\"Il primo pensiero\".\nIl testo \u00e8 di Bixio Cherubini, mentre la musica \u00e8 di Luigi Pagano.\nLa canzone venne eseguita da Rabagliati anche nel corso della sua ultima apparizione televisiva nel 1974, durante la trasmissione Milleluci (con Mina e Raffaella Carr\u00e0)."}
{"id": "3668164", "revid": "729019", "url": "https://it.wikipedia.org/wiki?curid=3668164", "title": "Daecheong", "text": "Daecheong (Hang\u016dl: \ub300\uccad\ub3c4; Hanja: \u5927\u9752\u5cf6; latinizzato: \"Daechongdo\") \u00e8 un'isola della Corea del Sud. Amministrativamente fa parte della Contea di Ongjin, parte della citt\u00e0 metropolitana di Incheon.\nSi trova nel mar Giallo, a soli 19\u00a0km dalle coste della Corea del Nord, ma \u00e8 stata assegnata alla Corea del Sud dall'armistizio del 1953: si trova dunque lungo il confine marittimo oggetto di disputa tra le due Coree, la Northern Limit Line. Il 10 novembre 2009 le sue acque sono state teatro di una schermaglia, la cosiddetta Battaglia di Daechong, tra alcune unit\u00e0 navali dei due paesi."}
{"id": "3668169", "revid": "16758", "url": "https://it.wikipedia.org/wiki?curid=3668169", "title": "Isola di Daecheong", "text": ""}
{"id": "3668170", "revid": "339392", "url": "https://it.wikipedia.org/wiki?curid=3668170", "title": "Baba Pyare Lal Bedi", "text": ""}
{"id": "3668173", "revid": "767487", "url": "https://it.wikipedia.org/wiki?curid=3668173", "title": "Tim Friese-Greene", "text": "Biografia.\nFriese-Greene esordisce nel 1981 suonando le tastiere con i Praying Mantis e producendo il loro album \"Time Tells No Lies\". Nel 1982 co-produce il secondo album di Thomas Dolby \"The Golden Age of Wireless\" (che conteneva il singolo \"She Blinded Me with Science\"), mentre nel 1983 produce l'album dei Blue Zoo \"Two By Two\". Produce un buon numero di canzoni dei Tight Fit, tra cui la cover di \"The Lion Sleeps Tonight\" (tre settimane al primo posto delle chart inglesi all'inizio del 1982) e la seguente \"Fantasy Island\" (che raggiunge la quinta posizione in classifica), e inoltre produce e scrive la maggior parte delle canzoni del loro album d'esordio (l'omonimo \"Tight Fit\").\nL'incontro che segna la svolta nella sua carriera \u00e8 tuttavia quello con Mark Hollis e il suo gruppo, i Talk Talk: Friese-Greene produce, suona ed \u00e8 coautore di quattro album del gruppo tra il 1984 e il 1991: \"It's My Life\", \"The Colour of Spring\", \"Spirit of Eden\" e \"Laughing Stock\". \u00c8 tuttavia un musicista solo occasionale nei tour e nelle esibizioni live del gruppo, e rifiuta di comparire in video musicali e sessioni fotografiche.\nUna volta chiusa l'esperienza del gruppo collabora con il gruppo Catherine Wheel, di cui nel 1992 produce l'album \"Ferment\" e con cui suona le tastiere negli album successivi. Dal 1996 intraprende una carriera solista con il nome Heligoland, e con questo nome d'arte realizza un EP e due album. Come Heligoland compone la maggior parte delle musiche e suona la maggior parte degli strumenti.\nNel 2009, per l'album \"10 Sketches For Piano Trio\", compare per la prima volta con il suo nome. Nel febbraio 2010 comunica dal suo sito web di dovere interrompere la realizzazione del nuovo album per una grave forma di acufene, tuttavia nel maggio dello stesso anno annuncia di aver ripreso il lavoro sull'album, seppur rinunciando per il mixaggio all'uso delle cuffie. Nel settembre dello stesso anno scopre di avere una grave forma di melanoma allo stato avanzato. La malattia lo porta quindi ad abbandonare definitivamente le scene musicali interrompendo la registrazione dell'album che rimarr\u00e0 incompleto."}
{"id": "3668174", "revid": "67105", "url": "https://it.wikipedia.org/wiki?curid=3668174", "title": "Sh2-100", "text": ""}
{"id": "3668175", "revid": "112122353", "url": "https://it.wikipedia.org/wiki?curid=3668175", "title": "F\u00ebdor Dan", "text": "Ader\u00ec alla corrente menscevica del Partito Operaio Socialdemocratico Russo e ne divenne uno dei dirigenti. Sostenne il Governo Provvisorio dopo la Rivoluzione di Febbraio e contrast\u00f2 i Bolscevichi. Nel 1922 venne espulso dall'Unione Sovietica come controrivoluzionario. \nBiografia.\nF\u00ebdor Dan nacque in una famiglia ebraica di San Pietroburgo. Studi\u00f2 e si laure\u00f2 in medicina.\nDi idee socialiste, da ragazzo si un\u00ec all'Unione di lotta per l'emancipazione della classe operaia. Nel 1896 venne arrestato e mandato in esilio a Or\u00ebl per tre anni.\nTornato in libert\u00e0, entr\u00f2 a far parte del Partito Operaio Socialdemocratico Russo e nel 1903 si rec\u00f2 a Londra per il secondo congresso del partito. Dan si schier\u00f2 con Julij Martov contro Vladimir Lenin nella diatriba circa lo statuto del partito che decret\u00f2 la scissione tra menscevichi e bolscevichi. Insieme a Martov, form\u00f2 la fazione Menscevica, tornando in Russia nel 1912.\nVivendo a San Pietroburgo, collabor\u00f2 alle pubblicazioni mensceviche fino a quando non fu esiliato a Minusinsk allo scoppio della prima guerra mondiale. Venne rilasciato nel 1915 quando accett\u00f2 di arruolarsi nell'esercito imperiale russo in qualit\u00e0 di ufficiale medico chirurgo. Torn\u00f2 a San Pietroburgo dopo i fatti della rivoluzione di febbraio e support\u00f2 il coinvolgimento dei Menscevichi nel governo provvisorio. Inoltre, sostenne il proseguimento della guerra contro Germania e Austria.\nNel 1917, membro del Soviet di Pietrogrado, si oppose alla rivoluzione di ottobre e fece parte di un piccolo gruppo d'opposizione all'interno dell'Assemblea Costituente. Tuttavia, questa venne sciolta dai Bolscevichi nel 1918.\nDan fu arrestato nel 1921 e mandato in esilio nel 1922, espulso dal paese come \"controrivoluzionario\". Tuttavia, quando l'Unione Sovietica venne attaccata dai nazisti nel 1941, egli diede il proprio supporto al regime bolscevico-post/bolscevico di Stalin."}
{"id": "3668176", "revid": "271907", "url": "https://it.wikipedia.org/wiki?curid=3668176", "title": "F\u00ebdor Il'i\u010d Dan", "text": ""}
{"id": "3668178", "revid": "74173", "url": "https://it.wikipedia.org/wiki?curid=3668178", "title": "L'Eco di Padova", "text": "L'Eco di Padova \u00e8 stato un quotidiano pubblicato a Padova che si occupava principalmente della cronaca locale della provincia.\nStoria.\nVenne creato nel 1977 da Rizzoli su pressione dei leader politici della Democrazia Cristiana Flaminio Piccoli e Antonio Bisaglia. Il 28 marzo 1978 nasce il quotidiano Il Mattino di Padova che in breve tempo ne diventa il concorrente e supera in copie vendute L'Eco di Padova che, dopo poco tempo, \u00e8 costretto alla chiusura."}
{"id": "3668184", "revid": "486946", "url": "https://it.wikipedia.org/wiki?curid=3668184", "title": "Tensore d'inerzia", "text": ""}
{"id": "3668192", "revid": "271907", "url": "https://it.wikipedia.org/wiki?curid=3668192", "title": "Mikhail Liber", "text": ""}
{"id": "3668194", "revid": "271907", "url": "https://it.wikipedia.org/wiki?curid=3668194", "title": "Michail Isaakovi\u010d Liber", "text": ""}
{"id": "3668199", "revid": "438678", "url": "https://it.wikipedia.org/wiki?curid=3668199", "title": "Swinging on a Star", "text": "Swinging on a Star \u00e8 una canzone scritta nel 1944 da Jimmy Van Heusen e da Johnny Burke per la colonna sonora del film \"La mia via\" con Bing Crosby e Ann Rutherford. Fu originariamente interpretata nel film e registrata da Bing Crosby e fu uno dei suoi maggiori successi, vincendo il premio con l\"'Oscar alla migliore canzone\" nel 1944.\nIl brano.\nScritto da Jimmy Van Heusen e Johnny Burke, \"Swinging on a Star\" venne inizialmente incluso nel singolo del 1944 \"Going My Way/Swinging on a Star\", per poi apparire nell'album \"Selections from Going My Way\" dell'anno successivo.\nIl brano ottenne molto successo negli Stati Uniti all'epoca tanto da vincere l'Oscar alla migliore canzone.\nIl brano viene anche cantato nel film \"Hudson Hawk - Il mago del furto\" da Bruce Willis e Danny Aiello supportati da un coro fuori scena, dove i due protagonisti, che interpretano due ladri, lo usano per sincronizzare i tempi durante un furto. In questa interpretazione la strofa del pesce e del maiale sono state invertite."}
{"id": "3668201", "revid": "433605", "url": "https://it.wikipedia.org/wiki?curid=3668201", "title": "Nuzi", "text": "Nuzi (anche Nouzi o Nuzu; accadico: Gasur; odierna Yorghan Tepe, Iraq) era un'antica citt\u00e0 mesopotamica posta a sud-ovest di Kirkuk nell'attuale Governatorato di Kirkuk in Iraq, nei pressi del fiume Tigri. Il sito \u00e8 composto da un tell di medie dimensioni di pi\u00f9 periodi, e di due piccoli tumuli di un singolo periodo.\nStoria.\nLa citt\u00e0 di Gasur fu apparentemente fondata durante l'Impero accadico alla fine del III millennio a.C. A met\u00e0 del II millennio a.C. gli Hurriti assorbirono la citt\u00e0 rinominandola Nuzi. La storia del sito nel periodo successivo non \u00e8 chiara, anche se la presenza di poche tavole cuneiformi provenienti dall'Assiria indica la presenza di commercio con la vicina Assur. Dopo la caduta del regno hurrita di Mitanni per mano degli Ittiti, Nuzi fin\u00ec in mano agli Assiri e ne inizi\u00f2 il declino. Mentre il periodo hurrita del sito \u00e8 ben conosciuto, essendo stato ampiamente scavato dal punto di vista archeologico, la storia precedente \u00e8 ancora in parte oscura a causa della carenza di scavi e studi. La storia di Nuzi \u00e8 strettamente connessa con quella delle vicine Eshnunna e Khafaja.\nArcheologia.\nNonostante le prime tavolette provenienti da Yorghan Tepe siano state scoperte nel 1896, i primi scavi archeologici seri avvennero nel 1925, dopo che Gertrude Bell not\u00f2 le tavolette nei mercati di Baghdad. Gli scavi furono principalmente effettuati da Edward Chiera, Robert Pfeiffer e Richard Starr, sotto il controllo del Museo dell'Iraq e della Scuola di Baghdad delle American Schools of Oriental Research, e in seguito dell'Universit\u00e0 di Harvard e del Fogg Art Museum. Gli scavi proseguirono per tutto il 1931. Il sito mostr\u00f2 15 livelli di occupazione. Le centinaia di tavolette e altri reperti furono pubblicati in una serie di volumi. Altri ritrovamenti continuano tuttora ad essere pubblicati.\nAd oggi (2011), sono state scoperte circa 5000 tavolette, molte delle quali esposte presso l'Oriental Institute, l'Harvard Semitic Museum e il Museo nazionale iracheno di Baghdad. Molte si riferiscono a controversie legali e documenti d'affari, e circa un quarto descrivono le transazioni finanziarie di una sola famiglia. Gran parte dei reperti risalgono al periodo Hurrita, II millennio a.C., mentre il resto risale alla fondazione della citt\u00e0 durante l'impero accadico. Forse l'oggetto pi\u00f9 famoso rinvenuto \u00e8 una mappa della zona locale risalente al periodo accadico. Un archivio contemporaneo all'archivio hurrita di Nuzi \u00e8 stato scavato nel \"Palazzo Verde\" presso il sito di Tell al-Fakhar, 35\u00a0km a sud-ovest di Nuzi."}
{"id": "3668203", "revid": "736476", "url": "https://it.wikipedia.org/wiki?curid=3668203", "title": "Vanessa Jung", "text": "Attiva sin da bambina, tra i suoi ruoli pi\u00f9 noti figurano quello di Jana Brandner nella soap opera \"Verbotene Liebe\" (2005-2007) e quello di Bea Vogel nella soap opera/telenovela \"Hand aufs Herz\" (2010-2011).\n\u00c8 nipote della scrittrice Gerty Schiede, alias Patricia Vandenberg (1921-2007), che le ha trasmesso la passione per la scrittura."}
{"id": "3668204", "revid": "19933", "url": "https://it.wikipedia.org/wiki?curid=3668204", "title": "Nuzu", "text": ""}
{"id": "3668205", "revid": "322321", "url": "https://it.wikipedia.org/wiki?curid=3668205", "title": "Sede titolare di Auca", "text": "Auca (in latino: \"Aucensis\") \u00e8 una sede titolare della Chiesa cattolica.\nStoria.\nDal 1969 Auca \u00e8 annoverata tra le sedi vescovili titolari della Chiesa cattolica; dal 13 dicembre 1997 il vescovo titolare \u00e8 Mieczys\u0142aw Cis\u0142o, gi\u00e0 vescovo ausiliare di Lublino."}
{"id": "3668206", "revid": "19933", "url": "https://it.wikipedia.org/wiki?curid=3668206", "title": "Gasur", "text": ""}
{"id": "3668207", "revid": "19933", "url": "https://it.wikipedia.org/wiki?curid=3668207", "title": "Yorghan Tepe", "text": ""}
{"id": "3668212", "revid": "3082", "url": "https://it.wikipedia.org/wiki?curid=3668212", "title": "Seleucia in Isauria", "text": ""}
{"id": "3668214", "revid": "745179", "url": "https://it.wikipedia.org/wiki?curid=3668214", "title": "Rapporto processuale", "text": ""}
{"id": "3668218", "revid": "287204", "url": "https://it.wikipedia.org/wiki?curid=3668218", "title": "Ryotaro Okiayu", "text": ""}
{"id": "3668220", "revid": "638792", "url": "https://it.wikipedia.org/wiki?curid=3668220", "title": "Ryoutarou Okiayu", "text": ""}
{"id": "3668228", "revid": "1543377", "url": "https://it.wikipedia.org/wiki?curid=3668228", "title": "Africa/Brass", "text": "Africa/Brass \u00e8 un disco jazz del sassofonista statunitense John Coltrane pubblicato dall'etichetta Impulse! Records nel 1961.\nSi tratta del primo disco di Coltrane uscito sotto l'etichetta Impulse!, e vede l'impiego del quartetto di Coltrane accompagnato da diversi altri strumentisti che portano a 21 il numero dei musicisti partecipanti all'album. Il suono da big band, con l'inusuale (per Coltrane) implementazione di corni francesi ed euphonium, rende l'album molto differente da quanto prodotto in precedenza da Coltrane.\nDescrizione.\nOrigine e storia.\nNel 1961, Coltrane era ormai una delle maggiori forze creative all'interno del mondo del jazz; la sua statura artistica e le sue capacit\u00e0 si erano evolute enormemente grazie agli anni di apprendistato trascorsi con Thelonious Monk, Miles Davis, e con i gruppi di cui era lui stesso leader, con i quali aveva prodotto album importanti come \"Giant Steps\" e \"My Favorite Things\".\nIl dirigente della Impulse! Records Creed Taylor rilev\u00f2 il contratto di Coltrane dalla Atlantic Records, facendo del sassofonista il primo artista a firmare per la nuova casa discografica. Si trattava del miglior contratto mai stipulato ad un musicista jazz dai tempi di quello che Miles Davis era riuscito a strappare alla Columbia. Coltrane sarebbe rimasto con la Impulse! per il resto della sua vita, diventando l'artista simbolo della compagnia.\nColtrane non era pi\u00f9 stato in uno studio di registrazione come leader sin dalle sessioni dell'ottobre 1960 per \"My Favorite Things\", il 20 e 21 marzo 1961, aveva fatto un'ultima incisione in studio partecipando alla registrazione di due tracce dell'LP \"Someday My Prince Will Come\" di Miles Davis. All'inizio del 1961, Coltrane aveva invitato il polistrumentista Eric Dolphy ad unirsi alla sua band, rendendola un quintetto. Circa nello stesso periodo, il contrabbassista Steve Davis se ne and\u00f2, venendo rimpiazzato da Reggie Workman, a volte impiegato da Coltrane insieme a Art Davis. Con questa formazione, il 23 maggio Coltrane entr\u00f2 nel Van Gelder Studio a Hackensack, New Jersey per la prima volta, anche se il tecnico del suono Rudy Van Gelder aveva gi\u00e0 lavorato con lui in molte delle sue precedenti incisioni per la Prestige Records. Coltrane avrebbe utilizzato lo studio di Van Gelder per la maggior parte del materiale inciso nella sua restante parte di carriera.\nMusica.\nApparentemente, Coltrane aveva inizialmente contattato Gil Evans per assisterlo negli arrangiamenti dei brani; ma non se ne fece niente, e Coltrane si rivolse a Dolphy e Tyner. I vari arrangiamenti furono accreditati al solo Dolphy nella prima stampa originale del disco, attribuzione che poi venne corretta nella ristampa del 1995. Coltrane scelse l'antica ballata folk inglese \"Greensleeves\" della quale diede una versione modale alla maniera di quanto fatto con \"My Favorite Things\". Per i due brani originali dell'album, \"Africa\" e \"Blues Minor\", Dolphy e Coltrane adattarono il suono del piano di Tyner per l'orchestra. Una seconda seduta di registrazione per l'album ebbe luogo il 4 giugno.\nNel 1974, la Impulse! pubblic\u00f2 un secondo album ricavato dalle stesse sessioni, \"Africa Brass Sessions, Vol. 2\". Vi apparvero due outtakes aggiuntive gi\u00e0 apparse nella compilation postuma di Coltrane, \"\". Il 10 ottobre 1995, la Impulse! pubblic\u00f2 le sessioni complete su due compact disc con il titolo The Complete Africa/Brass Sessions. Invece di posizionare l'album originale su un CD e le varie outtakes sull'altro, il materiale venne riorganizzato per sedute di incisione, posizionando tutte le tracce registrate il 23 maggio sul primo disco, e quelle del 4 giugno sul secondo CD."}
{"id": "3668229", "revid": "743418", "url": "https://it.wikipedia.org/wiki?curid=3668229", "title": "Dzmitry Baha", "text": ""}
{"id": "3668234", "revid": "169529", "url": "https://it.wikipedia.org/wiki?curid=3668234", "title": "Ausiliario del giudice", "text": "L'ausiliario del giudice \u00e8 un soggetto della cui collaborazione il giudice (tipicamente un magistrato) si avvale per l'esercizio dell'attivit\u00e0 giurisdizionale. \nTipologia.\nPu\u00f2 essere un funzionario appartenente allo stesso ufficio giudiziario del giudice oppure un soggetto esterno al quale il giudice ha conferito un incarico temporaneo, che presta, quindi, la sua opera in modo occasionale.\nCon riferimento all'ordinamento italiano, sono ausiliari del giudice appartenenti al suo stesso ufficio il cancelliere e l'ufficiale giudiziario, mentre tra gli esterni si possono ricordare il consulente tecnico d'ufficio, nonch\u00e9 il custode giudiziario nel processo civile e il commissario \"ad acta\" nel processo amministrativo."}
{"id": "3668235", "revid": "729019", "url": "https://it.wikipedia.org/wiki?curid=3668235", "title": "Informatica (azienda)", "text": "Informatica LLC (NASDAQ: INFA) \u00e8 un'azienda statunitense che produce software per l'integrazione dei dati. La societ\u00e0, fondata nel 1993 in California, ha la sua sede centrale a Redwood City.\nDal 2004 Sohaib Abbasi \u00e8 il CEO di Informatica. L'azienda conta oggi pi\u00f9 di 4.400 clienti ed \u00e8 presente in 26 paesi, tra i quali l'Italia (sede principale a Milano).\nAttivit\u00e0.\nInformatica, grazie alla sua piattaforma Informatica 10.2, fornisce alle aziende una soluzione completa, unificata e aperta, in grado di integrare tutte le fonti dati aziendali, indipendentemente dalla loro dimensione e complessit\u00e0 sia che si trovino all'interno sia che risiedano all'esterno dell'azienda (applicazioni legacy, fonti di terze parti o nel cloud).\nProdotti.\nInformatica 10.2 \u00e8 la soluzione di Informatica ideata specificamente per l'integrazione dei dati.\nLa piattaforma comprende:\nRisultati finanziari.\nNel 2010, l'azienda ha registrato un fatturato pari ad oltre 650 milioni di Euro, confermando negli ultimi 5 anni un tasso di crescita annuale del 20%."}
{"id": "3668236", "revid": "729019", "url": "https://it.wikipedia.org/wiki?curid=3668236", "title": "Imaginifer", "text": "L'imaginifer era uno dei \"signifer\" di una legione o di un'unit\u00e0 ausiliaria ai tempi dell'impero romano, e per la precisione si trattava di colui che portava l'\"imago\" (immagine) dell'imperatore. L'imaginifer fu aggiunto ai ranghi delle legioni quando il culto imperiale fu deciso durante il regno di Augusto. L'imago era un ritratto tridimensionale fatto in metallo battuto. Era presente solo all'interno della principale coorte."}
{"id": "3668239", "revid": "422900", "url": "https://it.wikipedia.org/wiki?curid=3668239", "title": "Segunda Divisi\u00f3n spagnola 1999-2000", "text": ""}
{"id": "3668240", "revid": "80598", "url": "https://it.wikipedia.org/wiki?curid=3668240", "title": "I Know Why/Chattanooga Choo Choo", "text": " I Know Why/Chattanooga Choo Choo \u00e8 un 78 giri di Glenn Miller &amp; His Orchestra con Tex Beneke, Paula Kelly ed i Modernaires.\nIl disco.\nLe due canzoni vennero incise da Glenn Miller con la sua orchestra nel 1941; il disco fu pubblicato nello stesso anno dalla Bluebird Records, etichetta di propriet\u00e0 della RCA Records.\nIl brano raggiunse la prima posizione nella Billboard Hot 100 per nove settimane.\nIn soli tre mesi il 78 giri vendette un milione di copie, e per celebrare l'evento Glenn Miller ricevette dalla sua casa discografica un disco, simile a un 78 giri, dipinto d'oro: il primo disco d'oro della storia..\nNel 1991 vince il Grammy Hall of Fame.\nI Know Why.\nI Know Why \u00e8 una canzone scritta da Harry Warren e Mack Gordon nel 1941 e interpretata da Glenn Miller per la colonna sonora del film \"Sun Valley Serenade\" con Sonja Heine e John Payne.\nChattanooga Choo Choo.\nAnche Chattanooga Choo Choo \u00e8 stata scritta da Warren e Mac Gordon per il film \"Sun Valley Serenade\"; tra le due canzoni \u00e8 quella pi\u00f9 conosciuta.\nNello stesso anno la registrazione di \"Chattanooga Choo Choo\" di Glenn Miller e la sua Orchestra fu inserita nella \"Hall of Fame\" Grammy.\nEsiste una versione in italiano cantata da Vittorio Belleli con il testo in italiano di Devilli e intitolata \"Il treno della neve\", reinterpretata dalle Sorelle Marinetti inserita nell'album del 2010 Signorine novecento, (Atlantic, 5051865974321)."}
{"id": "3668241", "revid": "371529", "url": "https://it.wikipedia.org/wiki?curid=3668241", "title": "Coltrane live at Birdland", "text": ""}
{"id": "3668245", "revid": "124123", "url": "https://it.wikipedia.org/wiki?curid=3668245", "title": "Bonaiuto di Albano", "text": "Originario di Venezia nacque nella seconda met\u00e0 del quindicesimo secolo da una famiglia di speziali. \nRecatosi in Egitto intorno al 1480, forse per ragioni commerciali, pass\u00f2 quindi in Persia e di l\u00e0 in India nel 1482, dove rimase per vent'anni. Tornato in Europa al seguito di Alfonso de Albuquerque, fu assegnato come interprete all'armata di Francisco de Almeida, primo vicer\u00e9 portoghese dell'India. \nDa quel momento si perdono le sue tracce."}
{"id": "3668248", "revid": "599013", "url": "https://it.wikipedia.org/wiki?curid=3668248", "title": "Psicologia evolutiva (Giulio Cesare Giacobbe)", "text": "La psicologia evolutiva \u00e8 una teoria psicologica ideata dallo scrittore e psicologo Giulio Cesare Giacobbe.\nDescrizione.\nLa psicologia evolutiva studia l'evoluzione della personalit\u00e0 umana e le tecniche per lo sviluppo e la formazione di essa.\nStoria.\nTale orientamento psicologico viene proposto dallo scrittore Giulio Cesare Giacobbe osservando che molti psicologi non etichettano unitariamente la stessa nevrosi nel paziente, riconducibile invece alla nevrosi infantile perch\u00e9 \"condizionati dalla propria formazione didattica, la etichettano e quindi interpretano in modo differente\"\".\" Questo evento causa diverse proposte di cura per la nevrosi infantile che spesso non portano ad una soluzione efficiente. Giacobbe propone quindi una metodologia unitaria che vada a sostituire le diverse metodologie che vengono utilizzate.\nBasi della teoria.\nLa psicologia evolutiva \u00e8 una terapia cognitivo-comportamentale perch\u00e9 permette di ottenere un'autoimmagine di s\u00e9, con un'evoluzione del tipo auspicata dalla psicosintesi. Utilizza tecniche di ipnosi usate anche dalla programmazione neurolinguistica e tecniche della psicoterapia della Gestalt insieme ad archetipi collettivi della psicologia analitica e tecniche di respirazione e di recitazione di mantra delle tradizioni buddista e yoga. \nLa Scuola di Psicoterapia Evolutiva.\nGiulio Cesare Giacobbe ha fondato la \"Scuola di Psicoterapia Evolutiva\" per insegnare tali metodologie agli psicologi. \nI requisiti per accedervi sono: Iscrizione all'Albo degli Psicologi e Abilitazione all'esercizio della Psicoterapia."}
{"id": "3668250", "revid": "287204", "url": "https://it.wikipedia.org/wiki?curid=3668250", "title": "Gran Premio motociclistico del Belgio 1972", "text": "Il Gran Premio motociclistico del Belgio fu l'ottavo appuntamento del motomondiale 1972.\nSi svolse il 2 luglio 1972 sul Circuito di Spa-Francorchamps. Corsero tutte le classi meno la 350.\nGiacomo Agostini, vittorioso in 500 davanti al compagno di Marca Alberto Pagani, si aggiudic\u00f2 il suo settimo mondiale consecutivo nella classe regina.\nPrima vittoria stagionale in 250 per Jarno Saarinen.\nSeconda \"doppietta\" stagionale in 50 e 125 per \u00c1ngel Nieto.\nNei sidecar Klaus Enders eguagli\u00f2 il record di vittorie di Eric Oliver."}
{"id": "3668253", "revid": "1022840", "url": "https://it.wikipedia.org/wiki?curid=3668253", "title": "La valle dei cavalieri", "text": " La valle dei cavalieri \u00e8 un romanzo dello scrittore italiano Raffaele Crovi, pubblicato nel 1993.\nNello stesso anno, il romanzo ha vinto il Premio Campiello.\nTrama.\n\u00c8 il racconto di quasi un secolo di storia italiana, dal disastro coloniale di Dogali, nel 1887, al terrorismo degli anni di piombo. \nIn questo arco di tempo si snoda la vita di Lino Lodi, il protagonista, un garzone diventato bovaro e poi boscaiolo e poi via via mediatore di cavalli, infermiere, maestro e deputato. La terra dei monti e colline, di campi e boschi in cui Lino affonda saldamente le proprie radici \u00e8 lo spicchio d'Appennino, in provincia di Reggio Emilia: la Valle dei Cavalieri."}
{"id": "3668256", "revid": "1573940", "url": "https://it.wikipedia.org/wiki?curid=3668256", "title": "Erinnyis obscura", "text": "Erinnyis obscura () \u00e8 un lepidottero appartenente alla famiglia Sphingidae, diffuso in America Settentrionale, Centrale e Meridionale.\nDescrizione.\nAdulto.\n\u00c8 la seconda pi\u00f9 piccola specie di \"Erinnyis\", dopo \"E. guttularis\", tanto che gli esemplari pi\u00f9 grandi raggiungono appena le dimensioni delle pi\u00f9 piccole \"E. oenotrus\".\nL'ala anteriore mostra una colorazione di fondo grigio-brunastra, con disegni pi\u00f9 marcati, di un marrone scuro, specie nel maschio. Il dimorfismo sessuale ricorda quello riscontrabile in \"E. ello\" ed in \"E. yucatana\", con il maschio che rivela nell'ala anteriore una banda scura longitudinale, totalmente assente nella femmina.\nL'ala posteriore \u00e8 arancione, tendente al marroncino via via che ci si avvicina al termen, con nervature pi\u00f9 scure; si nota una macchia bipartita bianca e marrone in prossimit\u00e0 dell'angolo anale.\nIl torace e l'addome appaiono brunastri, ma il primo dei due \u00e8 pi\u00f9 scuro.\nLe antenne sono filiformi e appena uncinate alle estremit\u00e0, con una lunghezza pari a circa la met\u00e0 della costa.\nNel genitale maschile, i lobi dell'uncus appaiono appuntiti e pi\u00f9 corti rispetto ai sottili e affusolati processi dello gnathos.\nL'apertura alare va da 56 a 59\u00a0mm nel maschio e da 59 a 65\u00a0mm nella femmina.\nLarva.\nIl bruco \u00e8 verde-giallastro, con due linee laterali grigiastre che corrono dal capo fino alla base del cornetto caudale. Le zampe mostrano delle macchioline nere in prossimit\u00e0 della base.\nPupa.\nLa crisalide \u00e8 anoica, lucida e nerastra, con disegni arancioni, ed un cremaster poco sviluppato. Si pu\u00f2 rinvenire entro un bozzolo posto a scarsa profondit\u00e0 nella lettiera del sottobosco. La fase pupale dura circa quattordici giorni.\nDistribuzione e habitat.\nL'areale di questa specie si estende soprattutto sull'ecozona neotropicale, e solo in piccola parte su quella neartica, comprendendo Argentina (Buenos Aires, Catamarca, Chaco, C\u00f3rdoba, Corrientes, Entre R\u00edos, Formosa, Jujuy, La Rioja, Misiones, Salta, Santa Fe, Tucum\u00e1n), il Belize, \nla Bolivia (Cochabamba, La Paz, Santa Cruz), \nil Brasile orientale, la Colombia (Meta), la Costa Rica, Cuba, l'Ecuador, le Gal\u00e1pagos (la sola sottospecie \"E. o. conformis\"), la Giamaica, la Guadalupa, la Guyana, la Guyana francese (Matoury, Sinnamary), Haiti, l'Honduras, la Martinica, il Messico, il Paraguay, il Per\u00f9, la Repubblica Dominicana, gli Stati Uniti meridionali (Arizona, Arkansas, California, Florida, Mississippi, Nebraska, Dakota del Nord, Nuovo Messico, Oklahoma, Pennsylvania, Texas), il Suriname, l'Uruguay, il Venezuela.\nL'habitat \u00e8 rappresentato da foreste tropicali, dal livello del mare fino a zone collinari.\nBiologia.\nDurante l'accoppiamento, le femmine richiamano i maschi grazie ad un feromone rilasciato da una ghiandola, posta all'estremit\u00e0 dell'addome.\nPeriodo di volo.\nGli adulti sono rinvenibili tutto l'anno nella fascia tropicale dell'areale; la sottospecie \"E. o. conformis\" vola da marzo a luglio.\nAlimentazione.\nGli adulti si nutrono durante la notte del nettare di varie specie tra cui:\nI bruchi attaccano le foglie di membri di diverse famiglie, tra cui:\nTassonomia.\nSottospecie.\nAllo stato attuale vengono riconosciute tre sottospecie:\nSinonimi.\nSono stati riportati dieci sinonimi:"}
{"id": "3668259", "revid": "767487", "url": "https://it.wikipedia.org/wiki?curid=3668259", "title": "Sergio Rivero Kuhn", "text": "Biografia.\nSi \u00e8 sposato con Deida Rivero Cu\u00e9llar.\nCaratteristiche tecniche.\nGiocava come difensore laterale.\nCarriera.\nClub.\nRiver\u00f2 debutt\u00f2 nel campionato nazionale boliviano nella stagione 1983, indossando i colori del Real Santa Cruz, compagine della sua citt\u00e0 natale. In quell'annata gioc\u00f2 13 gare; nel 1984 assomm\u00f2 19 presenze. Con il Real Rivero rimase fino al campionato 1990, superando quota 200 incontri in massima serie; nel 1991, prima della Copa Am\u00e9rica, fu acquistato dall'Oriente Petrolero. La nuova squadra permise al difensore di scendere in campo a livello internazionale: difatti, l'Oriente partecip\u00f2 alla Coppa Libertadores 1991, poich\u00e9 aveva vinto il titolo l'anno precedente. Rivero disput\u00f2 anche la Coppa CONMEBOL 1992 con la maglia bianco-verde. Nel 1995, in seguito al termine del campionato, lasci\u00f2 l'Oriente per tornare al Real Santa Cruz: l\u00ec trov\u00f2 il posto da titolare, presenziando in 36 gare. Nel 1997 torn\u00f2 all'Oriente, ma vi gioc\u00f2 poche partite; pass\u00f2 poi per Chaco Petrolero e Guabir\u00e1, ritirandosi nel 1999.\nNazionale.\nNel 1989 fece il suo esordio in Nazionale maggiore. Nel 1991 venne incluso nella lista per la Copa Am\u00e9rica. Debutt\u00f2 nella competizione il 7 luglio a Valpara\u00edso contro l', disputando tutti i 90 minuti. Torn\u00f2 in Nazionale nel settembre 1993: il 12 scese in campo contro l'Uruguay a Montevideo, in occasione della gara delle qualificazioni al campionato mondiale di calcio 1994."}
{"id": "3668265", "revid": "1754509", "url": "https://it.wikipedia.org/wiki?curid=3668265", "title": "Charles Lullier", "text": "Fu un personaggio controverso della Comune di Parigi.\nBiografia.\nFiglio di Marguerite Daniel e di \u00c9tienne Lullier, un possidente, studi\u00f2 a Nancy e nel 1854 entr\u00f2 nella Scuola navale di Issoire, dove subito si fece notare per la sua indisciplina. Uscito come aspirante ufficiale nel 1856, durante i suoi imbarchi venne spesso punito, finch\u00e9 nel 1861 venne messo in aspettativa.\nSi stabil\u00ec allora a Parigi e segu\u00ec i corsi di diritto alla Sorbona e al Coll\u00e8ge de France. Nel 1863 fu arrestato per rissa. Reintegrato in servizio nel 1864, venne ancora sanzionato pi\u00f9 volte fino a essere messo a riposo nel giugno del 1869 con il grado di tenente di vascello.\nA Parigi venne ancora arrestato pi\u00f9 volte per rissa, ingiurie e ubriachezza. Alla caduta dell'Impero si trov\u00f2 a comandare due battaglioni della Guardia nazionale, e il 9 settembre 1870 il governo di Difesa nazionale lo invi\u00f2 in una breve missione in Danimarca e negli Stati Uniti. Tornato in Francia, a Tours, dove si trovava la delegazione governativa, si atteggi\u00f2 a stratega militare, fu deriso da altri ufficiali e, a seguito della rissa che ne segu\u00ec, fu arrestato e condannato a 25 giorni di arresti.\nPartigiano della guerra a oltranza contro i prussiani, scrisse articoli e intervenne nelle riunioni dei club, fino a farsi una reputazione di comandante competente e devoto alla Repubblica. Il 15 marzo 1871 fu nominato comandante in capo della Guardia nazionale di Parigi. Il 18 marzo, fu sorpreso dall'insurrezione della citt\u00e0, e non prese alcuna iniziativa, lasciando che i membri del governo e le truppe regolari lasciassero Parigi indisturbate, e non ordinando l'occupazione dell'importante e vicina base militare di Mont Valerien. Destituito e arrestato il 23 marzo, evase il 2 aprile. Arrestato ancora in maggio, godendo di simpatie tra molte guardie nazionali, pot\u00e9 evadere quel giorno stesso.\nNon prese mai parte ai combattimenti contro i versagliesi e durante la \"Settimana di sangue\" stette nascosto. Ricomparso in pubblico il 4 giugno, fu arrestato dai militari di Versailles. La corte marziale, malgrado si presentasse quale moderato, lo condann\u00f2 a morte nell'agosto del 1871, pena commutata il 27 settembre ai lavori forzati a vita. Scont\u00f2 prima la pena a Tolone e il 7 giugno 1874 fu imbarcato per la Nuova Caledonia.\nAmnistiato nel 1880, torn\u00f2 in Francia nel gennaio del 1881 e pubblic\u00f2 le sue memorie, \"Mes cachots\". Candidato alle elezioni municipali di Parigi, raccolse un centinaio di voti. Alla fine dell'anno, a Tolone, fu condannato a sei mesi di carcere per aver aggredito un ufficiale di marina. Nel 1886 si trasfer\u00ec in Corsica e diresse il giornale \"La R\u00e9publique de Bastia\". Il 4 luglio spos\u00f2 a Canale di Verde una ragazza di 25 anni, Marie-H\u00e9l\u00e8ne Poli, che egli aveva messo incinta.\nDivenuto sostenitore del movimento reazionario del generale Boulanger, si present\u00f2 candidato alle elezioni del 1889, e fu sconfitto per pochi voti. Trov\u00f2 allora un impiego come agente della \"Compagnie G\u00e9n\u00e9rale Transatlantique\" e si trasfer\u00ec nel 1890 a Panama, dove mor\u00ec l'anno seguente."}
{"id": "3668267", "revid": "671029", "url": "https://it.wikipedia.org/wiki?curid=3668267", "title": "Fotballklubben Sparta Sarpsborg 2007", "text": "Questa voce raccoglie le informazioni riguardanti il Fotballklubben Sparta Sarpsborg nelle competizioni ufficiali della stagione 2007."}
{"id": "3668273", "revid": "88740", "url": "https://it.wikipedia.org/wiki?curid=3668273", "title": "Attilio Milano", "text": "Biografia.\nAppassionato cultore di \u00abstoria patria\u00bb , crebbe nell'ambiente culturale dell'ex Ghetto di Roma, di cui studi\u00f2 anche il dialetto e la storia. Nel 1939, dopo l'approvazione delle leggi razziali fasciste, si rifugi\u00f2 in terra d'Israele, allora mandato britannico della Palestina; in Israele visse fino alla morte, fu naturalizzato cittadino israeliano e, attivo imprenditore, al contempo continu\u00f2, anche con soggiorni in Italia, i suoi vasti studi sugli ebrei italiani."}
{"id": "3668274", "revid": "92723", "url": "https://it.wikipedia.org/wiki?curid=3668274", "title": "Diocesi di Valliposita", "text": "La diocesi di Valliposita (in latino: \"Dioecesis Vallispostana\") \u00e8 una sede soppressa e sede titolare della Chiesa cattolica.\nStoria.\nCon la scomparsa della diocesi di Auca dopo l'invasione araba dell'VIII secolo, nella regione di Burgos si formarono diverse diocesi, a mano a mano che il territorio veniva riconquistato.\nUna di queste diocesi fu quella di Valliposita (con sede a Valpuesta, localit\u00e0 minore oggi nella provincia di Burgos). Essa nacque nell'804, quando il vescovo Juan pose la sua sede nella collegiata di Santa Maria, con il beneplacito del re Alfonso II \"il casto\".\nDal 1052 al 1065 Valliposita fu unita alla diocesi di Naiera (N\u00e1jera) sotto il vescovo G\u00f3mez.\nLa diocesi fu soppressa nel 1084 ed il suo territorio incorporato in quello della diocesi di Burgos.\nSecondo l'autore di \"Espa\u00f1a Sagrada\", non c'\u00e8 continuit\u00e0 storica fra le sedi di Auca, Valliposita e Burgos, secondo la teoria per cui la sede di Auca fu trasferita a Valliposita e poi a Burgos. Auca e Valliposita sono, secondo il medesimo autore, sedi episcopali distinte, per la presenza di vescovi nello stesso momento storico.\nDal 1969 Valliposita \u00e8 annoverata tra le sedi vescovili titolari della Chiesa cattolica; la sede \u00e8 vacante dal 25 ottobre 2021."}
{"id": "3668275", "revid": "606039", "url": "https://it.wikipedia.org/wiki?curid=3668275", "title": "Anceryx rhaebus", "text": ""}
{"id": "3668277", "revid": "606039", "url": "https://it.wikipedia.org/wiki?curid=3668277", "title": "Dilophonota festa", "text": ""}
{"id": "3668286", "revid": "606039", "url": "https://it.wikipedia.org/wiki?curid=3668286", "title": "Erinnyis cinerosa", "text": ""}
{"id": "3668290", "revid": "606039", "url": "https://it.wikipedia.org/wiki?curid=3668290", "title": "Erinnyis domingonis", "text": ""}
{"id": "3668298", "revid": "110157", "url": "https://it.wikipedia.org/wiki?curid=3668298", "title": "Prva liga NS BiH 1994-1995", "text": "La Prva nogometna liga Bosne i Hercegovine 1994-1995, abbreviata in \"Prva liga NS BiH 1994-1995\", \u00e8 stata la prima edizione del campionato di calcio della comunit\u00e0 musulmana della Bosnia Erzegovina.\nContesto storico.\nIl campionato fu disputato dalle squadre delle citt\u00e0 appartenenti all'area della Bosnia governata dalle forze musulmane. Contestualmente a questo torneo furono disputate altre competizioni sia nella Repubblica Croata dell'Erzeg-Bosnia (Prva liga Herceg-Bosne 1994-1995) che nella Repubblica Serba di Bosnia ed Erzegovina (solo la coppa, non il campionato), entrambe non riconosciute dalla UEFA.\nSquadre partecipanti.\nFormula.\nIl campionato era formato da 22 squadre, divise in tre gruppi, da sei squadre ciascuno pi\u00f9 un quarto formato da quattro squadre. Per ogni gruppo le migliori due squadre partecipavano agli spareggi per il gruppo finale, formato poi da quattro squadre. Il club vincitore fu il .\nPrimo turno.\nLegenda:\nNote:\nPlay-off.\nI play-off sono stati disputati a Zenica.\nGirone finale.\nLegenda:\nNote:"}
{"id": "3668299", "revid": "838137", "url": "https://it.wikipedia.org/wiki?curid=3668299", "title": "Gregorio Naro", "text": "Appartenente ad una nobile famiglia romana, era figlio di Fabrizio Naro e di Olimpia Lante della Rovere. Era nipote per parte di madre del cardinale Marcello Lante della Rovere.\nBiografia.\nOttenne il dottorato presso l'Universit\u00e0 di Perugia. Nel 1621 divenne referendario presso il Supremo Tribunale della Segnatura Apostolica e nel 1623 prefetto all'Annona, quindi uditore generale presso la Camera Apostolica. Fu governatore di Civitavecchia dal 1624 al 1625.\nNel concistoro del 19 novembre 1629 papa Urbano VIII lo cre\u00f2 cardinale assegnadogli il titolo di cardinale presbitero dei Santi Quirico e Giulitta.\nIl 6 febbraio del 1634 venne eletto vescovo di Rieti, diocesi che tenne per\u00f2 per pochi mesi prima di morire, proprio nella citt\u00e0 sua sede vescovile.\nLa sua salma fu traslata a Roma ed inumata nella Basilica di Santa Maria sopra Minerva.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3668303", "revid": "606039", "url": "https://it.wikipedia.org/wiki?curid=3668303", "title": "Erinnyis domingonis pallescens", "text": ""}
{"id": "3668305", "revid": "110157", "url": "https://it.wikipedia.org/wiki?curid=3668305", "title": "Prva liga NS BiH 1995-1996", "text": "La Prva nogometna liga Bosne i Hercegovine 1995-1996, abbreviata in \"Prva liga NS BiH 1995-1996\", \u00e8 stata la seconda edizione del campionato di calcio della comunit\u00e0 musulmana della Bosnia Erzegovina.\nCapocannoniere del torneo fu Amir Osmanovi\u0107 (Radnicki Lukavac) con 27 reti.\nContesto storico.\nIl campionato fu disputato dalle squadre delle citt\u00e0 appartenenti all'area della Bosnia governata dalle forze musulmane. Contestualmente a questo torneo furono disputate altre competizioni sia nella Repubblica Croata dell'Erzeg-Bosnia (Prva liga Herceg-Bosne 1995-1996) che nella Repubblica Serba di Bosnia ed Erzegovina (Prva liga Republike Srpske 1995-1996), entrambe non riconosciute dalla UEFA.\nSquadre partecipanti.\nFormula.\nLe squadre partecipanti furono 16 e disputarono un girone di andata e ritorno per un totale di 30 partite con le ultime due retrocesse in Druga liga NS BiH.\nClassifica.\nLegenda:\nNote:"}
{"id": "3668308", "revid": "606039", "url": "https://it.wikipedia.org/wiki?curid=3668308", "title": "Erinnyis obscura jamaicensis", "text": ""}
{"id": "3668313", "revid": "606039", "url": "https://it.wikipedia.org/wiki?curid=3668313", "title": "Sphinx obscura", "text": ""}
{"id": "3668314", "revid": "729019", "url": "https://it.wikipedia.org/wiki?curid=3668314", "title": "Rifa'at al-Assad", "text": "Rifa\u02bfat al-Asad \u00e8 fratello minore del defunto Presidente della Repubblica di Siria Hafiz al-Asad e zio quindi del Presidente della Repubblica Bashar al-Asad. Come loro appartiene alla minoranza religiosa sciita dell'Alawismo.\nBiografia.\nCome suo fratello, \u00e8 nato nel villaggio alauita di Qardaha, vicino Latakia, nella Siria occidentale ed \u00e8 tristemente noto per aver perpetrato, su direttiva del fratello, il massacro di Hama, reprimendo nel sangue la rivolta che nel 1982 era stata scatenata dai Fratelli Musulmani e dalla solidale popolazione sunnita di Hama.Attualmente risiede nella capitale del Regno Unito.\nPolitica.\nSotto la presidenza di Hafiz al-Asad.\nHa svolto importanti funzioni quando Presidente della Repubblica era suo fratello, il gen. Hafiz al-Asad, che aveva aiutato nella sua ascesa al potere con un colpo di Stato militare che aveva deposto il legittimo presidente Nur al-Din al-Atassi nel 1970. Ne era stato rimeritato con la guida delle Forze Speciali del regime (chiamate \"Compagnie di Difesa\", in Arabo \ufeb3\ufeae\ufe8d\ufef3\ufe8e \ufe8d\ufedf\ufeaa\ufed3\ufe8e\ufecb\u0640\u0629, \"Sar\u0101y\u0101 al-Dif\u0101\u02bfa\") ma le sue fortune (che avevano fatto pensare a lui come al pi\u00f9 probabile successore alla \"carica familiare presidenziale\") tramontarono nel 1984.\nNel febbraio del 1982 egli comandava le forze militari che furono scatenate da \u1e24\u0101fi\u1e93 al-Asad contro la Fratellanza Musulmana ad Hama, bombardando pesantemente una citt\u00e0 ricca di capolavori artistici e uccidendo indiscriminatamente migliaia di suoi abitanti. Le valutazioni fatte in proposito dagli storici oscillano tra le 5.000 e le 40.000 persone, anche se i pi\u00f9 - in mancanza di riscontri ufficiali attendibili - reputano che la cifra pi\u00f9 probabile sia quella di 15-20.000 cittadini. Rifaat Assad ha sempre dichiarato che il vero colpevole del massacro fosse stato il fratello Hafiz al-Asad.\nTentativo di colpo di Stato.\nQuando Hafiz al-Asad ebbe seri problemi cardiaci nel 1983 e istitu\u00ec un comitato di sei membri per guidare il Paese, Rifa\u02bfat non fu chiamato a farne parte, tanto che il comitato risult\u00f2 interamente costituito da musulmani sunniti, leali al Presidente della Repubblica. Ci\u00f2 provoc\u00f2 preoccupazioni e malumori negli ambienti militari alauiti e numerosi ufficiali cominciarono a raggrupparsi intorno a Rifa\u02bfat, anche se i pi\u00f9 rimasero perfettamente fedeli al volere di Hafiz al-Asad. Le truppe affidata a Rifa\u02bfat, che al momento assommavano a pi\u00f9 di 55.000 effettivi, dotati di carri armati, artiglierie, aeroplani ed elicotteri, cominciarono a muoversi per assicurarsi il controllo di Damasco, usando manifesti con il volto o il nome di Rifa\u02bfat, facendo chiaramente intendere che essi stavano per assicurare la successione di Rifa\u02bfat al fratello malato.\nLa tensione tra le forze lealiste e quelle del fratello giunsero a livelli estremi, ma ai primi del 1984 Hafiz torn\u00f2 nel pieno possesso delle sue prerogative presidenziali, col sostegno di un gran numero di ufficiali delle forze armate, che di fatto avevano ogni potere nel Paese. In quello che sulle prime apparve un compromesso, Rifa\u02bfat fu nominato vicepresidente della Repubblica, con responsabilit\u00e0 sulle questioni riguardanti la sicurezza dello Stato ma presto questa promozione apparve del tutto desunta di un reale potere. Il comando delle \"Compagnie di Difesa\" fu assegnato ad altra persona e Rifa\u02bfat fu poi incaricato di condurre fuori della Siria una non meglio precisata \"visita di lavoro\". I suoi sostenitori pi\u00f9 stretti e gli altri che avevano mostrato scarsa lealt\u00e0 nei confronti del Presidente furono epurati negli anni seguenti dalle forze armate e dal dominante partito Ba\u02bfth.\nDurante gli anni novanta.\nMalgrado il suo ritorno in occasione del funerale della madre nel 1992 e per un certo periodo nel quale visse in Siria, Rifa\u02bfat fu esiliato di fatto in Francia e Spagna. Mantenne nominalmente la carica di vice Presidente della Repubblica fino al 1998, quando perse anche questa carica. Aveva svolto importanti affari in Siria e all'estero, in parte attraverso suo figlio Sumer. Tuttavia le proteste di Latakia del 1999, che comportarono incidenti a Latakia, distrussero la maggior parte della sua rete d'affari in Siria e un alto numero di sostenitori di Rifa\u02bfat fu arrestato. Ci\u00f2 fu collegato alla futura successione a Hafiz al-Asad, con l'allontanamento deciso di Rifa\u02bfat da qualsiasi possibilit\u00e0 di succedere al fratello maggiore che, per parte sua, era impegnato a sgomberare il campo da qualsiasi potenziale candidato che non fosse suo figlio Basil e, in seconda battuta, il figlio minore Ba\u0161\u0161\u0101r.\nIn Francia, Rifa\u02bfat protest\u00f2 vivacemente in occasione della successione di Ba\u0161\u0161\u0101r alla carica di Presidente della Repubblica, pretendendo di incarnare la \"sola legalit\u00e0 costituzionale\". Minacci\u00f2 di far ritorno in Siria per assumere \"le proprie responsabilit\u00e0 a adempiere alla volont\u00e0 del popolo\", sostenendo che avrebbe governato \"benevolmente\" e \"democraticamente\", con l'autorit\u00e0 del popolo e delle forze armate dietro di lui.\nGruppi e organizzazioni.\nIl figlio di Rifa\u02bfat, Sumer, \u00e8 a capo del canale televisivo pan-arabo Arab News Network (ANN), che opera come portavoce politico del padre e che allude a una sua futura discesa in campo anche in veste di partito politico, peraltro di fortuna assai incerta. Rifa\u02bfat stesso guida il Raggruppamento Nazionale Unito (\"al-tajammu\u02bf al-qawm\u012b al-muwa\u1e25\u1e25id\"), che \u00e8 un altro partito politico o alleanza conosciuto perch\u00e9 ad esso afferiscono persone vicine a Rifa\u02bfat e parimenti esiliate dalla Siria, anche se non possono essere considerati militanti di un vero e proprio partito attivo, malgrado si esprimano regolarmente a favore del ritorno in patria di Rifa\u02bfat, contestando il Presidente Bashar al-Asad.\nRifa\u02bfat ha inoltre fondato il Partito Democratico Arabo in Libano ai primi degli anni settanta, come un minuscolo partito alauita che ha agito nel corso della guerra civile libanese come milizia armata, leale al regime siriano. Ali Eid il segretario generale del partito attuale, sostiene il Presidente siriano Ba\u0161\u0161ar al-Asad.\nSostegno straniero a Rifa\u02bfat.\nNumerose voci collegano Rifa\u02bfat al-Asad a molteplici interessi stranieri.\nRifa\u02bfat \u00e8 considerato intimo, secondo alcuni osservatori, del defunto re dell'Arabia Saudita \u02bfAbd All\u0101h, che era sposato con una sorella della moglie di Rifa\u02bfat, e Rifa\u02bfat \u00e8 sovente stato ospite del sovrano saudita dopo il suo allontanamento dalla vita politica siriana, venendo pi\u00f9 volte fotografato con la famiglia reale saudita dalla stampa locale, strettamente controllata dalla dinastia al potere.\nDopo la guerra d'Iraq alcuni articoli di stampa riferirono che egli avesse avuto contatti con rappresentanti del governo statunitense nell'intento di formare una coalizione con altri gruppi contrari a Ba\u0161\u0161\u0101r al-Asad per creare un'alternativa al regime siriano, sul modello del Congresso Nazionale Iracheno di A\u1e25mad al-Chalab\u012b. Rifa\u02bfat ha avuto a tal fine un incontro con l'ex Primo ministro iracheno Iyad Allawi.\nRifa\u02bfat \u00e8 stato citato dall'influente \"think tank\" statunitense Stratfor come sospetto responsabile dell'attentato esplosivo che nel 2005 ha ucciso l'ex-Primo ministro libanese Rafiq Hariri ma non viene fatta per contro alcuna menzione di Rifa\u02bfat nel Rapporto Mehlis delle Nazioni Unite riguardante tale crimine.\nDal 2010 Rifa\u02bfat vive nel quartiere londinese di Mayfair."}
{"id": "3668315", "revid": "119416466", "url": "https://it.wikipedia.org/wiki?curid=3668315", "title": "Luparella", "text": "Luparella \u00e8 un film del 2002 diretto da Giuseppe Bertolucci, edizione filmata per la TV dell'omonima piece teatrale di Enzo Moscato. Presentato alla 59\u00aa Mostra internazionale d'arte cinematografica di Venezia, \u00e8 stato trasmesso da Rai 2 la sera del 14 dicembre 2002.\nTrama.\nNana vive a Napoli nel 1943. Quando i tedeschi invadono la citt\u00e0, quasi tutti gli ospiti e i dipendenti del bordello dove vive se ne vanno. Rimangono solo Nana e Luparella, un'altra prostituta, incinta. Nana aiuta la collega nel parto del piccolo, ma la madre muore. Un ufficiale nazista molesta il cadavere, inducendo Nana a vendicare Luparella in modo appropriato."}
{"id": "3668317", "revid": "606039", "url": "https://it.wikipedia.org/wiki?curid=3668317", "title": "Sphinx picta", "text": ""}
{"id": "3668319", "revid": "606039", "url": "https://it.wikipedia.org/wiki?curid=3668319", "title": "Sphinx rustica", "text": ""}
{"id": "3668329", "revid": "371529", "url": "https://it.wikipedia.org/wiki?curid=3668329", "title": "Songs for Distingu\u00e9 Lovers", "text": "Songs for Distingu\u00e9 Lovers \u00e8 un album discografico della cantante jazz/blues Billie Holiday pubblicato dalla Verve Records nel 1958. L'album venne pubblicato sia in versione mono, numero di catalogo MGV 8257, che stereo, numero di catalogo MGVS 6021. Il disco, uno degli album pi\u00f9 celebri della Holiday, venne registrato ai Capitol Studios di Los Angeles dal 3 gennaio al 9 gennaio 1957, con la produzione discografica di Norman Granz. Si tratta del quinto album di studio della Holiday.\nDescrizione.\nGranz e la Holiday scelsero celebri canzoni standard e classici di musica pop dell'epoca per l'inclusione sul disco, e la Holiday cant\u00f2 in un contesto a lei abituale, con l'impiego di una piccola jazz band. Le sessioni in studio riunirono la Holiday con il trombettista Harry Edison e il sassofonista Ben Webster, con i quali aveva gi\u00e0 lavorato in precedenza negli anni trenta e quaranta; Edison era membro dell'orchestra di Count Basie durante la sua breve permanenza nella band come voce femminile, e Webster aveva registrato con lei sia per la Vocalion Records che per la Okeh Records.\nRistampa.\n\"Songs for Distingu\u00e9 Lovers\" \u00e8 stato ristampato dalla Verve Records il 28 ottobre 1997, come parte della serie \"Master Edition\", rimasterizzato in digitale e con 6 tracce bonus aggiuntive. Le bonus track furono tutte registrate durante la stessa sessione in studio, e provengono tutte da due altri album della Holiday pubblicati a fine anni cinquanta dalla Verve. \"I Wished on the Moon\" e \"Love Is Here to Stay\" provengono dall'album \"All or Nothing At All\", e le altre quattro da \"Body and Soul\"."}
{"id": "3668330", "revid": "671029", "url": "https://it.wikipedia.org/wiki?curid=3668330", "title": "Moss Fotballklubb 2007", "text": "Questa voce raccoglie le informazioni riguardanti il Moss Fotballklubb nelle competizioni ufficiali della stagione 2007."}
{"id": "3668336", "revid": "1904508", "url": "https://it.wikipedia.org/wiki?curid=3668336", "title": "Prospero Colonna (cardinale XVIII secolo)", "text": "Biografia.\nFiglio di Filippo Colonna (*1642 \u202020.IV.1686) e di Cleria Cesarini (*22.V.1655 \u202012.IX.1735), nacque a Marino, sui Colli Albani, storico feudo della famiglia Colonna.\nSi laure\u00f2 all'Archiginnasio di Roma nel 1694.\nNel giugno di quello stesso anno fu ordinato prelato e nominato protonotario apostolico da papa Innocenzo XII. Sotto papa Clemente XI fu vicedelegato a Ferrara, e chierico di camera. Nel 1721 papa Innocenzo XIII lo promosse uditore di camera, e il 30 settembre 1739 papa Clemente XII lo elev\u00f2 al rango cardinale diacono di Sant'Angelo in Pescheria. Sappiamo che, insieme ad altri incarichi, fu membro della Congregazione della Fabbrica di San Pietro e della Sacra Consulta.\nMor\u00ec a Roma il 4 marzo 1743. Fu sepolto nella cappella Colonna-Tomacelli della basilica di San Giovanni in Laterano."}
{"id": "3668337", "revid": "1745361", "url": "https://it.wikipedia.org/wiki?curid=3668337", "title": "Sede titolare di Newport", "text": "La diocesi di Newport (in latino: \"Dioecesis Neoportensis\") \u00e8 una sede titolare della Chiesa cattolica.\nStoria.\nOggi Newport sopravvive come sede vescovile titolare; l'attuale vescovo titolare \u00e8 Howard George Tripp, gi\u00e0 vescovo ausiliare di Southwark."}
{"id": "3668343", "revid": "599013", "url": "https://it.wikipedia.org/wiki?curid=3668343", "title": "Suore francescane di Santa Filippa Mareri", "text": "Le suore francescane di Santa Filippa Mareri sono un istituto religioso femminile di diritto pontificio: le suore di questa congregazione pospongono al loro nome le sigla F.S.F.M.\nStoria.\nLa congregazione deriva dalla comunit\u00e0 del monastero fondato nel 1228 a Borgo San Pietro da Filippa Mareri: dopo aver incontrato (tra il 1221 e il 1225) Francesco nel castello paterno, fu attratta dall'ideale di vita di Chiara d'Assisi. Il 28 settembre 1228 il fratello don\u00f2 a Filippa la chiesa di San Pietro de Molito e l'attigua abitazione, che divenne sede della comunit\u00e0.\nCon la lettera apostolica di papa Gregorio IX del 21 luglio 1231 il monastero fu posto sotto la protezione della Santa Sede. Le religiose adottarono la regola approvata da papa Urbano IV il 18 settembre 1263 per le monache clarisse.\nNel 1930 le clarisse di Borgo San Pietro abbandonarono la clausura papale e, nel 1931, aprirono un asilo infantile; nel 1947 aprirono anche un orfanotrofio per le orfane di guerra e dei lavoratori.\nIn una bolla del 27 giugno 1247 la fondatrice \u00e8 chiamata santa e il pontefice concede 40 giorni di indulgenza ai devoti che ne celebrano la festa.\nAttivit\u00e0 e diffusione.\nLe francescane di santa Filippa Mareri, pur non dimenticando la loro provenienza di contemplative, si dedicano a diverse attivit\u00e0 scolastiche e assistenziali.\nOltre che in Italia, sono presenti in Albania; la sede generalizia \u00e8 a Borgo San Pietro di Petrella Salto, in diocesi di Rieti.\nAlla fine del 2008 la congregazione contava 52 religiose in 8 case."}
{"id": "3668344", "revid": "729019", "url": "https://it.wikipedia.org/wiki?curid=3668344", "title": "Prospero Colonna (condottiero)", "text": "Biografia.\nPrimi anni.\nNacque a Lavinio (vicino a Roma) da Antonio principe di Salerno e Imperiale di Stefano Colonna, pi\u00f9 probabilmente che da Antonella Cantelmo, figlia del conte di Popoli.\nSulla data di nascita permangono molte incertezze: con ogni probabilit\u00e0 essa va posta intorno al 1460, ma non mancano storici che la anticipano, di dieci anni alcuni, di venti altri. Allo scoppio della guerra di Ferrara il Colonna era agli stipendi della Chiesa, ma alla pretesa di Sisto IV che egli consegnasse i suoi possedimenti nella Campagna romana, il 22 maggio 1482, pur avendo ricevuto parte del soldo, si licenzi\u00f2, passando al servizio di Alfonso d'Aragona, che si era portato nei dintorni di Roma.\nCarriera militare.\nNeanche al duca di Calabria, il Colonna, che era al comando di cento uomini d'arme, con una provvisione annua di 13.000 ducati, volle consegnare Marino e l'esercito napoletano si accamp\u00f2 vicino alla cittadina. Il 21 agosto il Colonna partecip\u00f2 alla battaglia di Campomorto, in cui il condottiero pontificio, Roberto Malatesta, riport\u00f2 la vittoria sui Napoletani e sui Colonnesi. Dopo pochi giorni egli perdeva Marino e Lavinio, che si arrendevano. Nonostante questi avvenimenti le scorrerie dei collegati, nella Campagna romana, favorite anche dalla morte del Malatesta, ripresero, arrivando fino a Roma. Contro il Colonna e tre cugini di lui il 26 ottobre il papa decretava cos\u00ec la confisca dei beni.\nQuando pochi mesi dopo da nemici il pontefice e Ferdinando d'Aragona divennero alleati e il duca di Calabria venne in visita a Roma, ricevuto da amico, anche l'atteggiamento reciproco fra Sisto IV ed i Colonna dovette mutare. In base a questa riconciliazione Lorenzo Colonna, cugino del Colonna, avrebbe dovuto restituire a Virginio Orsini le contee di Albe e Tagliacozzo. Le trattative si trascinarono ancora a lungo, fino a che nel gennaio del 1484 gli Orsini ruppero gli indugi, cacciando Antonello Savelli, partigiano dei Colonna, da Albano. Il Colonna prese attivamente parte agli scontri che si accesero allora fra le due fazioni e quando Lorenzo Colonna convoc\u00f2 tutti i consorti a Roma anch'egli si un\u00ec ai parenti e aderenti.\nQuesti per\u00f2 il 30 maggio furono sbaragliati da un attacco in forze degli Orsini, i quali presero anche Lorenzo Colonna prigioniero. Trasferitasi ancora una volta la lotta nella Campagna romana, le milizie pontificie si impadronirono di Marino prima, poi di Montecompatri, Cave, Capranica, mentre le prede passavano da una mano all'altra. Il 5 agosto Girolamo Riario e Virginio Orsini posero l'assedio a Paliano, difesa dal Colonna. Uno dei primi provvedimenti preso dal Colonna fu quello di inviare a Genazzano i figli dei maggiorenti del luogo, per indurre questi a desistere da ogni tentazione di tradimento. La determinazione e l'intransigenza del Colonna in questo periodo sono notevoli. Sembra infatti che abbia ucciso di sua mano e fatto poi squartare un certo Romanello Corsetto, che non aveva difeso con sufficiente decisione Capranica. Il Colonna, che aveva l'aiuto di Girolamo Caetani con cinquecento fanti dell'Aquila, si difese validamente effettuando anche abili sortite. La sua situazione non si presentava come estremamente pericolosa, ma non avrebbe potuto probabilmente protrarsi per molto tempo. La morte di Sisto IV pose termine alla sua precariet\u00e0, poich\u00e9 il campo pontificio alla notizia del decesso cominci\u00f2 a prepararsi precipitosamente alla partenza. Del che accorgendosi gli assediati passarono al contrattacco, costringendo i Pontifici ad abbandonare le artiglierie ed i carriaggi. Mentre i possedimenti dei Colonna tornarono nelle loro mani, le operazioni militari cessarono di colpo e tutti gli esponenti delle varie fazioni, compreso il Colonna, si portarono a Roma, rimanendovi fino al 25 agosto, quando acconsentirono per un accordo con il Sacro Collegio ad allontanarsi dalla citt\u00e0.\nIl nuovo pontefice, Innocenzo VIII, sembr\u00f2, al contrario del predecessore, favorevole ai Colonna ed il 25 dicembre 1484 prese al suo servizio il Colonna con l'obbligo di tenere trenta uomini d'arme e con una provvisione di 4.000 ducati annui. Nel marzo 1485 i contrasti armati fra gli Orsini ed i Colonna erano per\u00f2 gi\u00e0 ripresi ed il papa si era invano interposto fra loro.\nIn giugno il Colonna capeggi\u00f2 una spedizione a Frascati contro Gerolamo d'Estouteville, che fu preso prigioniero. Subito dopo i Colonna si diressero a Nemi e si impadronirono anche della moglie, Ippolita Orsini, e del figlio dell'Estouteville. Nei pressi di Lavinio, dove i Colonna si erano congiunti con forze di Nicola Caetani, il 28 giugno per\u00f2 gli Orsini, accorsi in difesa dell'Estouteville, distrussero il campo degli avversari. Si venne cos\u00ec a determinare una netta prevalenza dei collegati, che militavano contro i Colonna. Si combatt\u00e9 a Marino, Nemi, Genzano, finch\u00e9 il 20 luglio i Colonna, capeggiati dal Colonna e dal cugino Fabrizio, furono in grado di reagire e di portarsi contro Isola, Campagnano, Bracciano. Tornati a Roma, trascinando le prede fatte in quei luoghi, i due Colonna furono costretti dal papa a rilasciarle ed a presentarsi dinanzi a lui. Con questo intervento il pontefice riusc\u00ec a rappacificare i contendenti.\nIl 5 settembre 1485 il Colonna e Fabrizio Colonna si strinsero in un accordo con Nicola Caetani, insieme con il quale avevano combattuto contro l'Estouteville. Con questo patto essi si impegnarono a non servire se non tutti e tre insieme e si promisero aiuto reciproco.\nIniziata nel Regno la rivolta dei baroni, cui dette avvio l'insurrezione dell'Aquila il 17 ottobre, mentre il Colonna si trovava nella citt\u00e0, e trovato i ribelli l'appoggio del papa, questi chiam\u00f2 a s\u00e9 Prospero e Fabrizio Colonna che, insieme con i Savelli, si confermarono al suo servizio. Mentre Alfonso d'Aragona in armi si portava nella Campagna romana, il papa attendeva l'arrivo di Roberto Sanseverino, che doveva guidare le sue truppe. I due Colonna, mentre costui si avvicinava, furono inviati contro Castelnuovo, che era stata fortificata dagli Orsini per contrastare la marcia del condottiero. Il Colonna partecip\u00f2 poi alla battaglia di Montorio (7 maggio 1486), che vide l'esercito, pontificio sconfitto di misura.\nSottoscritta la pace l'11 agosto, il pontefice volle anche che si concludesse un patto di concordia fra i Colonna e gli Orsini, cui in effetti si pervenne nel 1487: il papa ricevette in consegna le terre occupate dai Colonna, che lasciarono in libert\u00e0 l'Estouteville, e nomin\u00f2 una commissione per definire le questioni ancora pendenti fra le due famiglie. I rapporti dei Colonna con gli Orsini conobbero allora un periodo di tranquillit\u00e0 e quando nel luglio del 1492 Innocenzo VIII si ammal\u00f2, il Colonna e Gian Giordano Orsini si recarono nel palazzo dei Conservatori ad offrire in piena concordia i loro servizi al popolo romano.\nMorto il papa (25 luglio), al Colonna, che da epoca imprecisata militava insieme con il cugino al soldo del re di Napoli, quest'ultimo dette ordine di stazionare discretamente nei pressi dell'Urbe a disposizione del cardinale Della Rovere.\nIn favore dei Della Rovere il Colonna, il cugino e gli Orsini si pronunciarono quando fra il nuovo papa, Alessandro VI, ed il cardinale si vennero a creare quei contrasti che portarono il Della Rovere prima a rinchiudersi nel castello di Ostia nel dicembre dello stesso anno e poi a fuggire in Francia. Egli nella primavera del 1494 lasci\u00f2 in consegna Ostia e Grottaferrata al Colonna, che, per interposizione del cugino Fabrizio, le cedette al pontefice. Alfonso II d'Aragona intanto, successo al padre nel gennaio del 1494, cercava di rinnovare la condotta del Colonna, e del cugino, il quale trattava la questione a Napoli per ambedue. Il pericolo incombente della spedizione francese in Italia faceva s\u00ec che giungessero ai condottieri molte offerte. Anche il duca di Milano infatti li voleva ai suoi servizi. La spuntarono gli ambasciatori di Carlo VIII, che a Roma nel maggio presero agli stipendi del re di Francia Prospero e Fabrizio Colonna. Essi posero il campo nei pressi di Frascati con quattromila uomini e seicento cavalli, conquistando nel settembre il castello di Ostia per il sovrano francese.\nIl 6 ottobre il pontefice intim\u00f2 ai Colonna, ai Savelli ed agli Estouteville di tornare all'obbedienza entro sei giorni e, rimasto ignorato il suo appello, fece distruggere le case dei Colonna a Roma. L'avanzata incontrastata di Carlo VIII, gi\u00e0 arrivato a Viterbo, rese per\u00f2 il papa pi\u00f9 propenso ad un accordo con il sovrano. Per questo erano venuti a Roma a nome di quest'ultimo il cardinale Ascanio Sforza, il Colonna ed altri. Una possibilit\u00e0 di intesa pareva vicina e gli intermediari dovevano tornare a Viterbo dal re, quando il papa, nella speranza che cos\u00ec facendo tutta la Campagna romana sarebbe insorta contro l'invasore, li fece arrestare tutti il 9 dicembre. La prigionia del Colonna dur\u00f2 soltanto dieci giorni e non ebbe conseguenze per alcuno, anche se egli per essere liberato fece al papa parecchie promesse, poi ovviamente non mantenute. Anche il Colonna pot\u00e9 quindi fare il suo ingresso a Roma l'ultimo giorno dell'anno al fianco di Carlo VIII. Durante il soggiorno del sovrano a Roma ebbe modo di fargli le sue rimostranze per il modo in cui i Francesi trattavano la citt\u00e0.\nConquistato con estrema facilit\u00e0 il Regno, il re di Francia gli concesse il castello di Montefortino, tolto a Giacomo Conti, su cui il Colonna avanzava diritti. Quando Carlo VIII ripass\u00f2 il 1\u00ba giugno 1495 per Roma, diretto in Francia, il Colonna faceva ancora parte del suo esercito ed aveva organizzato nella citt\u00e0 i rifornimenti necessari, ma sicuramente lo aveva abbandonato prima della battaglia di Fornovo, poich\u00e9 quando il 7 luglio Ferrandino riprendeva possesso di Napoli, il Colonna lo accompagnava. In seguito combatt\u00e9 fedelmente al servizio del sovrano aragonese, da cui fu nominato capitano generale nel settembre del 1495, operando prima intorno a Napoli dove il re nell'ottobre batt\u00e9 i Francesi, poi in Puglia, dove dall'inizio del 1496 si svolse una guerra frantumata in piccoli scontri, culminati il 22 luglio di quell'anno con la resa di Atella. Nella stessa estate fu inviato in Calabria, dove stava affermandosi, anche sul piano diplomatico, la riconquista aragonese.\nMorto Ferrandino (7 ottobre 1496), il Colonna, avvolto in un mantello nero in segno di lutto per la scomparsa del giovane sovrano, fu uno dei gentiluomini che accolsero Federico d'Aragona al suo arrivo a Napoli. Recatosi con il nuovo re contro Gaeta, nel novembre fu il garante per parte napoletana degli accordi stipulati per la resa della guarnigione francese. Oper\u00f2 quindi agli inizi dell'anno successivo nel contado di Sora in collaborazione con Consalvo di Cordova, rimanendovi anche dopo la partenza di re Federico per Napoli. All'incoronazione di quest'ultimo a Capua il 26 giugno 1497, recava, indossando un vestito lungo di broccato, la bandiera. Il 20 maggio egli era stato creato duca di Traetto e conte di Fondi, dei quali mentre era in vita Ferrandino aveva avuto il possesso, ma non i titoli.\nA met\u00e0 agosto dello stesso anno riprese a Roma la lotta fra i baroni delle diverse fazioni. L'inizio delle ostilit\u00e0 fu l'occupazione a tradimento di Torre Mattia, luogo dei Colonna, da parte dei Conti, sostenuti dagli Orsini. Nel dicembre il Colonna era a Roma, dove assoldava fanti, con il favore del papa, che gli prest\u00f2 Giovanni Cerviglione con quattrocento cavalli, bench\u00e9 il 17 gennaio 1498 tentasse una riconciliazione fra i contendenti. Il 9 febbraio i Colonna, con alla testa Prospero e Fabrizio, riconquistarono Torre Mattia, presero Zancato, bruciarono i mulini di Segni, Gavignano, Valmontone, si impadronirono di Palombara e della torre di Ariccia. Dopo una dura sconfitta subita dagli Orsini a Palombara il 12 aprile, si arriv\u00f2 l'8 luglio a Tivoli ad una rappacificazione solenne fra le famiglie in lotta, in base alla quale le due fazioni si restituirono reciprocamente tutte le terre conquistate.\nQuando l'anno successivo la minaccia francese al ducato di Milano si andava concretizzando, il re di Napoli, un figlio del quale il 19 maggio era stato tenuto a battesimo dal Colonna, promise a Ludovico il Moro di inviargli un buon numero di uomini d'armi guidati dal Colonna stesso.\nTuttavia le difficolt\u00e0 di reperirli e la crescente preoccupazione per i problemi che non avrebbero mancato di presentarsi al Regno fecero s\u00ec che il Colonna si muovesse con eccessivo ritardo e con pochi aiuti dopo ordini e contrordini. La notizia dell'abbandono di Alessandria da parte dell'esercito sforzesco alla fine di luglio convinse il Colonna, che giudic\u00f2 la situazione del ducato disperata, a tornare indietro.\nNei frenetici quanto inconsistenti preparativi approntati da re Federico l'anno dopo per tentare di arginare il pericolo della nuova invasione, il Colonna ci appare scettico sulle possibilit\u00e0 di difesa napoletane, se a Napoli nel maggio insisteva nel sostenere che tutta la speranza aragonese era nell'aiuto turco. Allorch\u00e9 nell'estate del 1501 il Regno fu investito direttamente dalla guerra, fu preposto alla difesa di Napoli, ma, dilagati rapidamente i Francesi, la citt\u00e0 per volere del re si arrese senza combattere ed il Colonna, con il cugino Fabrizio, accompagn\u00f2 il re ad Ischia, mentre il pontefice compiva l'opera di appropriazione dei beni dei Colonna nella Campagna romana, bandendoli insieme con i Savelli, con gli Estouteville e con i Caetani, e ridistribuendone i beni confiscati fra i propri nipoti.\nLa disfida di Barletta.\nPartito re Federico per l'esilio francese, il Colonna con il cugino si pose al servizio degli Spagnoli, raggiungendo Consalvo di Cordova, che intendeva compiere la conquista della Puglia per la Spagna. Era a Barletta, con il grosso dell'esercito spagnolo, nel febbraio del 1503, al momento della disfida tra cavalieri italiani e francesi.\nI tredici contendenti italiani furono scelti dalle squadre del Colonna, del cugino Fabrizio e del duca di Termoli. Al Colonna fu dovuta la scelta delle armi, che ebbe un peso determinante; egli fece porre inoltre due spiedi in mezzo al campo, che furono di grande utilit\u00e0 ai cavalieri disarcionati.\nMentre continuava la campagna in Calabria, il fronte pugliese sembr\u00f2 rianimarsi, quando il 23 dello stesso mese di febbraio gli Spagnoli compirono una rapida azione su Ruvo di Puglia, cui il Colonna partecip\u00f2 distinguendosi, mentre il Nemours se ne era allontanato per riportare Castellaneta all'obbedienza francese. Dopo la battaglia di Seminara in Calabria, vittoriosa per le armi spagnole, Consalvo di Cordova condusse l'esercito fuori di Barletta e pass\u00f2 l'Ofanto, minacciando le comunicazioni nemiche con Napoli e Gaeta.\nAmbedue gli eserciti si diressero verso Cerignola, ove arrivarono prima gli Spagnoli. Il luogo per accamparsi fu scelto da Fabrizio e Prospero Colonna, che fecero anche approfondire un fosso che lo circondava, munendolo di un piccolo argine. Consalvo schier\u00f2 con sagacia gli uomini di cui disponeva, piazzandosi con quattrocento uomini d'arme, avendo accanto il Colonna, dietro ai duemila lanzi, che erano al centro dello schieramento. I Francesi attaccarono a schiera. Prima avanz\u00f2 la cavalleria pesante che fu fermata dai tiratori e dal fosso, poi un grosso quadrato, che incapp\u00f2 a sua volta nel fosso. A questo punto entr\u00f2 in azione la riserva spagnola che, guidata dal Consalvo e dal Colonna, determin\u00f2 la vittoria. La terza schiera francese non giunse a contatto con l'esercito nemico, preferendo ritirarsi, visto compromesso il risultato della battaglia. Bench\u00e9 fosse ormai notte, il Colonna con parte della cavalleria pesante insegu\u00ec i Francesi per sei miglia, prendendo parecchi prigionieri e raggiungendo l'accampamento nemico. Quella notte egli cen\u00f2 e dorm\u00ec nella tenda del Nemours, rimasto ucciso sul campo di battaglia (28 aprile 1503).\nDopo una puntata del Colonna in esplorazione verso Capua, l'esercito spagnolo vi si trasfer\u00ec, quando ormai per\u00f2 tutti i Francesi superstiti dalla Battaglia di Cerignola si erano rifugiati oltre il Garigliano; il 16 maggio Consalvo di Cordova entr\u00f2 a Napoli. Gli era accanto il Colonna. Mentre il gran capitano rimase nella citt\u00e0 per la conquista dei castelli, il Colonna fu inviato con i lanzi e gli uomini d'arme a Sessa. Avvenuto quindi un concentramento a Cassino, fu raggiunto da Consalvo verso la fine di giugno. Il 1\u00ba agosto gli Spagnoli sferrarono una potente, ma sterile offensiva contro Gaeta, dopo di che si ritirarono a Mola.\nMoriva intanto Alessandro VI (18 agosto 1503) e dopo quattro giorni il Colonna, lasciato un distaccamento di truppe spagnole a Marino, era alle porte di Roma con cento cavalli. Il Sacro Collegio tent\u00f2 di impedirgli di entrare, ma egli non tenne conto del desiderio espresso dai cardinali, anche se il giorno dopo fece loro porgere deferentemente le sue scuse.\nCon l'intento di dividere i suoi nemici il duca Valentino offr\u00ec a questo punto al Colonna la restituzione dei beni suoi e dei consorti, in cambio di un atteggiamento non ostile, ed il Colonna accett\u00f2 invitando inoltre il duca a porsi al servizio della Spagna. Pochi giorni dopo il Sacro Collegio riusc\u00ec ad ottenere per\u00f2 che ambedue i pericolosi personaggi lasciassero l'Urbe.\nIntanto l'esercito francese che scendeva a fronteggiare quello di Consalvo era giunto sul luogo delle operazioni. Dopo vari tentativi i due schieramenti finirono con l'attestarsi sulle due rive del Garigliano.\nIl 6 novembre i Francesi riuscirono a creare una testa di ponte sull'altra parte del fiume, mentre il freddo, le malattie, i disagi di ogni tipo cominciavano a logorare duramente gli uomini di entrambe le parti, finch\u00e9 il 28 dicembre gli Spagnoli gettarono un altro ponte sul fiume. Passarono prima tremilacinquecento fanti, poi uomini d'arme, picchieri e duecento cavalli leggeri, guidati dal Colonna. I Francesi non erano in grado di affrontare il nemico e abbandonato il campo si ritirarono cercando di raccogliersi a Mola. Al Colonna fu dato l'incarico di gettarsi all'inseguimento con i suoi cavalli leggeri per impedire il concentramento. Si un\u00ec a lui anche Bartolomeo d'Alviano. Egli raggiunse le retroguardie nemiche di fronte a Scauri e per due volte si ingaggi\u00f2 battaglia. Mentre l'Alviano si era separato dal contingente del Colonna per aggirare la posizione, vicino Mola il Colonna venne nuovamente in contatto con i Francesi, ma questa volta questi reagirono con il coraggio della disperazione e non solo respinsero le sue forze, ma le travolsero, mettendo in pericolo tutto l'esercito, colto in crisi di movimento. La situazione fu immediatamente controllata da Consalvo di Cordova ed il 31 dicembre, mentre Gaeta stava per cadere, il Colonna rientr\u00f2 a Fondi, suo feudo, che durante l'occupazione francese era stato riconsegnato ad Onorato Caetani.\nIl 7 marzo dell'anno successivo il Colonna, che il mese prima aveva ricevuto proposte di ingaggio da parte della Repubblica fiorentina, era a Napoli ad accogliere Isabella d'Aragona, duchessa di Bari, che arrivava da questa citt\u00e0 recando con s\u00e9 il figlio del Colonna. Il Colonna conosceva la duchessa almeno dal comune soggiorno ad Ischia nel 1501 e le era intimamente legato.\nQuando il duca Valentino fin\u00ec nelle mani di Consalvo di Cordova, che si affrett\u00f2 ad inviarlo sotto scorta in Spagna, fu il Colonna che lo accompagn\u00f2.\nPart\u00ec nell'agosto del 1504 con un gran seguito di gentiluomini romani e napoletani e, giunto nella penisola iberica alla fine del mese, fu accolto con grandi dimostrazioni di stima. Torn\u00f2 a Napoli il 7 aprile 1505, avendo ottenuto una condotta e la conferma del ducato di Traetto e della contea di Fondi e di molte altre localit\u00e0 minori, in data 15 e 28 novembre dell'anno 1504.\nIl Colonna, che aveva recuperato i suoi beni nella Campagna romana, si trattenne a Napoli fino all'agosto 1505, quando part\u00ec alla volta di Roma. Qui un anno dopo rappresent\u00f2 il nipote Marcantonio nelle nozze per procura con una nipote del papa. Nel novembre era ancora a Napoli e partecipava alle cerimonie per l'arrivo di Ferdinando il Cattolico. Nell'agosto 1507, ammalato, ricevette la visita delle tre ex regine che vivevano a Napoli. Nel novembre giunse a Roma, dove assistette ai festeggiamenti nuziali di Marcantonio. Nel luglio 1508 era di nuovo a Roma, ove visit\u00f2 uno degli oratori di Castiglia, Enrico di Toledo.\nConclusa la Lega di Cambrai (10 dicembre 1508), cominciarono le pratiche della Repubblica veneta per prendere ai suoi stipendi il Colonna, al quale si faceva balenare la possibilit\u00e0 di impadronirsi di Urbino, su cui i Colonna avrebbero potuto vantare qualche diritto, essendo il cugino, Fabrizio, sposato ad una Montefeltro. Le pratiche continuarono anche dopo che Venezia ebbe affidato il suo esercito a Bartolomeo d'Alviano. Intanto, mentre questi veniva battuto ad Agnadello, la Spagna si accingeva a recuperare i porti pugliesi, che la Repubblica deteneva da otto anni. Perci\u00f2 nel maggio del 1509 il vicer\u00e9 convoc\u00f2 a Napoli il Colonna, con il quale si rec\u00f2 in Puglia. Caddero nelle mani degli Spagnoli Monopoli, Mola, Polignano, quindi Trani, ove il Colonna entr\u00f2 per primo.\nMentre l'orientamento del papa nei confronti di Venezia andava lentamente cambiando, il Colonna, che nell'ottobre era stato a Piombino ad ossequiare la nuora dell'imperatore, era sempre sollecitato dalla Repubblica veneta ad entrare al suo servizio. Sembra che i suoi legami con la Spagna non gli permettessero di accettare la condotta; d'altra parte non volle neanche far parte di contingenti che Ferdinando il Cattolico forn\u00ec al papa, prima della lega santa, e dell'esercito della lega, comandato da Raimondo di Cardona, poi. Pare infatti che nell'atto della sua condotta con il re di Spagna fosse incluso un capitolo, per cui egli aveva il diritto di non militare se non come comandante in capo, che poteva ricevere ordini soltanto dal re. Non partecip\u00f2 neanche personalmente alla cerimonia di rappacificazione fra i Colonna e gli Orsini, che si celebr\u00f2 il 28 agosto 1511 nella chiesa romana dell'Aracoeli. Cos\u00ec, mentre si concludeva la lega santa, egli nell'ottobre del 1511 si ritir\u00f2 a Genazzano e rimase assente dalla battaglia di Ravenna (11 aprile 1512), rifiutando, chiamato dal papa, di muoversi poi da Marino, per abboccarsi con lui. Il mese dopo ribad\u00ec a Giulio II di volere, per combattere, la carica di capitano dello Stato pontificio o quella di gonfaloniere della Chiesa, non potendole ottenere si allontan\u00f2 ancora una volta.\nTuttavia, perch\u00e9 costretto o per sua volont\u00e0, nell'agosto il Colonna, dopo essere stato a Napoli, era a Pescara con trecento uomini d'arme e trecento cavalli leggeri, che doveva condurre in Lombardia. Avuta licenza il 20 settembre dal papa di passare per lo Stato Pontificio, approfitt\u00f2 di questo transito per prendere con s\u00e9 il duca di Ferrara, che fuggiva da Roma dopo tempestosi colloqui con il pontefice. Fatta la via di Pontremoli, nella seconda met\u00e0 dell'ottobre si congiunse oltre il Po con l'esercito spagnolo. Nel mese di dicembre egli divenne capitano generale dello Stato di Milano. Quando il nuovo duca, Massimiliano Sforza, fece il suo ingresso nella citt\u00e0 lombarda, il 29 dicembre 1512, il Colonna era al suo seguito.\nConcluso il 23 marzo 1513 il trattato di Blois fra Venezia e Luigi XII, il ducato milanese dovette affrontare un'altra invasione dei Francesi, che nel giugno passarono le Alpi. Vinta dagli Svizzeri dello Sforza la Battaglia dell'Ariotta presso Novara (aprile), nell'ottobre i collegati si portarono contro Venezia e Bartolomeo d'Alviano si ritir\u00f2 a Padova.\nGli alleati non si lanciarono sulla citt\u00e0, ma devastarono sistematicamente il territorio, spingendosi fino al mare, incendiando Mestre e Marghera, sparando per sfida colpi di cannone contro la Serenissima. Il Colonna aveva disapprovato questa azione, giudicandola pericolosa, perch\u00e9 si lasciava un forte esercito nemico alle spalle. Infatti, direttisi i collegati verso Vicenza per ripararvi, si trovarono la via sbarrata dall'Alviano. Il 6 ottobre arrivarono a La Motta, nella valle di Creazzo, e furono impossibilitati a proseguire. Il Colonna consigli\u00f2 una ritirata strategica, che l'esercito, abbandonato tutto il bottino, si apprest\u00f2 a compiere; ma i Veneziani, anche se pare che egli facesse pervenire all'Alviano l'invito a non combattere, perch\u00e9 questo sarebbe stato la sua rovina, inseguirono gli alleati e fu ingaggiata la battaglia.\nIl Colonna era al centro dello schieramento, insieme con il Cardona, con quasi tutta la cavalleria pesante. La manovra avvolgente ordinata dall'Alviano risult\u00f2 troppo complessa, e per il rinculo della cavalleria leggera e poi del quadrato veneziano e per il disordine provocato nei ranghi dai predoni civili si verific\u00f2 un grave cedimento che port\u00f2 l'esercito veneziano alla rotta. Di qui gli alleati si portarono a Vicenza e vuole il Barbaro che il Colonna facesse di tutto perch\u00e9 il vicer\u00e9 non approfittasse della vittoria, proseguendo l'offensiva, poich\u00e9 giudicava che l'annientamento di Venezia sarebbe stato deleterio per tutta l'Italia, caduta del tutto in mano di \"gente straniera e crudele\".\nPrima della fine, di ottobre il Colonna con le truppe del duca di Milano lasci\u00f2 Vicenza e si port\u00f2 nel cremasco, ponendo l'assedio a Crema. Dalla citt\u00e0 per\u00f2 si reag\u00ec con vigore, tanto che il Colonna non solo non l'ottenne, ma fu messo in difficolt\u00e0. L'esercito sforzesco rimase un anno intorno a Crema, senza averla, ma nel novembre del 1514 acquist\u00f2 Bergamo a patti. Subito dopo il Colonna fece un viaggio ad Innsbruck prima, dove ossequi\u00f2 l'imperatore, e pass\u00f2 poi a Mantova per trascorrervi le feste natalizie.\nSi era appena rinnovata la lega antifrancese, in vista di un'offensiva del nuovo re di Francia, Francesco I, quando il Colonna, che era considerato dalla voce popolare, che ne enumerava quattro, come uno dei duchi di Milano, offr\u00ec il 20 febbraio 1515 nella citt\u00e0 lombarda un magnifico convito, che rimase nelle cronache.\nInfatti alla fine della raffinatissima cena, fu introdotto nella sala del convito un giovane che si fingeva gioielliere, dal quale il Colonna fece vista di comprare tutte le gioie che portava con s\u00e9, donandole alle dame convenute; ad ognuna di esse il giorno dopo egli mand\u00f2 a regalare un dolce di zucchero. Si disse che tutto ci\u00f2 era stato da lui fatto per poter donare un gioiello alla donna che amava. Si sa del resto che il Colonna, che viveva lontano dalla moglie da moltissimi anni, fu un uomo galante. Nota \u00e8 pure la sua relazione con Isabella, duchessa di Bari, e il giudizio del contemporaneo Paolo Giovio del resto fu che egli \"\"matronarum amoribus intemperanter indulsisse\"; lo storico Gaudenzio Merula, di poco a lui posteriore, lo defin\u00ec nella sua Cronica \"ad amores mulierum etiam senex propensus\"\". Non disdegn\u00f2 neppure gli uomini se - come tramandano i \"Successi tragici et amorosi\" di Silvio Ascanio Corona - Prospero ebbe per amasio anche Giosu\u00e8 di Ruggiero, giovane di umili origini nato nel casale di Marigliano.\nMa era allora pi\u00f9 tempo di guerra che di galanterie, e la nuova spedizione francese contro il ducato era imminente, mentre fervevano al di qua delle Alpi i preparativi per fronteggiarla. I passi alpini furono presidiati da truppe svizzere. Il Colonna, che era uno dei conservatori dello Stato di Milano, era attivissimo, ma non seppe prevedere che i Francesi sarebbero passati dal passo dell'Argentera, quasi inaccessibile, che non essendo sorvegliato permise loro la sorpresa pi\u00f9 completa. Il 14 agosto 1515 egli era a Villafranca ed ebbe anche notizia della presenza di truppe francesi, ma pens\u00f2 che si trattasse di gruppi isolati e si limit\u00f2 a far guardare il ponte sul Po vicino alla cittadina. Divisi in due colonne i Francesi evitarono il ponte, traversando a guado il fiume a due miglia dalla citt\u00e0 ed attaccarono con ognuna delle schiere le due porte, avendole senza sforzo. Circondare la casa ove era il Colonna e prenderlo prigioniero insieme con trecento uomini d'arme fu in seguito compito facile. Cos\u00ec, mentre i collegati erano sconfitti a Melegnano e si compiva il destino di un altro Sforza, il Colonna rimase forzatamente inattivo.\nPresentato al re, che lo tratt\u00f2 benevolmente, la taglia che si richiese per lui fu di 35.000 ducati, ma poi essa fu dimezzata per intervento del sovrano francese, che ne pag\u00f2 la met\u00e0, e nel marzo del 1516 il Colonna torn\u00f2 libero. Si rec\u00f2 dapprima a Lodi, dove scongiur\u00f2 l'imperatore, sceso infruttuosamente in Italia, di non abbandonare l'impresa, poi, dopo essersi fermato a Busseto si rec\u00f2 a Modena e in seguito a Bologna. Il suo intento era quello di occupare qualche citt\u00e0 importante della Lombardia, ma questi propositi non furono posti in atto perch\u00e9, salvo per la guerra di Leone X contro i Della Rovere, si era in un clima di rappacificazione, che culmin\u00f2 nella pace di Noyon il 13 agosto 1516.\nAlla fine del 1516 si rec\u00f2 a Roma per risolvere alcune questioni economiche. Nel marzo del 1517 da Napoli si rec\u00f2 a Bari a visitare la duchessa, che aveva allora fidanzato la figlia Bona Sforza a Sigismondo re di Polonia. Pare che le feste, che con grande magnificenza, si protrassero per dieci giorni a Napoli per questo matrimonio, celebrato il 6 dicembre 1517. fossero organizzate dal Colonna. Dopo i festeggiamenti la sposa fu accompagnata a Manfredonia, ove si imbarc\u00f2 per raggiungere il marito. Il Colonna la accompagn\u00f2 fino a Cracovia, da dove ripart\u00ec il 28 aprile 1518, colmo di doni del re, verso l'Ungheria. Torn\u00f2 a Napoli alla met\u00e0 di luglio.\nL'anno precedente Carlo V, successo al nonno come re di Spagna, gli aveva confermato il feudo di Traetto, come tutti gli altri privilegi concessigli da Ferdinando il Cattolico sui suoi possedimenti in Calabria e in Terra di Lavoro e l'assegno perpetuo di 2.000 ducati annui sulle rendite di Lecce e quello di 6.000 sopra feudi in Abruzzo. Inoltre, con privilegio del 20 agosto 1519 Carlo V gli concesse un'altra rendita annua di 2.000 ducati.\nDel 1519 \u00e8 anche un breve viaggio del Colonna in Spagna, dove arriv\u00f2 il 29 maggio e dove si rec\u00f2 con molti gentiluomini napoletani per fatti privati, ma incaricato dai baroni di chiedere al re la conferma dei loro privilegi. Rec\u00f2 al sovrano in dono da parte della duchessa di Bari un monile ornato, di uno smeraldo. Il 3 settembre era di ritorno a Napoli e da qui si portava il mese successivo a Roma, ove sembra aver soggiornato anche l'anno dopo.\nIl 1521 segna la ripresa della lotta antifrancese da parte di Leone X strettosi in lega con Carlo V. Alla fine di luglio partivano da Napoli ottocento uomini d'arme spagnoli, che si dirigevano in Romagna, guidati dal Colonna, nominato comandante supremo dell'esercito imperiale-pontificio. A Castelfranco essi si riunirono con le truppe papali, alla cui testa era il marchese di Mantova. Alla fine di luglio il Colonna era nei pressi di Parma, di cui chiese la resa, dopo un violento bombardamento, senza ottenerla.\nSi rimase cos\u00ec inoperosamente davanti alla citt\u00e0, mentre i contrasti fra il Colonna, il marchese di Mantova e Ferdinando d'Avalos, comandante della fanteria imperiale, si acuivano sempre pi\u00f9, tanto che il Colonna si trovava \"disperato\". L'inattivit\u00e0, causata dai contrasti e dalla sua \"tardit\u00e0 naturale\", rese evidente la pericolosit\u00e0 della posizione dell'esercito alleato, per cui tutti si trovarono d'accordo verso la met\u00e0 di settembre nel togliere il campo da Parma. La decisione, aspramente biasimata dal papa, che aspettava di giorno in giorno la notizia del recupero della citt\u00e0, si rivel\u00f2 poi positiva.\nIl 1\u00ba ottobre il Colonna pass\u00f2 il Po a Casalmaggiore, aspettando l'arrivo di seimila svizzeri, con parte dei quali si congiunse a Gambara. La defezione di molti di essi e la prudenza eccessiva fecero allora mancare al Lautrec l'occasione di una probabile vittoria sull'esercito alleato. Dalla lentezza, che lo portava a voler \"vincer senza far morir homeni\", si riscatt\u00f2 invece il Colonna, facendo passare di sorpresa ai primi di novembre l'Adda, senza informare neanche i suoi collaboratori, prima da alcune compagnie di fanti, poi da tutto l'esercito. Il Lautrec dovette allora ritirarsi a Milano, dove il 19 novembre giunse l'esercito alleato, riuscendo a penetrarvi con estrema facilit\u00e0, mentre i Francesi l'abbandonavano uscendo da porta Comacina.\nMorto Leone X, il Colonna tent\u00f2 di influenzare il conclave, trattenendo nello Stato di Milano il cardinale d'Ivrea, perch\u00e9 filofrancese. Intanto provvedeva a fortificare la citt\u00e0, restaurando i bastioni e facendo scavare due trincee, ciascuna munita di un argine, fra porta Vercellina e porta Comacina. Si strapparono inoltre Alessandria e Asti ai Francesi e si posero presidi a Novara e a Pavia. Nel marzo 1522 il Colonna comp\u00ec una sortita per rinfrancare gli animi dei cittadini e il 3 aprile ne fece un'altra per coprire l'ingresso nella citt\u00e0 di Francesco II Sforza, nuovo duca di Milano. Subito dopo si diresse contro il Lautrec, che era davanti a Pavia.\nFermatosi prima a Binasco, si port\u00f2 poi alla Certosa, mentre il Lautrec si spostava a Landriano, provocando cos\u00ec il ritorno del Colonna a Milano. Entrato il generale francese a Monza, il Colonna prese posizione alla Bicocca e l\u00ec il giorno 27 i due eserciti si affrontarono. Come al solito il Colonna pose cura nella scelta del campo, che era protetto da un lato e alle spalle da due fossi, dall'altro lato da una palude ed era accessibile solo dalla fronte, che peraltro presentava la protezione di una strada incassata per un metro. Il Lautrec dispose al centro gli Svizzeri e gli uomini d'arme veneziani, che attaccarono frontalmente, venendo decimati da un rapido fuoco di moschetteria a scariche successive e frantumati dal fossato costituito dalla strada. Inoltre il Lautrec aveva sperato di far penetrare trecento lance con l'inganno da un ponte che immetteva nell'accampamento nemico, ma il Colonna ovvi\u00f2 anche a questo, ponendo il giovane duca, che era accorso da Milano ad unirsi alla battaglia, a guardia del ponte stesso. Fu quella del Colonna una vittoria netta; tuttavia quella francese non fu una rotta, ma una ritirata ordinata. L'azione antifrancese fu peraltro rapidamente perfezionata, con l'acquisto di Lodi, Cremona, Novara.\nIl successo contro i Transalpini non poteva essere considerato completo se anche Genova non fosse stata strappata loro. Alla fine di giugno l'esercit\u00f2 alleato era davanti a Genova. Il doge tent\u00f2 di parlamentare, chiedendo di capitolare con termine di quaranta giorni, ma abbattuta dall'artiglieria una torre, in breve la citt\u00e0 fu invasa, subendo un terribile sacco.\nIl Colonna aveva assistito accanto allo Sforza alla scalata delle mura ed al dilagare dei soldati poi, probabilmente con rammarico, perch\u00e9 in varie occasioni aveva dimostrato doti di umanit\u00e0. Subito dopo egli si rec\u00f2 nel Monferrato e a Saluzzo a chiedere risarcimenti, perch\u00e9 quei due marchesi avevano fornito il loro aiuto ai Transalpini. Il 19 agosto 1522 il Colonna era di nuovo a Genova ad accogliere Adriano VI al suo arrivo dalla Spagna e, secondo il Pastor, non \u00e8 vero che il papa gli neg\u00f2 il perdono per il sacco a cui era stata sottoposta la citt\u00e0 pochi mesi prima.\nL'anno successivo Carlo V sollecit\u00f2 il Colonna a fare infiltrare nello Stato di Milano milizie spagnole, ma egli, pur dichiarandosi fedele servitore dell'imperatore, sostenne in una lettera del 22 aprile di esser capace di dargli in mano il ducato, ma \"discopertamente\" e non per vie traverse. Non avrebbe dovuto invece presumere molto dalle sue forze, perch\u00e9 nell'agosto, mentre calava in Italia un nuovo esercito francese, al comando dell'ammiraglio Bonnivet, il Colonna ebbe un attacco del male che lo avrebbe portato in pochi mesi alla tomba. Tuttavia agli inizi di settembre usc\u00ec da Milano e si attest\u00f2 sul Ticino, vicino alla Boffalora.\nIl 14 settembre il Bonnivet varc\u00f2 il fiume presso Vigevano, costringendo il Colonna a effettuare una vera e propria ritirata verso Milano. La citt\u00e0 non era abbastanza fortificata, poich\u00e9 il Colonna non aveva creduto ad un'imminente spedizione francese, e i collegati decisero di approntare le fortificazioni necessarie, pronti tuttavia ad allontanarsi se il Bonnivet avesse attaccato. L'ammiraglio francese per\u00f2 si dimostr\u00f2 ancora pi\u00f9 prudente del predecessore e il Colonna pot\u00e9 non solo provvedere alla difesa, ma anche cercare di tagliare i vettovagliamenti al nemico. Intanto per\u00f2 la sua salute declinava e nell'ottobre corse voce che era morto. Ciononostante ebbe la soddisfazione di ricevere richieste di tregua da parte dei Francesi, per mezzo del padre di una sua amante, e di vedere infine il 17 novembre il Bonnivet togliere l'assedio a Milano e ritirarsi ad Abbiategrasso.\nMorte e giudizio storico.\nIl Colonna, che aveva avuto dall'imperatore Carpi senza poterne ricevere l'investitura, mor\u00ec a Milano il 30 dicembre 1523, forse di apoplessia, bench\u00e9 ci sia stato, come molto spesso accadeva, \"sospetto di veleno o di medicamento amatorio\".\nFu con Bartolomeo d'Alviano il maggior capitano italiano dei suoi tempi e di lui rimase confermato il giudizio dei Guicciardini: perito ed esperto, ma non pronto ad afferrare le occasioni favorevoli, come del resto per la sua circospezione a non porgerne ai nemici, prudentissimo guerreggi\u00f2 \"pi\u00f9 co' consigli che con la spada\", non esponendosi per quanto possibile all'alea delle battaglie.\nDiscendenza.\nSi spos\u00f2 con Covella di Sanseverino, dalla quale ebbe un figlio, Vespasiano, e successivamente rimasto vedovo con Isabella Carafa dei conti di Maddaloni."}
{"id": "3668346", "revid": "547034", "url": "https://it.wikipedia.org/wiki?curid=3668346", "title": "Porto Cristo", "text": "Porto Cristo \u00e8 una piccola citt\u00e0 costiera situata sulla costa orientale dell'isola di Maiorca, all'interno del comune di Manacor.\nIn questa localit\u00e0 \u00e8 possibile visitare le Grotte del Drago (\"Cuevas del Drach\")."}
{"id": "3668348", "revid": "767487", "url": "https://it.wikipedia.org/wiki?curid=3668348", "title": "Segunda Divisi\u00f3n B 1999-2000", "text": "L'edizione 1999-2000 della Segunda Divisi\u00f3n B fu il ventitreesimo campionato di calcio spagnolo di terza divisione ad avere questa denominazione. Il campionato vide la partecipazione di 80 squadre raggruppate in quattro gruppi. Le prime quattro di ogni gruppo furono ammesse ai play-off per la promozione in Segunda Divisi\u00f3n mentre le ultime quattro furono retrocesse in Tercera Divisi\u00f3n. Erano previsti anche i play-out per le quintultime di ogni gruppo.\nPlay-out.\nSemifinali\nFinale"}
{"id": "3668349", "revid": "47767", "url": "https://it.wikipedia.org/wiki?curid=3668349", "title": "Segunda Divisi\u00f3n B spagnola 1999-2000", "text": ""}
{"id": "3668350", "revid": "47767", "url": "https://it.wikipedia.org/wiki?curid=3668350", "title": "Segunda Divisi\u00f3n B 1999-00", "text": ""}
{"id": "3668352", "revid": "47767", "url": "https://it.wikipedia.org/wiki?curid=3668352", "title": "Segunda Divisi\u00f3n B 1998-99", "text": ""}
{"id": "3668354", "revid": "110157", "url": "https://it.wikipedia.org/wiki?curid=3668354", "title": "Kujtunskij rajon", "text": "Il Kujtunskij rajon () \u00e8 un rajon dell'Oblast' di Irkutsk, nella Siberia sud orientale; il capoluogo \u00e8 Kujtun."}
{"id": "3668359", "revid": "1573940", "url": "https://it.wikipedia.org/wiki?curid=3668359", "title": "Duomo di Naro", "text": "Il Duomo Normanno \u00e8 un ex luogo di culto cattolico, ora sconsacrato, sito a Naro, comune della provincia di Agrigento, in Sicilia. Esso \u00e8 monumento nazionale ed \u00e8 chiuso al culto dal 1867.\nStoria.\nEsso venne edificato nel 1089 ad opera di Ruggero D'Altavilla al di sopra di una preesistente moschea araba poco dopo la conquista normanna di Naro avvenuta nel 1086 e venne dedicato a Maria Santissima Assunta dagli Angeli. Venne elevato a Chiesa Madre, ad opera di Gualtiero Offmill Arcivescovo di Palermo, nel 1174, anno in cui venne abbandonato il rito ortodosso nella Chiesa di San Nicol\u00f2 di Bari. Nel 1266 (la seconda domenica di maggio) venne consacrato alla Vergine Annunziata, alla presenza del cardinale Rodolfo, Vescovo d'Albano e legato apostolico di Papa Clemente IV, insieme agli arcivescovi di Palermo e di Bari ed ai vescovi di Agrigento, di Mazara e di Patti.\nSul finire del secolo XIV ottiene il titolo di Duomo dal re Martino il Giovane.\nIl portale d'ingresso \u00e8 di epoca chiaramontana e presenta un caratteristico arco a sesto acuto poggiato sopra un gruppo di quattordici colonnine, riccamente modulato ed ornato da zig-zag e palmette.\nL'interno fu totalmente rinnovato in et\u00e0 barocca e mantiene pochi resti della originaria ornamentazione in stile corinzio, che per\u00f2 pu\u00f2 essere rinvenuta nel cornicione, nelle colonne e nei capitelli.\nLa chiesa sub\u00ec nel corso dei secoli diversi rimaneggiamenti e aggiunte, particolarmente significative sono:\nNel 1889 venne destinato a cimitero dei morti di colera e le opere custodite al suo interno furono per la maggior parte portate in altre chiese.\nEra sede della Confraternita del S.S. Sacramento che, fondata nel 1700 da nobili e sacerdoti, si mantenne fino alla met\u00e0 dell'Ottocento.\nDescrizione.\nLa chiesa \u00e8 situata in cima ad una lunga scalinata che porta direttamente da via Dante (ex via dei Monasteri e una volta strada principale della citt\u00e0) fino alla sommit\u00e0 della collina. Essa presenta un impianto a croce latina con la cupola situata all'incrocio della navata (unica) con il transetto. All'interno si ha un ordine di colonne addossate alle pareti della navata, sormontate da cornici da cui si dipartono dei costoloni trasversali in conci di tufo per l'irrigidimento della copertura a botte. \u00c8 costruita quasi interamente in pietra tufacea ed ha una lunghezza di 50,60 metri ed una larghezza di 9,50 metri. I corpi laterali aggiunti in epoche successive non presentano alcuna simmetria.\nAffreschi.\nLa volta che copriva la chiesa \u00e8 ormai crollata, ma era riccamente affrescata con opere di Domenico Provenzani:\nAl suo interno era anche conservato un affresco del secolo XV (adesso custodito presso la biblioteca comunale) che raffigura Maria Santissima Assunta con i dodici apostoli.\nIl Duomo oggi.\nIl Duomo, restaurato nei primi anni del secolo XXI \u00e8 stato fortemente destabilizzato dall'evento franoso che colp\u00ec il centro abitato il 4 febbraio 2005 ed \u00e8 attualmente puntellato e non fruibile al pubblico."}
{"id": "3668361", "revid": "729019", "url": "https://it.wikipedia.org/wiki?curid=3668361", "title": "Grove Press", "text": "La Grove Press \u00e8 una casa editrice statunitense fondata nel 1951, che contribu\u00ec alla diffusione delle correnti letterarie della controcultura, come l\"'avant-garde\" francese e l'American beat.\nFra gli autori pubblicati dalla casa editrice, figurano Samuel Beckett, Bertolt Brecht Alain Robbe-Grillet, Jean Genet, Eug\u00e8ne Ionesco, Jack Kerouac, William Burroughs e Allen Ginsberg. Vennero pubblicati, lungo gli anni sessanta, anche scritti politici di Malcolm X, Frantz Fanon e R\u00e9gis Debray.\nLa casa editrice e il suo proprietario, Barney Rosset, furono anche al centro di vari casi giudiziari, riguardanti la pubblicazione integrale di vari romanzi giudicati \"immorali\", come \"L'amante di Lady Chatterley\", \"Tropico del Cancro\" e \"Pasto nudo\".\nNel 1991, si \u00e8 fusa con l'Atlantic Monthly Press, dando vita alla Grove/Atlantic."}
{"id": "3668370", "revid": "663330", "url": "https://it.wikipedia.org/wiki?curid=3668370", "title": "Barbara Ricci", "text": "Ha cominciato a recitare all'et\u00e0 di 16 anni, debuttando nello sceneggiato \"Una lepre con la faccia di bambina\", trasmesso su Rai 2 per la regia Gianni Serra.\n\u00c8 sposata con l'attore tedesco Silvan-Pierre Leirich. Vivono tra Roma e Berlino e hanno 2 figli."}
{"id": "3668375", "revid": "47723708", "url": "https://it.wikipedia.org/wiki?curid=3668375", "title": "Moneta fiat", "text": ""}
{"id": "3668376", "revid": "547034", "url": "https://it.wikipedia.org/wiki?curid=3668376", "title": "Lady Sings the Blues (album)", "text": "Lady Sings the Blues \u00e8 un album discografico della cantante jazz Billie Holiday pubblicato nel 1956. Si tratta dell'ultimo album della Holiday pubblicato per la Clef Records, che l'anno seguente venne assorbita dalla Verve Records. \"Lady Sings the Blues\" venne registrato tra il 1954 e il 1956, e viene considerato uno dei dischi fondamentali e pi\u00f9 celebri della vasta discografia di Billie Holiday.\nQuest'album diede il titolo all'autobiografia della Holiday scritta da lei stessa insieme al giornalista William Dufty, il libro \"Lady Sings the Blues\" (it: \"La signora canta il Blues\"), pubblicato con successo anche in Italia."}
{"id": "3668379", "revid": "1272592", "url": "https://it.wikipedia.org/wiki?curid=3668379", "title": "Giovanni Candi", "text": "Biografia.\nFiglio del maestro \"Candi marangonus de Spilimbergo de confinio Sancte Marie Magdalene\", viene citato per la prima volta nel 1460, quando risulta coniugato con Lucia di Bartolomeo Possato; gi\u00e0 allora gli viene attribuito il titolo di \"magister\" che proverebbe l'esercizio dell'arte da diverso tempo. Nel 1466 risulta iscritto alla Scuola Grande di San Marco, indicando che forse contribu\u00ec nella costruzione o nell'abbellimento della sede della confraternita. Di certo collabor\u00f2 alla ricostruzione dell'edificio dopo l'incendio del 1485, dirigendo i lavori alla sala terrena e all'albergo.\nNel 1475 \u00e8 chiamato a realizzare ventisei tiranti per il tetto della chiesa di Santa Chiara a Murano. Nel 1489, assieme a Zuan Baston, realizza una \"cappella e certi muri\" presso Scorz\u00e8.\nIl 14 marzo 1496 viene pagato per aver costruito un modello per il nuovo palazzo dei Rettori di Belluno. La sua opera pi\u00f9 pregevole \u00e8 per\u00f2 il palazzo Contarini del Bovolo, comprendente la nota scala a chiocciola.\nDa tutto ci\u00f2 \u00e8 abbastanza evidente come il Candi non fosse solo un falegname e carpentiere, ma potesse essere considerato un vero architetto. Lo conferma anche un documento del 1499 che lo classifica come \"murarius\", qualifica tipicamente associata agli architetti."}
{"id": "3668386", "revid": "1573940", "url": "https://it.wikipedia.org/wiki?curid=3668386", "title": "Classe Luigi Cadorna (incrociatore)", "text": ""}
{"id": "3668387", "revid": "1305772", "url": "https://it.wikipedia.org/wiki?curid=3668387", "title": "Nivio Sanchini", "text": "Biografia.\nFiglio di un'attrice professionista di teatro, Anna Giampaoli, e di un giornalista politico, Giobbe Sanchini (fondatore della \"Frusta\"), Nivio Sanchini ha iniziato la sua carriera come attore, ruolo che ha ricoperto anche successivamente di tanto in tanto, poich\u00e9 fin da giovane ha sviluppato l'attivit\u00e0 di regista, scrittore e drammaturgo.\n\u00c8 il fondatore del Teatro Club Rigorista e della \"Scuola Rigorista\".\nHa scritto pi\u00f9 di 150 testi per adulti.\nHa inoltre svolto l'attivit\u00e0 giornalistica dirigendo numerosi periodici di politica culturale, tra i quali: \"Societ\u00e0 d'Oggi\" e \"La Nuova Frusta\". Ha diretto \"Utopia dello spettacolo\", rivista bilingue italiana e francese, ed \u00e8 il Direttore Editoriale del settimanale diffuso nella provincia di Pesaro e Urbino \"Opinioni\".\n\u00c8 stato tra i fondatori e dirigente dell'UNAT Cooperative (AGIS) per pi\u00f9 di 10 anni; \u00e8 stato Responsabile Regionale delle Marche dell'Agis Cooperative.\nIdeatore del Giro Teatrale d'Europa, ha partecipato a 10 edizioni dello stesso, toccando, ripetutamente, 18 nazioni con i suoi spettacoli, recitando anche in lingua francese, inglese, tedesca e greco antico, con lo spettacolo \"Angeli Azzurri\"..\nLa sua attivit\u00e0 si \u00e8 sempre divisa tra Pesaro, Roma (per 22 anni) e Parigi (18 anni).\nA Parigi ha coordinato un laboratorio teatrale con i Gitani di Saint-Denis, dove ha realizzato uno spettacolo sulla storia degli zingari, che ha per titolo: \u201cN'avlom ke tumende o maro te mangei. Avlom ke tumende kam man pativ, te den upre roma!\", (Non sono venuto da te a mendicare il pane, sono venuto da te per avere rispetto!). \nNivio Sanchini \u00e8 passato poi al coordinamento di alcuni Conservatori Musicali di Parigi.\nHa partecipato nel 2003 al Festival di Avignone[ con 4 spettacoli da lui scritti e diretti: \"La Belle Otero\", \"Fran\u00e7oise Spira\", \"Ciao Pinocchio\" (da Collodi), \"Scandale\".\nHa diretto l'\"Espace Pirandello\u201d di Parigi.\n\u00c8 stato impegnato per due anni sul progetto italo-francese contro il Bullismo, patrocinato dal Ministero della Pubblica Istruzione, dall'Ufficio Scolastico Regionale delle Marche e dell'Emilia Romagna, con lo spettacolo: \"Do you know: Bulli e Pupi?\".\nHa rappresentato uno spettacolo di prosa teatrale in dialetto pesarese, \"El barbir de Pesre\".\nAderente al Partito Socialista Italiano, \u00e8 stato segretario della federazione del PSI fra gli italiani in Francia.\n\u00c8 scomparso improvvisamente nel 2011 all'et\u00e0 di 74 anni."}
{"id": "3668389", "revid": "1573940", "url": "https://it.wikipedia.org/wiki?curid=3668389", "title": "Classe Luigi Durand de la Penne (cacciatorpediniere)", "text": ""}
{"id": "3668390", "revid": "1573940", "url": "https://it.wikipedia.org/wiki?curid=3668390", "title": "Classe L\u00fctjens (cacciatorpediniere)", "text": ""}
{"id": "3668393", "revid": "1573940", "url": "https://it.wikipedia.org/wiki?curid=3668393", "title": "Classe Malta (portaerei)", "text": ""}
{"id": "3668395", "revid": "1573940", "url": "https://it.wikipedia.org/wiki?curid=3668395", "title": "Classe Mameli (sommergibile)", "text": ""}
{"id": "3668397", "revid": "1005847", "url": "https://it.wikipedia.org/wiki?curid=3668397", "title": "Comunit\u00e0 Popolare Democratica", "text": "La Comunit\u00e0 Popolare Democratica (in bosniaco: \"Demokratska Narodna Zajednica\" - DNZ) \u00e8 un partito politico attivo in Bosnia ed Erzegovina, fondato nell'aprile 1996 da Fikret Abdi\u0107.\nNelle elezioni presidenziali del 1998, Abdi\u0107 corse per la presidenza della Bosnia-Erzegovina, ottenendo il 6,2% dei voti. Nelle stesse elezioni il partito elesse un seggio alla Camera dei rappresentanti della Bosnia ed Erzegovina e tre alla Camera dei rappresentanti della Federazione di Bosnia ed Erzegovina, confermandoli tutti e quattro alle elezioni parlamentari del 2000. Nel luglio 2001 Abdi\u0107 fu processato in Croazia (dove risiedeva) per crimini di guerra risalenti agli anni tra il 1992 e il 1995; per essere successivamente condannato a 20 anni di prigione del luglio 2002. Nell'ottobre dello stesso anno il leader del partito scelse di correre dal carcere alla presidenza dello stato bosniaco-erzegovese, ottenendo il 4% dei voti. Nelle stesse elezioni, il partito elesse un deputato alla Camera dei rappresentanti federale e due deputati alla Camera dei rappresentanti della Federazione di Bosnia ed Erzegovina, riconfermandoli nel 2006. Intanto, nel marzo 2005, la Corte Suprema croata ridusse la pena di Abdi\u0107 a 15 anni di prigione, rendendola definitiva. Dopo due mesi dalla condanna definitiva, Abdi\u0107 si dimise dalla presidenza del partito. Alle elezioni generali del 2010 il candidato alla presidenza federale fu Ibrahim \u0110edovi\u0107, che raggiunse il 2,9% dei voti. L'attuale presidente \u00e8 Rifet Doli\u0107, mentre Hafeza Sabljakovi\u0107 e Muhamed \u0160krgi\u0107 sono i vicepresidenti."}
{"id": "3668398", "revid": "963244", "url": "https://it.wikipedia.org/wiki?curid=3668398", "title": "Suore del Bambin Ges\u00f9 (Le Puy)", "text": "Le Suore del Bambin Ges\u00f9 (in francese \"S\u0153urs de l'Enfant-J\u00e9sus\"; sigla \"S.E.J.\") sono un istituto religioso femminile di diritto pontificio.\nStoria.\nLa congregazione fu fondata da Anne-Marie Martel. Il suo confessore Antoine Tronson, resosi conto dell'ignoranza dei doveri religiosi delle ospiti dell'ospedale di l'Aiguille, presso Le Puy, si rivolse a lei chiedendole di istruirle. Nel 1667 le fu affidata l'educazione religiosa delle fanciulle del quartiere Saint-Laurent di Le Puy e alla Martel si associarono presto numerose collaboratrici.\nIl metodo educativo della Martel prevedeva una sorta di vita comunitaria tra educatrici e fanciulle: la loro giornata prevedeva momenti di preghiera, lezioni, pie letture, ricreazioni e lavori manuali (cucito, merletto). L'azione apostolica della comunit\u00e0 della Martel ebbe un punto di riferimento importante nel seminario sulpiziano di Le Puy e nella chiesa di Saint-Georges, di cui era parroco Tronson.\nAd Anne-Marie Martel, deceduta prematuramente, succedette la collaboratrice Catherine F\u00e9lix: sotto la sua direzione le educatrici della comunit\u00e0 emisero il voto di castit\u00e0 e presero il nome di \"figlie dell'istruzione\". La loro forma di vita non prevedeva clausura, ma frequenza agli uffici parrocchiali, docilit\u00e0 ai superiori ecclesiastici, carit\u00e0 e umilt\u00e0.\nFran\u00e7ois-Charles de B\u00e9ringhen, vescovo di Le Puy, approv\u00f2 la congregazione nel 1730.\nNel 1846 sei suore di Le Puy si stabilirono a Chauffailles dando origine a un ramo indipendente dell'istituto, reso autonomo da Fr\u00e9d\u00e9ric de Marguerye, vescovo di Autun, nel 1859.\nNel 1896 le prime religiose dell'istituto si stabilitono in Canada, dove collaborarono con gli Oblati di Maria Immacolata.\nL'istituto ricevette il pontificio decreto di lode il 3 agosto 1896 e l'approvazione definitiva il 24 marzo 1931.\nLe figlie dell'istruzione del Santo Bambino Ges\u00f9 di Le Puy si fusero nel 1949 con le suore del Santo Bambino Ges\u00f9 di Versailles e nel 1951 con le suore del Santo Bambino Ges\u00f9 di Aurillac. L'unione divenne effettiva il 1\u00ba agosto 1952 e le nuove costituzioni dell'istituto furono approvate il 10 giugno 1957.\nAttivit\u00e0 e diffusione.\nLe suore si dedicano all'insegnamento e all'attivit\u00e0 ospedaliera.\nOltre che in Francia, sono presenti in Argentina, Belgio, Burkina Faso, Canada, Cile, Costa d'Avorio, Ecuador e Vietnam; la sede generalizia \u00e8 in rue de Picpus a Parigi.\nAlla fine del 2015 l'istituto contava 140 religiose in 24 case."}
{"id": "3668400", "revid": "1573940", "url": "https://it.wikipedia.org/wiki?curid=3668400", "title": "Classe Marcello (sommergibile)", "text": ""}
{"id": "3668403", "revid": "43593947", "url": "https://it.wikipedia.org/wiki?curid=3668403", "title": "Emmy Award 2011", "text": ""}
{"id": "3668404", "revid": "1573940", "url": "https://it.wikipedia.org/wiki?curid=3668404", "title": "Classe Mariscal Sucre (fregata)", "text": ""}
{"id": "3668405", "revid": "599013", "url": "https://it.wikipedia.org/wiki?curid=3668405", "title": "Giuseppe Fagni", "text": "Carriera.\nHa disputato il campionato di Serie A 1973-1974 con la maglia del Verona, totalizzando complessivamente 17 presenze, in una stagione che vede gli scaligeri salvarsi sul campo ma retrocedere per giudizio sportivo a seguito del cosiddetto \"scandalo della telefonata\".\nHa inoltre disputato cinque campionati di Serie B nelle file di , e , per complessive 127 presenze e 16 reti fra i cadetti."}
{"id": "3668408", "revid": "1573940", "url": "https://it.wikipedia.org/wiki?curid=3668408", "title": "Classe Mazzei (guardacoste)", "text": ""}
{"id": "3668410", "revid": "1573940", "url": "https://it.wikipedia.org/wiki?curid=3668410", "title": "Classe Meattini (guardacoste)", "text": ""}
{"id": "3668411", "revid": "1305772", "url": "https://it.wikipedia.org/wiki?curid=3668411", "title": "Classe Minotaur", "text": ""}
{"id": "3668413", "revid": "92723", "url": "https://it.wikipedia.org/wiki?curid=3668413", "title": "Sede titolare di Cuncacestre", "text": "Cuncacestre (in latino: \"Cuncacestrensis seu Sancti Cuthberti\") \u00e8 una sede titolare della Chiesa cattolica.\nStoria.\nCuncacestre fa riferimento alla citt\u00e0 di Chester-le-Street, luogo dove, per un certo periodo (circa 854-990) posero la loro residenza i vescovi di Lindisfarne.\nDal 1969 Cuncacestre \u00e8 annoverata tra le sedi vescovili titolari della Chiesa cattolica; dal 18 marzo 2020 il vescovo titolare \u00e8 David Ernest Charles Evans, vescovo ausiliare di Birmingham."}
{"id": "3668417", "revid": "599013", "url": "https://it.wikipedia.org/wiki?curid=3668417", "title": "Religiose del Verbo Incarnato", "text": "Le Religiose del Verbo Incarnato (in spagnolo \"Religiosas del Verbo Encarnado\") sono un istituto religioso femminile di diritto pontificio: le suore di questa congregazione pospongono al loro nome la sigla C.V.I.\nStoria.\nLa congregazione deriva dall'Ordine del Verbo Incarnato e del Santissimo Sacramento, fondato nel 1625 da Jeanne Ch\u00e9zard de Matel: numerosi monasteri dell'ordine sorsero nelle Americhe nel corso dell'Ottocento.\nPer garantire una migliore formazione delle religiose e conservare lo spirito dell'ordine, nel Novecento alcune case \"sui iuris\" dell'ordine iniziarono a unirsi in congregazioni centralizzate. I primi tre monasteri a fondersi furono quelli messicani di Chilapa, Matehuala e Citt\u00e0 del Messico, la cui unione fu approvata dalla Santa Sede con decreto del 28 febbraio 1929.\nAll'unione aderirono altre comunit\u00e0 del Messico, di Cuba e, nel 1970, quella di Lione.\nAttivit\u00e0 e diffusione.\nLe Religiose del Verbo Incarnato si dedicano essenzialmente all'istruzione e all'educazione cristiana della giovent\u00f9.\nSono presenti nelle Americhe (Argentina, El Salvador, Guatemala, Messico, Stati Uniti d'America, Uruguay), in Europa (Francia, Spagna) e in Africa (Kenya, Tanzania); la sede generalizia \u00e8 a Citt\u00e0 del Messico.\nAlla fine del 2008 la congregazione contava 419 suore in 58 case."}
{"id": "3668418", "revid": "1573940", "url": "https://it.wikipedia.org/wiki?curid=3668418", "title": "Classe Monmouth (incrociatore)", "text": ""}
{"id": "3668420", "revid": "1573940", "url": "https://it.wikipedia.org/wiki?curid=3668420", "title": "Classe M\u00f6we (torpediniera)", "text": ""}
{"id": "3668422", "revid": "1305772", "url": "https://it.wikipedia.org/wiki?curid=3668422", "title": "Classe N", "text": ""}
{"id": "3668423", "revid": "765341", "url": "https://it.wikipedia.org/wiki?curid=3668423", "title": "I men\u00f9 di Benedetta", "text": "I men\u00f9 di Benedetta \u00e8 stato un programma televisivo italiano di genere culinario, trasmesso su LA7 dal 19 settembre 2011 al 21 maggio 2013, condotto da Benedetta Parodi.\nPrima edizione.\nLa prima edizione del programma \u00e8 partita luned\u00ec 19 settembre 2011 e si \u00e8 conclusa marted\u00ec 22 maggio 2012. La trasmissione \u00e8 andata in onda nel 2011 alle 12:30 mentre nel 2012 alle 17:55.\nLogo e sigla di Alberto Traverso.\nIn ogni puntata vengono proposti 5 piatti: i primi 4 fanno parte del men\u00f9, mentre il quinto fa parte di una categoria che si ripete per svariate puntate; le categorie proposte sono: i piatti dedicati ai bambini, le paste veloci, le ricette di Natale, le colazioni e le merende, le \"apericette\" (ricette veloci che accompagnano gli aperitivi). \u00c8 inoltre prevista la presenza di un ospite, famoso o non famoso, che cucina con la conduttrice un piatto del men\u00f9.\nLe ricette sono alternate dalla preparazione della tavola, sempre in tema del men\u00f9; e dalla creazione di composizioni floreali utili per completare la tavola, preparate da Massimo Sandrini di \"Scenografiefloreali\". Un'altra presenza all'interno del programma \u00e8 quella del barman Alessandro, che prepara gustosi cocktail, alcolici e analcolici. Il programma si conclude con alcuni consigli pratici per la gestione della casa.\nSeconda edizione.\nLa seconda edizione del programma \u00e8 partita luned\u00ec 10 settembre 2012 e si \u00e8 conclusa marted\u00ec 21 maggio 2013. Molte le novit\u00e0 riguardanti la trasmissione a partire dall'orario di messa in onda per circa un'ora dalle 18:25, in uno studio completamente rinnovato e con il pubblico che poteva anche interagire con la conduttrice. In questa edizione viene tolto tempo all'organizzazione della tavola, per dedicarne di pi\u00f9 al cocktail, non pi\u00f9 preparato da Alessandro ma da un nuovo bar man acrobatico, campione mondiale, Bruno. Sono stati inoltre eliminati i consigli sui piatti e sulla casa presenti alla fine della trasmissione e sostituiti dai titoli di coda e dai loghi degli sponsor e sullo sfondo si poteva trovare prima la visuale dello studio poi l'ultimo piatto che veniva preparato. A partire dal 23 dicembre il programma \u00e8 andato in onda nella fascia preserale, alle 18.50, inoltre \u00e8 stata aggiunta una ricetta chiamata \"Salvacena\", dove la Parodi cucinava in tempo reale, cio\u00e8 da 8 a 10 minuti, una ricetta con cui \"salvare\" la cena, da portare in tavola in poco tempo prima del telegiornale."}
{"id": "3668424", "revid": "322321", "url": "https://it.wikipedia.org/wiki?curid=3668424", "title": "Sede titolare di Glastonia", "text": "Glastonia (in latino: \"Glastoniensis\") \u00e8 una sede titolare della Chiesa cattolica.\nStoria.\nGlastonia fa riferimento alla citt\u00e0 di Glastonbury e alla sua abbazia, luogo dove, per un breve periodo (circa 1197-1220), posero la loro residenza i vescovi di Bath.\nDal 1969 Glastonia \u00e8 annoverata tra le sedi vescovili titolari della Chiesa cattolica; dal 13 novembre 1993 l'arcivescovo, titolo personale, titolare \u00e8 Peter Stephan Zurbriggen, gi\u00e0 nunzio apostolico in Austria."}
{"id": "3668425", "revid": "287204", "url": "https://it.wikipedia.org/wiki?curid=3668425", "title": "Guangzhou International Women's Open 2011", "text": "Il Guangzhou International Women's Open 2011 (chiamato anche \"WANLIMA Guangzhou International Women's Open\" per ragioni di sponsor) \u00e8 stato un torneo di tennis giocato sul cemento all'aperto. \u00c8 stata l'8\u00aa edizione del torneo che fa parte della categoria International nell'ambito del WTA Tour 2011. Il torneo si \u00e8 giocato a Canton, in Cina dal 17 al 24 di settembre.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Chanelle Scheepers ha sconfitto in finale Magdal\u00e9na Ryb\u00e1rikov\u00e1 per 6-2, 6-2.\nDoppio.\n Hsieh Su-wei / Zheng Saisai hanno sconfitto in finale Chan Chin-wei / Han Xinyun per 6-2, 6-1."}
{"id": "3668432", "revid": "1543377", "url": "https://it.wikipedia.org/wiki?curid=3668432", "title": "Lady in Satin", "text": "Lady in Satin \u00e8 un album discografico della cantante jazz/blues Billie Holiday pubblicato dalla Columbia Records nel 1958, sia in versione mono, numero di catalogo CL 1157, che in versione stereo, numero di catalogo CS 8048. Si tratta del penultimo album pubblicato in vita dalla cantante (l'ultimo disco fu \"Billie Holiday\", registrato nel marzo 1959 e pubblicato appena dopo la sua morte). L'LP originale venne prodotto da Irving Townsend.\nIl disco.\nLe canzoni presenti su \"Lady in Satin\" derivano dalle fonti abituali alle quali la Holiday aveva attinto nei suoi precedenti tre decenni di carriera, e cio\u00e8 brani tratti dal Great American Songbook e da classici del genere pop. A differenza delle sue abituali incisioni con l'ausilio di un gruppo jazz abbastanza ridotto, in quest'album la Holiday ritorna ad impiegare ampie orchestrazioni con tanto di arpe, violini ed archi, come aveva gi\u00e0 fatto in precedenza durante il periodo trascorso alla Decca Records, questa volta per\u00f2 ispirandosi a quanto fatto da Frank Sinatra, Ella Fitzgerald, o Charlie Parker nel suo \"Charlie Parker with Strings\". L'album consiste di brani che la Holiday non aveva mai registrato in precedenza.\nI brani, arrangiati dal direttore d'orchestra Ray Ellis, furono registrati in soli tre giorni dal 19 al 21 febbraio 1958.\nAccoglienza.\nLe reazioni della critica all'album furono alquanto disparate. La voce della Holiday aveva perso parecchia della sua potenza rispetto agli anni passati. L'influente \"The Penguin Guide to Jazz\" assegna all'album tre stellette su quattro, ma esprime riserbo circa il disco, descrivendolo come \"uno sguardo voyeuristico ad una donna in decadenza\".\n\"Lady in Satin\" \u00e8 stato ristampato dalla Legacy Records il 23 settembre 1997, rimasterizzato in digitale e con l'aggiunta di quattro tracce bonus. Il produttore occupatosi della riedizione, Phil Schaap, trov\u00f2 il nastro master inutilizzato della versione stereo di \"The End of A Love Affair\", e incluse un missaggio stereo del brano \"I'm a Fool to Want You\" utilizzato sulla versione mono dell'LP. \"Lady in Satin\" \u00e8 stato introdotto nella Grammy Hall of Fame nel 2000."}
{"id": "3668434", "revid": "15756", "url": "https://it.wikipedia.org/wiki?curid=3668434", "title": "Villadicani", "text": "I Villadicani o Villadicane sono una famiglia nobile catalana, discendente da un conte di Barcellona e Provenza della casa di Barcellona.\nCapostipite \u00e8 Raimondo Berlingheri, discendente di Raimondo Berengario conte di Barcellona e Provenza. Trasse il cognome, cambiandolo da Berlingheri a Villadicans, dal proprio feudo, dopo averlo sottratto ai Mori.\nNon si conosce il capostipite siciliano. Alcune fonti affermano sia Pier Guerao segretario di stato di Martino I di Sicilia e di Maria di Sicilia, che la port\u00f2 in Sicilia nel 1386, altre fonti sostengono sia un Taijmo signore di Villafranca Sicula.\nUn Alvaro Villadicane Marullo e Castelli marchese di Condagusta, principe della Mola e barone di tre feudi fu diverse volte senatore di Messina. Un Sebastiano fu comandante di una flotta navale ai servizi di Carlo V di Spagna. Altri esponenti della famiglia furono senatori in Messina.\n\"Arma:\" D'oro, alla sbarra inchiavata d'argento e di nero di otto pezzi.\nVoci correlate.\nConti di Barcellona\nGovernanti della Provenza"}
{"id": "3668436", "revid": "1442080", "url": "https://it.wikipedia.org/wiki?curid=3668436", "title": "Guangzhou International Women's Open 2011 - Qualificazioni singolare", "text": "Le qualificazioni del singolare del Guangzhou International Women's Open 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3668438", "revid": "1305772", "url": "https://it.wikipedia.org/wiki?curid=3668438", "title": "Neri (brano musicale)", "text": "Neri \u00e8 un brano musicale della cantante italiana Mina, traccia d'apertura dell'album di cover dedicato a Renato Zero (\"Mina N\u00ba 0\") e cantata in duetto con lo stesso.\nIl brano.\nIl brano \u00e8 stato scritto per quanto riguarda il testo dallo stesso Renato Zero, e per quanto riguarda la musica, da Giulia Fasolino.\nOltre che nel suo album di appartenenza, il brano verr\u00e0 incluso anche nell'album-raccolta di duetti del 2003 \"In duo\", come terza traccia.\nNel 2000 nel programma da lui condotto e dedicato interamente alla sua carriera musicale e professionale (\"Tutti gli Zeri del mondo\"), Zero riesce a creare una sorta di \"duetto live\" della canzone, registrando la sua parte in un primo momento e quella di Mina in secondo luogo, e, pur non amando i sosia, travestendosi come la grande cantante italiana."}
{"id": "3668439", "revid": "110157", "url": "https://it.wikipedia.org/wiki?curid=3668439", "title": "Prva liga NS BiH 1996-1997", "text": "La Prva nogometna liga Bosne i Hercegovine 1996-1997, abbreviata in \"Prva liga NS BiH 1996-1997\", \u00e8 stata la terza edizione del campionato di calcio della comunit\u00e0 musulmana della Bosnia Erzegovina.\nCapocannoniere del torneo fu Nermin Vazda () con 17 reti.\nContesto storico.\nIl campionato fu disputato dalle squadre delle citt\u00e0 appartenenti all'area della Bosnia governata dalle forze musulmane. Contestualmente a questo torneo furono disputate altre competizioni sia nella Repubblica Croata dell'Erzeg-Bosnia (Prva liga Herceg-Bosne 1996-1997) che nella Repubblica Serba di Bosnia ed Erzegovina (Prva liga Republike Srpske 1996-1997), entrambe non riconosciute dalla UEFA.\nSquadre partecipanti.\nFormula.\nCome nella stagione precedente le squadre partecipanti furono 16 e disputarono un girone di andata e ritorno per un totale di 30 partite con le ultime due retrocesse in Druga liga NS BiH.\nClassifica.\nLegenda:\nNote:"}
{"id": "3668446", "revid": "287204", "url": "https://it.wikipedia.org/wiki?curid=3668446", "title": "Women's National Basketball Association 1998", "text": "La Women's National Basketball Association 1998 \u00e8 stata la seconda edizione della lega professionistica statunitense.\nVi partecipavano dieci franchigie, divise in due \"conference\". Le quattro migliori al termine della stagione regolare (30 partite totali) si sono affrontate in semifinale e le vincitrici nella finale play-off, al meglio delle tre gare.\nIl titolo \u00e8 stato conquistato per la seconda volta consecutiva dalle Houston Comets, guidate dall\"'MVP\" e miglior marcatrice Cynthia Cooper."}
{"id": "3668450", "revid": "287204", "url": "https://it.wikipedia.org/wiki?curid=3668450", "title": "I menu di Benedetta", "text": ""}
{"id": "3668456", "revid": "1543377", "url": "https://it.wikipedia.org/wiki?curid=3668456", "title": "Guangzhou International Women's Open 2011 - Singolare", "text": "Il singolare del Guangzhou International Women's Open 2011 \u00e8 stato un torneo di tennis facente parte del WTA Tour 2011.\nJarmila Gajdo\u0161ov\u00e1 era la detentrice del titolo, ma \u00e8 stata sconfitta ai quarti di finale da Magdal\u00e9na Ryb\u00e1rikov\u00e1 per 6-4 6-3.\nChanelle Scheepers ha sconfitto in finale Magdal\u00e9na Ryb\u00e1rikov\u00e1 per 6-2, 6-2."}
{"id": "3668458", "revid": "287204", "url": "https://it.wikipedia.org/wiki?curid=3668458", "title": "Prva liga NS BiH 1998-1999", "text": "La Prva nogometna liga Bosne i Hercegovine 1998-1999, abbreviata in \"Prva liga NS BiH 1998-1999\", \u00e8 stata la quinta edizione del campionato di calcio della comunit\u00e0 musulmana della Bosnia Erzegovina.\nCapocannoniere del torneo fu Nermin Vazda () con 19 reti.\nContesto storico.\nLa N/FSBiH e la Federazione calcistica dell'Erzeg-Bosna siglarono l'anno precedente un accordo secondo il quale le migliori squadre dei propri campionati avrebbero disputato i play-off per determinare la squadra campione e le altre qualificate alle coppe europee oltre che una finale tra le vincitrici delle rispettive coppe nazionali. Tale accordo questa stagione non venne rispettato.\nLa federazione calcistica della Repubblica Serba di Bosnia ed Erzegovina organizz\u00f2 i propri tornei, non riconosciuti dalla UEFA.\nSquadre partecipanti.\nFormula.\nCome nella stagione precedente le squadre partecipanti furono 16 e disputarono un girone di andata e ritorno per un totale di 30 partite con le ultime tre retrocesse in Druga liga NS BiH.\nNessuna squadra fu ammessa alle coppe europee.\nClassifica.\nLegenda:\nNote:"}
{"id": "3668469", "revid": "1305772", "url": "https://it.wikipedia.org/wiki?curid=3668469", "title": "Parco scientifico e tecnologico Luigi Danieli", "text": "Il parco scientifico e tecnologico Luigi Danieli \u00e8 un parco tecnologico che sorge nel distretto industriale di Udine, su un'area di 65.000\u00a0m\u00b2 in prossimit\u00e0 della rete autostradale che collega Venezia, Austria e Slovenia. \u00c8 costituito da un edificio centrale di 2.700\u00a0m\u00b2 di superficie nel quale sono insediati centri di ricerca, laboratori aziendali di R&amp;D, start-up e spin-off attivi prevalentemente nei settori ICT, medicale, biotecnologie, energia e ambiente, metallurgia.\nDescrizione.\nIl parco \u00e8 nato nel 2004 con il contributo della Regione Autonoma Friuli Venezia Giulia (ai sensi degli art. 9 e 13 della LR 11/2003 - Disciplina generale in materia di innovazione) che ne ha affidato la gestione operativa a Friuli Innovazione, Centro di ricerca e di trasferimento tecnologico di Udine.\nIl parco \u00e8 associato ad APSTI, il network nazionale dei parchi scientifici e tecnologici italiani. Attualmente ospita una ventina di imprese/laboratori con un totale di circa 130 persone impiegate, in prevalenza giovani ricercatori e tecnici altamente qualificati (il 58% ha una laurea specialistica e il 25% un dottorato di ricerca).\nTra le realt\u00e0 insediate c'\u00e8 l'Istituto di Genomica Applicata (IGA), un centro di ricerca scientifica attivo nel settore della genomica strutturale e funzionale degli organismi viventi. L'Istituto ha allestito nei locali del parco un centro di sequenziamento di DNA e un centro di biologia computazionale con macchine per il calcolo parallelo. Il centro \u00e8 dotato di due sequenziatori di seconda generazione e di una macchina di ultima generazione (Illumina HiSeq2000) capace di decifrare in una sola corsa circa 600 miliardi di basi, corrispondenti a 6 genomi umani completi, fino a 60 genomi di piante, o 3.000 genomi batterici. I campi di applicazione riguardano lo studio delle specie vegetali ma anche la diagnostica in campo biologico e biomedico. Importanti applicazioni si riscontrano in campo clinico e in particolare oncologico, per scopi di prevenzione e di previsione dell'evoluzione delle malattie e della risposta alle terapie. L'IGA fornisce servizi di analisi e sequenziamento a universit\u00e0, istituti di ricerca, ospedali e imprese.\nDistaccato dal parco, nei pressi della sede delle facolt\u00e0 scientifiche dell'Universit\u00e0 di Udine, nei capannoni di via Sondrio, ha sede il laboratorio di metallurgia e tecnologia delle superfici e dei materiali avanzati, fondato nel 2006 da Friuli Innovazione e dall'Universit\u00e0 di Udine. Ambiti di indagine sono la composizione chimica e le caratteristiche di resistenza alla corrosione e degli aspetti superficiali dei materiali metallici e non metallici."}
{"id": "3668470", "revid": "486946", "url": "https://it.wikipedia.org/wiki?curid=3668470", "title": "Toummo", "text": ""}
{"id": "3668481", "revid": "767487", "url": "https://it.wikipedia.org/wiki?curid=3668481", "title": "Davor Landeka", "text": ""}
{"id": "3668485", "revid": "399", "url": "https://it.wikipedia.org/wiki?curid=3668485", "title": "Malo (Azienda)", "text": ""}
{"id": "3668487", "revid": "399", "url": "https://it.wikipedia.org/wiki?curid=3668487", "title": "Zara (abbigliamento)", "text": ""}
{"id": "3668492", "revid": "399", "url": "https://it.wikipedia.org/wiki?curid=3668492", "title": "Rafael Advanced Defense Systems Ltd.", "text": ""}
{"id": "3668499", "revid": "287204", "url": "https://it.wikipedia.org/wiki?curid=3668499", "title": "T\u014dr\u014d nagashi", "text": "La \u00e8 una cerimonia giapponese che consiste nel porre in un corso d'acqua barchette di carta; \"t\u014dr\u014d\" \u00e8 un sinonimo di \"lanterna\" in giapponese, mentre \"nagashi\" significa \"crociera, flusso acqueo\". \nQuesta tradizione ha inizio durante l'ultima sera della Festivit\u00e0 di Bon e ha lo scopo di aiutare gli spiriti a raggiungere l'altro mondo.\nLa cerimonia pu\u00f2 anche essere fatta in altri giorni - come per la ricorrenza del bombardamento su Hiroshima o per quanti morirono durante il Volo Japan Airlines 123; oppure in altri luoghi del mondo, come nelle Hawaii, per commemorare i caduti della seconda guerra mondiale.\nLa Festivit\u00e0 di Bon prende luogo tra il tredici ed il sedici di agosto o luglio, in base al calendario a cui ci si attiene: le piccole lanterne di carta bianca indicano i morti dei tempi remoti. Nella tradizione giapponese gli uomini provengono dall'acqua, quindi le piccole lanterne sono le anime dei morti che tornano nel mare, loro genitore."}
{"id": "3668508", "revid": "34971", "url": "https://it.wikipedia.org/wiki?curid=3668508", "title": "Il giro pi\u00f9 pazzo del mondo", "text": "Il giro pi\u00f9 pazzo del mondo \u00e8 un romanzo pubblicato dalla scrittrice britannica Scarlett Thomas per la prima volta nel 2002 e nel 2010 in lingua italiana.\nTrama.\nLuke, giovane simpatico e intelligente, vive una vita normale entro i limiti del possibile. Il ragazzo infatti soffre di una grave allergia alla luce del sole che gli impedisce di uscire di casa.\nI suoi unici svaghi sono la televisione, il computer, i libri e le visite degli amici, tra cui quelle di Julie.\nJulie \u00e8 la sua migliore amica da moltissimo tempo: i due hanno un legame molto forte e particolare.\nUn giorno il ragazzo riceve un'e-mail da un guru, che gli promette di guarire la sua malattia, cos\u00ec insieme a Julie e altri amici, dovr\u00e0 per il Galles. Il ragazzo non ha pi\u00f9 scuse: uscir\u00e0 di casa e vedr\u00e0 il mondo reale, protetto da una tuta da astronauta e dall'amore di Julie."}
{"id": "3668513", "revid": "22475", "url": "https://it.wikipedia.org/wiki?curid=3668513", "title": "Partito Democratico (Bosnia ed Erzegovina)", "text": "Il Partito Democratico () \u00e8 stato un partito politico fondato nel 2009 in Bosnia ed Erzegovina.\nIl partito si \u00e8 affermato in seguito ad una scissione dal Partito Democratico Serbo.\nIl suo leader \u00e8 Dragan \u010cavi\u0107, gi\u00e0 Presidente della Repubblica Serba di Bosnia ed Erzegovina tra il 2002 e il 2006.\nNel 2013 il DP \u00e8 confluito nel Movimento Democratico Nazionale."}
{"id": "3668518", "revid": "729019", "url": "https://it.wikipedia.org/wiki?curid=3668518", "title": "Formula Tasman 1970", "text": "La stagione 1970 della Formula Tasman fu la settima della serie, la prima aperta a vetture di Formula 5000. Si disput\u00f2 tra il 3 gennaio e il 22 febbraio, su sette prove. Venne vinta dal pilota neozelandese Graeme Lawrence su Ferrari.\nLa pre-stagione.\nCalendario.\nLe gare valide per il campionato sono 7. Il Circuito di Surfers Paradise sostituisce quello di Lakeside.\nRisultati e classifiche.\nClassifica piloti.\nAl vincitore vanno 9 punti, 6 al secondo, 4 la terzo, 3 al quarto, 2 al quinto e 1 al sesto. Non vi sono scarti."}
{"id": "3668519", "revid": "671029", "url": "https://it.wikipedia.org/wiki?curid=3668519", "title": "Kongsvinger Idrettslag Toppfotball 2007", "text": "Questa voce raccoglie le informazioni riguardanti il Kongsvinger Idrettslag Toppfotball nelle competizioni ufficiali della stagione 2007."}
{"id": "3668524", "revid": "169040", "url": "https://it.wikipedia.org/wiki?curid=3668524", "title": "Uomini erbivori", "text": " o uomini divora-erba, \u00e8 un'espressione giapponese con cui si evidenziano l'asessualit\u00e0 e i tratti della personalit\u00e0 di uomini che non hanno interesse nel matrimonio e dimostrano una certa indifferenza o timidezza nelle relazioni sentimentali. Il termine \u00e8 spesso contrapposto a , uomini carnivori, che indica invece gli uomini particolarmente attivi nella ricerca di una partner.\nOrigine del termine.\nIl termine \u00e8 stato coniato nel 2006 dalla scrittrice e giornalista , in un articolo pubblicato sul sito \"Nikkei Business Online,\" e si \u00e8 diffuso nel 2008-2009, periodo nel quale sono stati pubblicati diversi libri sull'argomento.\nSecondo un sondaggio del \"Japan Times\", nel gennaio 2011 oltre un terzo dei giapponesi maschi tra i sedici e i diciannove anni non era affatto interessato al sesso (il doppio rispetto agli intervistati nel 2008), e oltre il 40% degli uomini sposati non aveva avuto rapporti sessuali da un mese o pi\u00f9.\nIl fenomeno non \u00e8 stato ancora ufficialmente documentato in altri Paesi asiatici, ma si \u00e8 diffuso su buona parte del continente insieme alla cultura giapponese: Agenzia Nuova Cina ne parl\u00f2 il 1\u00ba dicembre 2008, mentre il libro di Masahiro Morioka \"Lezioni d'amore per i ragazzi erbivori\" fu tradotto in cinese tradizionale nel 2010 a Taiwan."}
{"id": "3668525", "revid": "827882", "url": "https://it.wikipedia.org/wiki?curid=3668525", "title": "At Mister Kelly's", "text": "At Mister Kelly's \u00e8 un album live del 1957 della cantante jazz statunitense Sarah Vaughan, registrato all'interno del jazz club Mister Kelly's a Chicago."}
{"id": "3668529", "revid": "729019", "url": "https://it.wikipedia.org/wiki?curid=3668529", "title": "Stazione di Assila", "text": "La stazione di Assila \u00e8 la stazione principale di Assila, in Marocco, situata sul lungomare della citt\u00e0. \u00c8 la fermata prima di Tangeri e si estende su una superficie di 620\u00a0m\u00b2; la restaurazione e l'estensione della stazione ferroviaria ha avuto un costo di 13 milioni di dirham. Essa offre alla propria clientela comodit\u00e0 e prestazioni diverse: tabellone elettronico dei treni, sportelli bancari, copertura, parcheggio, telefoni pubblici, bar, chioschi, ristoranti e bancomat."}
{"id": "3668536", "revid": "122255955", "url": "https://it.wikipedia.org/wiki?curid=3668536", "title": "Un nome senza volto", "text": "Un nome senza volto (\"The Bourne Identity\") \u00e8 un romanzo del 1980 dello scrittore statunitense Robert Ludlum; \u00e8 il primo libro della fortunata serie con protagonista Jason Bourne, che \u00e8 stata best seller in tutto il mondo e dalla quale \u00e8 stata tratta una serie di film. Da questo specifico romanzo \u00e8 stato tratto il film \"The Bourne Identity\".\nIl romanzo \u00e8 stato tradotto in pi\u00f9 di venticinque lingue.\nTrama.\nUn uomo viene ritrovato da alcuni pescatori in fin di vita, con ferite d'arma da fuoco, mentre va alla deriva nel mar Mediterraneo. Portato in un'isoletta del sud della Francia, dopo alcuni mesi di convalescenza si riprende grazie all'aiuto del dottor Geoffrey Washburn, il medico del luogo, alcolizzato e radiato dall'ordine. L'uomo tuttavia non ricorda nulla della propria vita, nemmeno come si chiama, ma il medico gli svela alcuni aspetti inusuali del suo corpo e del suo comportamento, in particolare un microfilm innestato chirurgicamente sotto pelle che contiene il numero di una cassetta di sicurezza svizzera.\nL'uomo si trasferisce quindi a Zurigo dove scopre la propria identit\u00e0: Jason Bourne, killer di professione. Altri brandelli del suo passato riemergono qua e l\u00e0 in determinate situazioni di stress, ma la scoperta pi\u00f9 drammatica \u00e8 che qualcuno lo vuole morto. L'incontro con l'economista canadese Marie Saint Jacques, che da ostaggio recalcitrante si trasforma in amante appassionata e preziosa alleata, porta Bourne a Parigi, lo aiuta a diradare progressivamente il buio della propria amnesia e nello stesso tempo a individuare i due diversi gruppi di individui che cercano di ucciderlo: da una parte gli uomini della Treadstone, una creazione della CIA, e dall'altra quelli guidati dal famigerato terrorista internazionale Carlos.\nMentre i contorni del passato diventano sempre pi\u00f9 definiti, Bourne riesce non solo a celarsi ai suoi nemici ma a scatenare anche il caos nelle loro file finch\u00e9 non decide di raggiungere New York per sciogliere definitivamente i dubbi che lo attanagliano e mettere fine all'interminabile caccia all'uomo scatenata contro di lui.\nRomanzi successivi.\nLudlum ha scritto due romanzi successivi proseguendo la trama di questo libro: \"Doppio inganno\" (\"The Bourne Supremacy\", 1986) e \"Il ritorno dello sciacallo\" (\"The Bourne Ultimatum\", 1990). I tre romanzi formano la cosiddetta trilogia di Bourne.\nDopo la morte di Ludlum, lo scrittore Eric Van Lustbader ha continuato la storia di Jason Bourne scrivendo \"L'eredit\u00e0 di Bourne\" (\"The Bourne Legacy\", 2004), \"La colpa di Bourne\" (\"The Bourne Betrayal\", 2007), \"La scelta di Bourne\" (\"The Bourne Sanction\", 2008), \"Il rischio di Bourne\" (\"The Bourne Deception\", 2009) e \"La preda di Bourne\" (\"The Bourne Objective\", 2010).\nVa anche segnalato che il romanzo di Ludlum \"Il segreto di Ambler\" (\"The Ambler Warning\") ha una trama molto simile a \"Un nome senza volto\". Il romanzo, lasciato incompiuto dall'autore, \u00e8 stato completato e pubblicato postumo nel 2005.\nFilm.\nIl film \"The Bourne Identity\" (2002) con Matt Damon, Franka Potente, Chris Cooper, pur essendo tratto da questo libro, ne differisce per\u00f2 in parti sia fondamentali sia secondarie. In particolare, nella pellicola \u00e8 completamente assente la continua sfida tra Bourne e Carlos che \u00e8 invece l'asse portante del romanzo.\n\"Identit\u00e0 bruciata\" (\"The Bourne Identity\") \u00e8 un film per la televisione del 1988, tratto dal romanzo \"Un nome senza volto\" di Robert Ludlum scritto nel 1980. I ruoli dei protagonisti sono interpretati da Richard Chamberlain, Jaclyn Smith, Anthony Quayle."}
{"id": "3668537", "revid": "1800218", "url": "https://it.wikipedia.org/wiki?curid=3668537", "title": "Na\u0161a Stranka", "text": "Na\u0161a Stranka (cirillico: \u041d\u0430\u0448\u0430 \u0441\u0442\u0440\u0430\u043d\u043a\u0430, NS/\u041d\u0421) \u00e8 un partito politico bosniaco di ispirazione socioliberale, fondato nel 2008.\nLa formazione, guidata da Edin Forto, si prefigge il superamento della prevalenza dei partiti di matrice nazionalista nel sistema politico del Paese.\nStoria.\nAlle elezioni generali del 2010 si \u00e8 presentato in una lista unica insieme al Nuovo Partito Socialista, ottenendo l'1,17% ( voti) nella Federazione Croato-Musulmana e l'1,21% ( voti) nella Repubblica Serba, non ottenendo alcun parlamentare.\nHa invece ottenuto un rappresentante (Predrag Kojovi\u0107) nella Camera dei popoli della Federazione di Bosnia ed Erzegovina, una delle due componenti dello stato bosniaco, assieme alla Repubblica Serba."}
{"id": "3668550", "revid": "110157", "url": "https://it.wikipedia.org/wiki?curid=3668550", "title": "Chiesa di San Martino di Tours (Lavizzara)", "text": "La chiesa di San Martino di Tours \u00e8 un edificio religioso che si trova a Sornico, frazione di Lavizzara in Canton Ticino.\nStoria.\nProbabilmente la costruzione risale all'XI secolo, anche se viene citato per la prima volta in documenti storici risalenti al 1372. Nel corso dei successivi secoli la chiesa sub\u00ec diversi rimaneggiamenti, fino ad arrivare all'aspetto odierno nel 1597.\nDescrizione.\nLa chiesa si presenta con una pianta ad unica navata ricoperta da un soffitto a cassettoni, opera realizzata nel 1590."}
{"id": "3668555", "revid": "729019", "url": "https://it.wikipedia.org/wiki?curid=3668555", "title": "Nuovo Partito Socialista (Bosnia ed Erzegovina)", "text": "Il Nuovo Partito Socialista (in serbo/croato: \"\u041d\u043e\u0432\u0430 \u0441\u043e\u0446\u0438\u0458\u0430\u043b\u0438\u0441\u0442\u0438\u0447\u043a\u0430 \u043f\u0430\u0440\u0442\u0438\u0458\u0430\"/\"Nova socijalisti\u010dka partija\" - NSP) \u00e8 stato un partito politico di ispirazione liberal-socialista e multietnica, fondato in Bosnia ed Erzegovina nel 2010.\nLa formazione si \u00e8 affermata in seguito ad una scissione dal Partito Socialista. Il suo leader \u00e8 Zdravko Krsmanovi\u0107 (ex-sindaco di Fo\u010da). Si \u00e8 sciolto nel 2013 per confluire nel Movimento Democratico Nazionale."}
{"id": "3668556", "revid": "1573940", "url": "https://it.wikipedia.org/wiki?curid=3668556", "title": "Countdown Seven Days", "text": " \u00e8 un manga di Karakara Kemuri. \u00c8 stato serializzato da Mag Garden a partire da giugno 2009 ed in seguito \u00e8 stato raccolto in 4 volumi \"tank\u014dbon\". Un'edizione in italiano \u00e8 stata curata da GP Manga, che ha pubblicato la serie dal 18 giugno 2011 al 10 marzo 2012.\nTrama.\n\u00c8 la storia di un ragazzo che muore e non se ne accorge finch\u00e9 non \u00e8 un'altra persona a riferirglielo, aggiungendo che lui sa come farlo tornare in vita. Ma tutto ha un prezzo, pertanto il nostro protagonista dovr\u00e0 aiutare il misterioso uomo a ritrovare una persona, in soli sette giorni."}
{"id": "3668557", "revid": "729019", "url": "https://it.wikipedia.org/wiki?curid=3668557", "title": "Metropolitana di Xi'an", "text": "La metropolitana di Xi'an \u00e8 di propriet\u00e0 della Metro Xi'an Company Ltd. (XAMC) ed \u00e8 composta da tre linee, per una lunghezza totale di 90\u00a0km con 66 stazioni in servizio.\nLa linea 2, la prima a essere realizzata, venne inaugurata il 16 settembre 2011, facendo s\u00ec che Xi'an fosse la decima citt\u00e0 nella Cina continentale ad avere una metropolitana. La seconda linea, la 1, \u00e8 stata aperta nel settembre 2013, e corre da est a ovest."}
{"id": "3668565", "revid": "1543377", "url": "https://it.wikipedia.org/wiki?curid=3668565", "title": "Club Barcelona Atl\u00e9tico", "text": "Il Club Barcelona Atl\u00e9tico \u00e8 una societ\u00e0 calcistica dominicana, con sede a Santo Domingo. Milita nella Primera Divisi\u00f3n de Rep\u00fablica Dominicana, la massima serie del calcio dominicano.\nStoria.\nFondato nel 1989, ha vinto due titoli nazionali."}
{"id": "3668567", "revid": "43596789", "url": "https://it.wikipedia.org/wiki?curid=3668567", "title": "Quasi mai", "text": ""}
{"id": "3668568", "revid": "88740", "url": "https://it.wikipedia.org/wiki?curid=3668568", "title": "Partito Croato dei Diritti di Bosnia ed Erzegovina", "text": "Il Partito Croato dei Diritti di Bosnia ed Erzegovina ( - HSP BIH) \u00e8 un partito politico della Bosnia ed Erzegovina di orientamento neofascista e nazionalista fondato nel 1991.\nLa sua storia si intreccia con un soggetto politico affine, il \u00abPartito Croato dei Diritti di Bosnia ed Erzegovina \u0110api\u0107 - dr. Juri\u0161i\u0107\u00bb (\"Hrvatska stranka prava BiH \u0110api\u0107 - dr. Juri\u0161i\u0107\"), fondato nel 2004; quest'ultimo, in seguito allo scioglimento del partito originario, avvenuto nel 2010, ne assunse il nome."}
{"id": "3668569", "revid": "2110845", "url": "https://it.wikipedia.org/wiki?curid=3668569", "title": "Hans R. Camenzind", "text": "Ha conseguito un MSEE presso l'Universit\u00e0 Northeastern di Boston e un MBA presso l'Universit\u00e0 di Santa Clara. Dopo svariati anni spesi in attivit\u00e0 di ricerca nell'area di Boston, si trasfer\u00ec nella West Coast per essere assunto dalla Signetics (ora Philips) e solo pi\u00f9 tardi fond\u00f2 la sua societ\u00e0 Interdesign. Dopo aver guidato la Interdesign per svariati anni la cedette alla Ferranti (poi Plessey). Successivamente, sotto il nome di Array Design , offr\u00ec il suo patrimonio di esperienza come consulenza gratuita a piccole aziende prive di progettisti di IC analogici.\nNel corso della sua carriera ha scritto tre libri di testo, disegnato il primo integrato amplificatore in classe D e introdotto il concetto PLL (Phase-Locked Loop) nei circuiti integrati. Fino al 2010 aveva disegnato 151 circuiti integrati standard e proprietari molti dei quali (come il celebre 555) ancora in produzione e in piena attivit\u00e0.\nL'ultimo libro di Camenzind \u00e8 \"Much Ado About Almost Nothing\", un resoconto sulla storia dell'elettronica, pubblicato nel febbraio 2007."}
{"id": "3668572", "revid": "574302", "url": "https://it.wikipedia.org/wiki?curid=3668572", "title": "Luigi Francesco di Borbone-Francia", "text": "Biografia.\nEra il sesto figlio del re Luigi XIV di Francia e dell'infanta di Spagna Maria Teresa d'Asburgo. Nacque nel Castello di Saint-Germain-en-Laye, antica residenza dei re di Francia, ed ebbe per nascita l'appellativo di Fils de France e il titolo di Sua Altezza Reale.\nIn quanto secondogenito Luigi Francesco ricevette il titolo di duca d'Anjou che era stato del fratello maggiore Filippo Carlo di Borbone-Francia morto l'anno prima. \nLuigi Francesco visse solo 143 giorni e alla sua morte il titolo pass\u00f2 a Filippo di Borbone. Venne sepolto nell'Abbazia di Saint-Denis, luogo di sepoltura tradizionale della famiglia reale fino alla Rivoluzione francese."}
{"id": "3668582", "revid": "31886", "url": "https://it.wikipedia.org/wiki?curid=3668582", "title": "Nomikai", "text": "Un \u00e8 un evento festivo tipico della cultura giapponese durante il quale si consumano alcolici. I \"nomikai\" sono parte integrante della societ\u00e0 giapponese, e possono essere considerati un aspetto importante del mondo lavorativo, in quanto principalmente diffusi tra gli impiegati. Tali cerimonie, bench\u00e9 non sia obbligatorio parteciparvi, sono importanti per lo sviluppo delle relazioni sociali e solitamente si svolgono nei ristoranti \"izakaya\", con gli ospiti che si accomodano seduti attorno a un grande tavolo.\nGli invitati al \"nomikai\" solitamente pagano una quota per permettere all' la preparazione del tavolo e il pagamento del conto del ristorante. Tuttavia gli invitati non sono costretti a consumare se non essi non lo desiderano. Inoltre il denaro avanzato dall'organizzazione di un certo \"nomikai\" verr\u00e0 poi utilizzato per finanziare quello successivo.\nIl \"nomikai\" prende diverse nominazioni a seconda dell'occasione: il , per esempio, \u00e8 un \"nomikai\" organizzato tra studenti universitari; il si svolge a dicembre con lo scopo di dimenticare i problemi accorsi durante l'anno; durante il si festeggia invece l'anno nuovo. \u00e8 il termine generico con cui ci si riferisce al \"nomikai\" o al \"b\u014dnenkai\".\nSvolgimento.\nI \"nomikai\" coinvolgono i lavoratori di un solo settore di una certa azienda, fatta eccezione per i \"b\u014dnenkai\" di fine anno, \na cui sono soliti partecipare tutti i membri della compagnia. Nelle grandi compagnie, tuttavia, \u00e8 possibile che vengano organizzati diversi \"b\u014dnenkai\" tanti quanti sono i dipartimenti di un'azienda, oltre a venire organizzati in date differenti.\nAll'inizio del \"nomikai\" l'organizzatore fa un breve discorso di presentazione, prima di lasciare spazio al proprio amministratore delegato, presidente o principale, che offre parole di conforto, incoraggiamento e riflessione. Il discorso, infine, si conclude un brindisi. Se ci sono impiegati da poco unitisi alla compagnia oppure ospiti \u00e8 convenzione, per loro, presentarsi prima del \"nomikai\". \nIl \"nomikai\" dura qualche ora e si conclude con un grande applauso. Ci sono due stili d'applauso: l\"'ippon-jime\" ed il \"sanbon-jime\", traducibili letteralmente con \"finale con applauso unico\" e \"finale col triplo applauso\", rispettivamente. \nLa tripletta di applausi termina con un applauso singolo. Spesso lo si ripete tre volte. Delle volte lo \"shime\" (finale) potrebbe includere un saluto finale oppure un canto celebrativo.\nIl \u00e8 il dopo festa. Dopo il \"nomikai\" principale, i partecipanti si separano in piccoli gruppi diversi, i quali di solito si recano in bar differenti. Anche in questo caso la partecipazione non \u00e8 obbligatoria, anche perch\u00e9 i partecipanti sono soliti bere eccessive quantit\u00e0 di alcolici durante il loro pub crawl. Il bere alcolici durante il \"nijikai\" \u00e8 detto .\nGalateo.\nDurante il \"nomikai\" ci sono regole e convenzioni da rispettare. Generalmente, si evita di riempire il proprio bicchiere, offrendosi invece di riempire quello di qualcun altro, in particolare nel caso del rapporto senpai e k\u014dhai, in cui i partecipanti di rango inferiore o pi\u00f9 giovane devono servire quelli pi\u00f9 maturi o di rango maggiore. \nQuesto rapporto \u00e8 comunque reciproco e il superiore, in cambio, s'offrir\u00e0 di riempire il bicchiere del suo coolega pi\u00f9 giovane. Non si tratta di una questione di favori, ma di \"wa\", ovvero armonia lavorativa.\nUbriacarsi durante un \"nomikai\" non \u00e8 considerato maleducazione, e quando qualcuno si lascia sfuggire alcuni dettagli troppo sconsiderati, questi vengono spesso ignorati o non presi seriamente. Questo fenomeno \u00e8 detto , una sorta di empatia tra colleghi di gradi differenti che raramente si verifica nell'ambito lavoro convenzionale.\nD'altro canto, \u00e8 considerato inaccettabile spingere qualcuno a consumare pi\u00f9 di quanto egli desideri. I partecipanti potrebbero bere bevande non alcoliche o lasciare il bicchiere pieno nel caso vogliano far capire di non desiderare ulteriori alcolici."}
{"id": "3668583", "revid": "1305772", "url": "https://it.wikipedia.org/wiki?curid=3668583", "title": "Giulio Roma", "text": "Biografia.\nEra figlio di Paolo Camillo Roma e di Caterina Coria.\nStudi\u00f2 alle Universit\u00e0 degli Studi di Pavia e di Perugia. Divenne collaboratore del cardinale Federico Borromeo ma, recatosi a Roma nel 1607, vi si ferm\u00f2 su richiesta di papa Paolo V che lo nomin\u00f2 avvocato concistoriale ed in quella veste si occup\u00f2 della canonizzazione di san Carlo Borromeo. Nel 1617 divenne governatore di Jesi e referendario presso il Tribunale della Segnatura Apostolica. Nel 1618 fu governatore di Orvieto, nel 1619 di Camerino e della citt\u00e0 di Perugia, incarico quest'ultimo che mantenne fino al 1621, poco dopo la sua nomina a cardinale.\nNel gennaio di quell'anno papa Paolo V lo cre\u00f2 infatti cardinale, assegnandogli il titolo di cardinale presbitero di Santa Maria sopra Minerva.\nNel marzo dello stesso anno venne eletto vescovo di Recanati, carica che ricopr\u00ec fino al 1634, quando venne trasferito alla sede di Tivoli, della quale rimase vescovo fino alla morte.\nNel 1639 opt\u00f2 per il titolo di cardinale presbitero di Santa Prassede e nel 1644 divenne cardinale vescovo di Frascati, optando, l'anno successivo, per le sedi di Porto e Santa Rufina. Il 29 aprile 1652 divenne decano del Sacro Collegio ed opt\u00f2 per le sedi suburbicarie di Ostia e di Velletri, divenendo nel contempo Governatore di Velletri, ma mantenne queste ultime cariche per meno di cinque mesi, poich\u00e9 il 16 settembre di quello stesso anno mor\u00ec.\nLa sua salma venne inumata nella basilica dei Santi Ambrogio e Carlo al Corso a Roma.\nConclavi.\nDurante il suo periodo di cardinalato Giulio Roma partecip\u00f2 ai conclavi:\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3668585", "revid": "599013", "url": "https://it.wikipedia.org/wiki?curid=3668585", "title": "Demetrio Angola", "text": "Caratteristiche tecniche.\nGiocava come attaccante centrale.\nCarriera.\nClub.\nNel 1990 Angola ebbe l'opportunit\u00e0 di debuttare in massima serie nazionale. La sua prima squadra fu il Wilstermann di Cochabamba: con la societ\u00e0 rosso-blu disput\u00f2 vari campionati, tra cui quello del 1994, in cui Angola marc\u00f2 12 gol e la sua formazione si piazz\u00f2 seconda in campionato. Nel 1998 si trasfer\u00ec al The Strongest di La Paz, dopo aver superato quota 100 presenze con il Wilstermann; con la compagine giallo-nera della capitale disput\u00f2 una stagione. Nel 1999 pass\u00f2 al San Jos\u00e9 di Oruro, con cui chiuse la carriera a 35 anni.\nNazionale.\nIl 14 maggio 1995 fece il suo esordio in Nazionale maggiore: sostitu\u00ec Guti\u00e9rrez nell'amichevole di Cochabamba con il . Segn\u00f2 la sua prima rete il 18 giugno contro il . Nello stesso anno venne incluso nella lista per la Copa Am\u00e9rica. Debutt\u00f2 nella competizione l'8 luglio a Paysand\u00fa contro l', subentrando a Mercado al 65\u00ba; dieci minuti dopo segn\u00f2 il gol del provvisorio pareggio, prima della rete del definitivo 2-1 segnata dall'argentino Balbo. Gioc\u00f2 poi il 14 luglio contro il , stavolta da titolare, e il 16 luglio con i padroni di casa dell'. Nel 1996 gioc\u00f2 due incontri amichevoli con Cile e , mentre il 2 aprile 1997 debutt\u00f2 nelle qualificazioni a , subentrando a Jaime Moreno nella gara con l'Argentina. Il 10 settembre scese in campo per l'ultima volta con la sua Nazionale, nella partita di Asunci\u00f3n con il Paraguay."}
{"id": "3668588", "revid": "287204", "url": "https://it.wikipedia.org/wiki?curid=3668588", "title": "Paysandu", "text": ""}
{"id": "3668609", "revid": "91598158", "url": "https://it.wikipedia.org/wiki?curid=3668609", "title": "Victor Batarseh", "text": "Biografia.\nEletto nel 2005 sindaco di Betlemme in Cisgiordania, nei territori palestinesi occupati, \u00e8 stato eletto come candidato della Fratellanza Betlemme e Blocco dello Sviluppo. Per legge, il presidente di questo gruppo deve essere un cristiano.\nPrima di diventare sindaco esercitava la professione di medico. Professa la religione cattolica."}
{"id": "3668611", "revid": "6923", "url": "https://it.wikipedia.org/wiki?curid=3668611", "title": "Georgia Music Hall of Fame", "text": "Il Georgia Music Hall of Fame, situato nel centro di Macon, conserva e interpreta il ricco patrimonio musicale dello stato americano della Georgia attraverso programmi di raccolta, l'esposizione, l'istruzione e le performance. Il museo promuove un apprezzamento per la musica della Georgia e stimola la crescita economica attraverso una serie di partnership e iniziative in tutto lo stato.\nPanoramica del Georgia Music.\nTra gli artisti che sono stati introdotti nel Georgia Music Hall of Fame sono: Ray Stevens, Ray Charles, James Brown, Otis Redding, Gladys Knight; Brenda Lee, Bill Anderson, Alan Jackson, Travis Tritt, Trisha Yearwood, Little Richard, Johnny Mercer, Jessye Norman, Ma Rainey, Blind Willie McTell, Dallas Austin, Jermaine Dupri, Usher, Ludacris, e gruppi tra cui Collective Soul, Third Day, R.E.M., the B-52's, the Allman Brothers Band, Atlanta Rhythm Section e Widespread Panic.\nMostre.\nLo spazio espositivo permanente del Georgia Music Hall of Fame \u00e8 stato progettato per somigliare ad una citt\u00e0 della Georgia dove si trovano luoghi per il Jazz e il Club dello Swing, Vinili d'epoca e il Rhythm &amp; Blues, testi interpretativi ed elementi audio. Le mostre temporanee hanno incluso \"Keeps Calling Me Home: A Gram Parsons Retrospective\", \"Let Freedom Sing: Musica e movimenti per i diritti civili\" e \"Otis Redding: Ive Got Dreams to Remember\", rinominato nel 2008 \"Museum Exhibition of the Year\u201d dall'Associazione dei Musei e delle Gallerie della Georgia.\nIstruzione.\nL'istruzione \u00e8 alla base della missione del Georgia Music Hall of Fame. La Billy Watson Music Factory incoraggia gli studenti delle elementari, nell'esplorazione dei concetti musicali come il ritmo, la melodia e la composizione in un grande ambiente di apprendimento. Il MIKE (Music in Kid's Education) offre una serie di programmi che offrono spettacoli di musica dal vivo e le opportunit\u00e0 di istruzione musicale per tutto l'anno.\nGeorgia Music Magazine.\nLa Georgia Music Hall of Fame Foundation pubblica il \"Georgia Music Magazine\", che \u00e8 sia la rivista ufficiale del museo, sia uno sguardo approfondito alla musica della Georgia. Leggende dello Stato, punti di riferimento e gli eroi non celebrati vengono trattate in modo approfondito attraverso articoli storici, notizie e recensioni.\nStoria.\nLa storia istituzionale del Georgia Music Hall of Fame inizia nel 1976 quando l'Assemblea Generale della Georgia ha creato il Senate Music Recording Industry Committee per studiare l'impatto economico dell'industria musicale dello Stato e per individuare le modalit\u00e0 per promuovere la musica della Georgia e attirare le imprese musicali verso lo stato. Nel 1979, il Comitato ha sviluppato il Georgia Music Hall of Fame, un programma in onore dei musicisti della Georgia che hanno apportato significativi contributi per l'industria della musica, con Ray Charles e l'editore musicale Bill Lowery. Grazie anche alla grande collaborazione dell'allora tenente governatore Zell Miller, il Comitato ha inoltre cercato di creare un museo pubblico e un archivio per documentare il patrimonio musicale dello Stato e servirlo come destinazione del patrimonio culturale. Nel 1990, fu creato il Georgia Music Hall of Fame Authority come strumento aziendale allo scopo di costruire il Georgia Music Hall of Fame e di pubblicizzarlo nello Stato insieme a tutti gli eventi musicali che si sarebbero tenuti. Il 22 settembre 1996, venne aperto il Georgia Musica Hall of Fame, una struttura di 43.000 metri quadri contenente una sala di esposizione principale, un negozio all'ingrosso, il Zell Miller Center per i Georgia Music Studies, un'ala amministrativa, una classe e una sala di ricevimento. Nel 1999, venne aperta la seconda parte del museo, la Billy Watson Music Factory, uno spazio espositivo interattivo e interpretativo per gli studenti delle elementari. La sala \u00e8 stata chiusa il 12 giugno 2011 a causa della mancanza di partecipazione. Le mostre vengono ospitate presso l'Universit\u00e0 della Georgia e in collezioni private di tutto il mondo."}
{"id": "3668613", "revid": "1013144", "url": "https://it.wikipedia.org/wiki?curid=3668613", "title": "Campionato europeo di automobilismo 1939", "text": "Il Campionato europeo di automobilismo 1939 \u00e8 stata la VII ed ultima edizione mai disputata del Campionato europeo di automobilismo.\nClassifica campionato.\nIl titolo non fu assegnato poich\u00e9 il campionato fu interrotto per lo scoppio della II guerra mondiale. Inizialmente era in programma una quinta gara, il Gran Premio d'Italia sul circuito di Monza, ma i lavori di ristrutturazione iniziati l'anno precedente non terminarono in tempo e quindi nel corso dell'estate gli organizzatori furono costretti ad annullare l'ultimo atto della stagione, previsto per il 10 settembre.\nInoltre nel corso del 1939 era allo studio un nuovo sistema di punteggio, non pi\u00f9 \"a penalit\u00e0\" ma simile a quello adottato nel 1950 per il Campionato del Mondo di Formula 1, ossia con un punteggio decrescente a partire dal vincitore. Tuttavia c'era confusione tra gli organizzatori e lo scoppio della guerra imped\u00ec loro persino di riunirsi per dichiarare un vincitore ufficiale. Per molti anni si ritenne che fosse Hermann Lang (\"investito\" del titolo per via del suo grado nell'esercito tedesco) ma successive ricerche hanno poi rivelato che, stando ai regolamenti in vigore a inizio stagione, il campione avrebbe dovuto essere Hermann-Paul M\u00fcller, pilota della rivale Auto Union"}
{"id": "3668616", "revid": "287204", "url": "https://it.wikipedia.org/wiki?curid=3668616", "title": "Malibu", "text": ""}
{"id": "3668617", "revid": "34392", "url": "https://it.wikipedia.org/wiki?curid=3668617", "title": "Condensazione (chimica)", "text": ""}
{"id": "3668622", "revid": "345280", "url": "https://it.wikipedia.org/wiki?curid=3668622", "title": "Polizia locale", "text": "La polizia locale indica un corpo o servizio di polizia territoriale.\nAssolve compiti di polizia amministrativa, di pubblica sicurezza, di polizia giudiziaria ma anche del mantenimento dell'ordine pubblico, a seconda delle specifiche attribuzioni dell'ente cui dipende il corpo (comune o citt\u00e0 metropolitana o provincia) e dei vari reparti di cui si compone l'organo di polizia locale.\nCompiti.\nI compiti sono globali e di varia natura, e possono essere, ad esempio di:\nNel mondo.\nBrasile.\nL'articolo 144, comma 8\u00b0, della Costituzione brasiliana prevede che ogni comune possa istituire corpi di polizia locale. La Guarda Municipal \u00e8 subordinata al sindaco.\nItalia.\nIn Italia questi corpi dipendono dagli enti locali della Repubblica, con competenza riferita esclusivamente al territorio dell'ente dal quale dipende.\nLa polizia locale in Italia \u00e8 costituita dai corpi di polizia, a livello locale, che possono essere creati e gestiti da enti locali anche tra loro consorziati, come nel caso dell'unione dei comuni e la polizia delle comunit\u00e0 montane: si tratta di strutture civili dipendenti dagli enti locali, con competenza riferita al territorio dell'ente di appartenenza e nei limiti delle proprie attribuzioni.\nGermania.\nIn Germania non vi \u00e8 una polizia locale, ma i vari stati federati dispongono ciascuno di una forza di polizia statale, detta \"Landespolizei\", che affianca la polizia federale (Bundespolizei).\nRegno Unito.\nNel Regno Unito ciascuno dei regni ha propri autonomi corpi di polizia, ad esempio in Inghilterra vi \u00e8 un corpo per ciascuna delle contee, in Galles vi sono quattro corpi di polizia territoriale, mentre vi \u00e8 un unico corpo in Scozia e in Irlanda del Nord.\nIl Metropolitan Police Service \u00e8 il pi\u00f9 grande corpo inglese ed \u00e8 responsabile per l'area della Grande Londra.\nStati Uniti d'America.\nIn ogni contea degli Stati Uniti d'America le funzioni di polizia dipendono dallo Sceriffo; inoltre nelle citt\u00e0 principali vi \u00e8 un autonomo dipartimento di polizia metropolitana (NYPD, LAPD). La sua responsabilit\u00e0 primaria \u00e8 quella di assicurare l'ordine e reprimere il crimine all'interno del territorio cittadino, e dipende dal sindaco.\nNell'ambito delle contea lo sceriffo \u00e8 invece il funzionario di polizia responsabile dell'applicazione della legge in una contea, e scelto per elezione dai cittadini. I funzionari che lavorano nell'ufficio dallo sceriffo, alle sue dipendenze, hanno il titolo di vice sceriffo e sono da lui nominati."}
{"id": "3668623", "revid": "729019", "url": "https://it.wikipedia.org/wiki?curid=3668623", "title": "Mustafa Tlass", "text": "Ha tre figli: Firas, Manaf e Sarya.\nCarriera militare e politica.\n\u1e6cl\u0101ss ader\u00ec al partito Ba\u02bfth nel 1947. Entr\u00f2 nel 1952 nell'Accademia Militare di \u1e24om\u1e63 e l\u00ec conobbe \u1e24\u0101fi\u1e93 al-Asad, di cui divenne amico. I due uomini si trovarono insieme di stanza al Cairo tra il 1958 e il 1961 durante il breve periodo di vita della Repubblica Araba Unita (che aveva unito la Repubblica siriana a quella egiziana, sotto la presidenza di Gam\u0101l \u02bfAbd al-N\u0101\u1e63er). Entrambi nutrivano sentimenti panarabi ma anche nazionalisti e sostenevano l'opportunit\u00e0 della rottura dell'esperienza unionista con l'Egitto nasseriano. \u1e6cl\u0101ss ascese i vari livelli della carriera militare al pari di al-Asad, e questi - all'epoca ministro della Difesa - lo nomin\u00f2 Capo di Stato Maggiore nel 1968, dopo la disfatta siriana nel corso della guerra dei Sei Giorni. L'ultimo colpo di Stato di al-Asad, nel 1970, gli assicur\u00f2 pieni poteri nel Paese e nel 1972, \u1e6cl\u0101ss fu nominato ministro della Difesa.\nContrariamente alla maggior parte dei personaggi nominati da \u1e24\u0101fi\u1e93 al-Asad nell'apparato militare, \u1e6cl\u0101ss non \u00e8 musulmano alauita ma sunnita. Negli anni settanta, Mu\u1e63\u1e6daf\u0101 \u1e6cl\u0101ss modernizza ed equipaggia le forze armate siriane con l'aiuto dell'URSS. In quanto ministro della Difesa, anche Mustafa Tlass pu\u00f2 essere considerato corresponsabile del massacro di Hama del 1982 e della brutale repressione dei rivoltosi della Fratellanza Musulmana da parte di Rif\u0101\u02bfat al-Asad, che provoc\u00f2 un numero particolarmente impressionante di morti. In occasione del tentato \"golpe\" di Rif\u0101\u02bfat al-Asad nel 1984, Tlass sostenne \u1e24\u0101fi\u1e93 al-Asad e divenne di conseguenza ancor pi\u00f9 potente e ascoltato dal Presidente. Diresse infatti ad un tempo le forze armate e gli apparati di \"intelligence\".\nPoco implicato negli affari politici, dal momento che \u1e24\u0101fi\u1e93 al-Asad guidava autocraticamente tutto, \u1e6cl\u0101ss frequent\u00f2 volentieri i circoli mondani e culturali damasceni. La sua influenza non si affievol\u00ec quando \u1e24\u0101fi\u1e93 al-Asad mor\u00ec nel 2000 e la Presidenza fu assunta dal figlio Ba\u0161\u0161\u0101r al-Asad. Nel maggio del 2002 Ba\u0161\u0161\u0101r intervenne per procrastinare di un biennio il pensionamento di \u1e6cl\u0101ss dal suo posto di ministro della Difesa. Dopo che i due anni furono trascorsi, \u1e6cl\u0101ss conserv\u00f2 il posto di vice-Primo ministro ma, soprattutto, rimase una delle personalit\u00e0 \"forti\" del regime ba'thista.\nBa\u0161\u0161\u0101r al-Asad, che si diceva volesse modernizzare la Siria e avviare un abbozzo di dialogo con Israele, sembra debba misurarsi continuamente con lui, rappresentante di quella \"vecchia guardia\" paterna che, al di l\u00e0 di ogni dubbio, governa realmente il paese. Nel 2004 \u1e6cl\u0101ss lascia il partito Ba\u02bfth e ogni responsabilit\u00e0 governativa. Suo figlio Man\u0101f \u00e8 comunque in buoni rapporti con Ba\u0161\u0161\u0101r al-Asad.\nTlass \u00e8 morto il 27 giugno 2017 a Parigi, Francia all'et\u00e0 di 85 anni.\nPubblicazioni.\nLa sua casa editrice ha stampato l'ottava edizione dei Protocolli dei Savi di Sion, pubblicazione antisemita voluta dal governo zarista russo."}
{"id": "3668625", "revid": "767487", "url": "https://it.wikipedia.org/wiki?curid=3668625", "title": "Partito Democratico Nazionale (Bosnia ed Erzegovina)", "text": "Il Partito Democratico Nazionale () \u00e8 stato un partito politico bosniaco della Repubblica serba di Bosnia, fondato il 26 aprile 2003 a \u0160ipovo e guidato da Krsto Jandri\u0107. Il partito contava due parlamentari eletti all'Assemblea Nazionale della Repubblica Serba di Bosnia ed Erzegovina: lo stesso Jandri\u0107 e Dragutin \u0160krebi\u0107.\nNel 2013 \u00e8 confluito nel Movimento Democratico Nazionale."}
{"id": "3668627", "revid": "125622007", "url": "https://it.wikipedia.org/wiki?curid=3668627", "title": "Dialetto biellese", "text": "Il biellese (\"biel\u00e8is\") \u00e8 un dialetto della lingua piemontese, parlato a Biella e provincia. Appartiene al gruppo orientale del piemontese, di cui fanno parte anche vercellese, monferrino, alessandrino, astigiano, langarolo e monregalese.\nNell'ultimo secolo il biellese si \u00e8 caratterizzato per una progressiva \"torinesizzazione\", resa visibile dalla sostituzione di alcuni vocabili locali con altri in uso nel capoluogo regionale. Pur essendo la provincia in contatto con influenze lombarde, il dialetto si mantiene integralmente piemontese.\nSi osserva ancora una certo utilizzo del dialetto dalla popolazione dei paesi della provincia.\nParabola del Fioeu Trason.\nDialetto di Biella.\nUn \u00f2m a l'\u00e9ja dui fieui.\nE l'ultim dij dui a l'ha d\u00eccije a s\u00f2 p\u00e8re: \"P\u00e8re, d\u00e8me la mia part \u00ebd sci\u00f2 ch'a 'm ven!\" e cel a-j ha d\u00e0cije a tucc dui soa part.\nD\u00eb l\u00ec a u\u00e8ro d\u00ec, 'sto fieu p\u00f9 sgiuvo a l'ha but\u00e0 tut \u00ebns\u00e8ma e a l'ha facc s\u00f2 fag\u00f2t, e a 's n'\u00e8 and\u00e0sne 'nt un pa\u00ecs d\u00eb lonsc e l\u00e0, en rib\u00f2te \u00ebd tucc i color, a l'ha sgar\u00e0 tut \u00ebl facc s\u00f2.\nQuand ch'a l'ha jeu mangi\u00e0 tut, a-j \u00e8 vng\u00f9je 'nt col pa\u00ecs l\u00e0 'na gran carest\u00eca, e cel l'ha cm\u00ebns\u00e0 st\u00ebnt\u00e8 dla fam.\nE a 's n'\u00e8 and\u00e0sne e a s'\u00e8 ajust\u00e0sse con 'n \u00ebsgnor \u00ebd col pa\u00ecs, ch'a 'l l'ha mand\u00e0lo \u00ebnt 'na soa cassin-a a guarn\u00e8 ij porsc\u00e8i.\nE a l'\u00e9ja cel la veuja d'\u00ebmpin\u00ecsse la panscia dij \u00ebgiand ch'a mangiavo ij porchit, ma gnun a-j n\u00eb d\u00e9ja.\nQuand peu ch'a l'ha dv\u00e8rt ij eucc, a l'ha dicc: \"Quancc servitor \u00ebnt c\u00e0 \u00ebd m\u00e8 p\u00e8re a l'han d\u00ebl pan a sfogh e mi qui i 'm meuro \u00ebd n\u00e8tia!\nI v\u00e8 auss\u00e8me e i v\u00e8 and\u00e8me d\u00eb m\u00e8 p\u00e8re e i v\u00e8 d\u00ecje: \"P\u00e8re, mi i ho pc\u00e0 'ncontra \u00ebl Sgnor e 'ncontra \u00ebd voi:\"\n\"Mi i son p\u00ec gnin degn d'esse ciam\u00e0 v\u00f2ss fieu; trat\u00e8me com l'ultim dij v\u00f2ss servitor\"\".\nE a s'\u00e8 pr\u00f2pi aus\u00e0sse e a l'\u00e8 'nd\u00e0sne d\u00eb s\u00f2 p\u00e8re; e 'ntant ch'a l'era 'nc\u00f3 lontan, s\u00f2 p\u00e8re a 'l l'ha vg\u00f9lo e a n'ha aj\u00f9ne compassion, e a-j \u00e8 corsije 'ncontra, a-j ha but\u00e0je ij brass al c\u00f2l e a 'l l'ha bas\u00e0lo.\nE 'l fieul a-j ha d\u00eccije: \"M\u00e8 car p\u00e8re, mi i ho pc\u00e0 contr'\u00ebl Sgnor e contra \u00ebd voi; mi i 'm merit p\u00ec gnin d'esse ciam\u00e0 \u00ebl v\u00f2ss mat\".\nE 'l p\u00e8re a-j ha d\u00eccije ai s\u00f2 servitor: \"S\u00f9, s\u00f9, vi\u00e8t, tir\u00e8 f\u00f2ra la v\u00e8st la p\u00f9 b\u00e8la, e but\u00e8jla 'd\u00f2ss! But\u00e8je 'dc\u00f2 l'an\u00e8l \u00ebnt \u00ebl d\u00ec e ij \u00ebsch\u00e8rpe 'nt i p\u00e8!\nMn\u00e8 'dc\u00f2 qui \u00ebl bocin p\u00f9 grass e mass\u00e8lo, ch'i veu ch'i mangio e ch'i stago alegher;\np\u00ebrch\u00e9 's m\u00e8 mat a l'era m\u00f2rt e a l'\u00e8 torn\u00e0 \u00ebrsussit\u00e8; a s'era prd\u00f9sse a s'\u00e8 torn\u00e0 trov\u00e8\". E 'ntrtant a l'han cm\u00ebns\u00e0 st\u00e8 alegher.\n\u00cbl fieul prim peu a l'era 'n campagna; e 'nt \u00ebl ritorn, avsinandse a c\u00e0, a l'ha sent\u00f9 ij son e ij bal ch'a 's f\u00e9jo.\nE a l'ha facc \u00ebvn\u00ec un dij servitor e a-j ha ciam\u00e0je \"sci\u00f2 ch'a l'era scio-l\u00ec?\"\nE cel l\u00e0 a-j ha respond\u00f9je: \"A-j \u00e8 torn\u00e0je v\u00f2ss fr\u00e8l e v\u00f2ss p\u00e8re a l'ha mass\u00e0 'n b\u00e8l v\u00e8l grass, p\u00ebrch\u00e9 ch'a torna av\u00e9ilo a c\u00e0\".\nE cel alora 'n l'\u00e8 saut\u00e0 'n b\u00e8stia e 'l a vr\u00eca p'gn\u00ec 'ntr\u00e8 'nt c\u00e0. \u00cbl p\u00e8re donca a l'\u00e8 sort\u00ec d\u00eb 'd f\u00f2ra e a s'\u00e8 but\u00e0sse a pi\u00e8lo a l\u00eb b\u00f2n-e.\nMa cel l\u00e0 a-j ha rsp\u00f2stije e a-j ha d\u00eccije a s\u00f2 p\u00e8re: \"A son j\u00e0 tancc agn ch'mi i 'v serviss, e i ho sempr facc tut sci\u00f2 ch'voi i m'\u00e8i cmand\u00e0me; e voi i m'\u00e8i mai daccme 'n crav\u00f2t ch'i 'm lo god\u00e9iss con i amis.\nMa d\u00f2p ch'a-j \u00e8 vgn\u00f9je 'st v\u00f2ss mat, ch'a l'ha sgar\u00e0 tut \u00ebl facc s\u00f2 con d'je strusasce, i \u00e8i mass\u00e0 p\u00ebr cel \u00ebl bocin p\u00ec grass ch'i \u00e9isse\".\nMa \u00ebl p\u00e8re a-j ha d\u00eccije: \"M\u00e8 car fieu, ti \u00ebt \u00e8 sempr con mi, e tut sci\u00f2 ch'i ho mi a l'\u00e8 anca t\u00f2;\nMa l'era p\u00f9 'ch giust \u00ebd f\u00e8 'na rib\u00f2ta e 'd f\u00e8 f\u00e8sta, p\u00ebrch\u00e9 'sto t\u00f2 fr\u00e8l a l'era m\u00f2rt e 'd\u00e8ss l'\u00e8 risussit\u00e0; a s'era prd\u00f9sse e i l'oma torn\u00e0lo trov\u00e8\"."}
{"id": "3668629", "revid": "1543377", "url": "https://it.wikipedia.org/wiki?curid=3668629", "title": "Hakata ningy\u014d", "text": "Le sono bambole di terracotta tradizionali del Giappone, originarie della citt\u00e0 di Fukuoka, parte della quale conosciuta come Hakata dopo la fusione tra le due citt\u00e0 nel 1889.\nStoria.\nOrigini.\nLe origini delle bambole della citt\u00e0 di Hakata risalgono al XVII secolo, quando, artigiani quali Souhiti Masaki, produssero tali bambole, talvolta presentendole come doni ai templi buddisti e a Kuroda Nagamasa, il sovrano di Hakata in quel tempo. Queste bambole erano conosciute col nome di . Le bambole Hakata vengono anche celebrate durante una festivit\u00e0 loro dedicata, l'Hakata Gion Yamakasa, durante il quale i caratteristici carri allegorici vengono decorati con delle \"ningy\u014d\". Una pi\u00f9 recente ricerca accademica avrebbe individuato l'origine delle bambole nell'antica Cina, con la scoperta di numerose bambole in Porcellana Biscuit.\nIl riconoscimento come opere d'arte.\nLe bambole Hakata comparvero all'Esibizione dell'Industria Nazionale del Giappone nel 1890 e all'Exposition Universelle di Parigi nel 1900, acquistando fama internazionale.\nIl passaggio da semplici bambole in terracotta e porcellana al riconoscimento come opere d'arte di grande valore si \u00e8 verificato alla fine del XIX secolo. Un maestro artigiano, Rokusaburo Shirouzu, inizi\u00f2 a studiare colorazione, equilibrio e proporzione della struttura umana e altre moderne abilit\u00e0 artistiche sotto l'insegnamento del pittore Itusyo Yada. Da allora le bambole Hakata vennero realizzate in modo pi\u00f9 realistico. Yoichi Kojima, uno studente di Rokusabur\u014d Shirouzu, vinse una medaglia d'oro a Parigi alla Esposizione internazionale di arti decorative e industriali moderne del 1925 per le sue bambole Hakata, e gli studenti Kihei Harada e Yoichi Oayu furono insigniti con medaglie d'argento.\nNei tempi moderni.\nLe bambole Hakata ottennero successo dopo l'occupazione americana del Giappone: gli americani tornarono a casa portando alcuni esempi di queste pregiate bambole di terra cotta, dopo la seconda guerra mondiale. Successivamente, il Giappone esport\u00f2 le bambole e, allo stesso tempo, esse divennero molto comuni a livello nazionale, e l'industria manifatturiera cominci\u00f2 a produrne in grande scala, sebbene sacrificandone la qualit\u00e0. Oggigiorno le bambole Hakata hanno perduto il loro fascino per la maggior parte della popolazione, ma gli artigiani fedeli alla tradizione continuano a porre vita a questi cimeli storici."}
{"id": "3668637", "revid": "661526", "url": "https://it.wikipedia.org/wiki?curid=3668637", "title": "Premio letterario Giovanni Comisso", "text": "Il Premio letterario Giovanni Comisso Regione del Veneto \u2013 Citt\u00e0 di Treviso \u00e8 un premio letterario italiano che viene assegnato a Treviso annualmente a un'opera di narrativa italiana e a un'opera di biografia (anche di autori stranieri purch\u00e9 tradotti ed editi in Italia) pubblicata nell'anno in corso. Il premio, diventato nel tempo uno dei maggiori premi letterari italiani, \u00e8 indetto per iniziativa dell'Associazione Amici di Giovanni Comisso,di cui \u00e8 presidente onoraria Neva Agnoletti e presidente Ennio Bianco. Nel 2020 il premio festeggia la XXXIX edizione.\nOrigini.\nIl premio letterario Giovanni Comisso nasce a Treviso nel 1979 per opera di un gruppo di amici dello scrittore con una prima edizione dedicata alla narrativa, cui si aggiunse fin dalla terza edizione nel 1981 una sezione dedicata alla biografia. Obiettivo del premio \u00e8 promuovere la conoscenza dell'opera di Giovanni Comisso: a tal fine, a partire dalle prime edizioni, sono stati coinvolti gli studenti delle scuole medie superiori, distribuendo pi\u00f9 di 40.000 libri delle opere di Comisso nelle scuole d'Italia e coinvolgendo anche gli studenti di lingua italiana in universit\u00e0 straniere. \nPer 16 anni \u00e8 stato presieduto da Bruno Visentini ed ha avuto come madrina Giulietta Masina. Successivamente \u00e8 stato presieduto da Cino Boccazzi, da Neva Agnoletti e dal 2016 da Ennio Bianco. Il Premio \u00e8 sostenuto dalla Regione del Veneto, dal Comune di Treviso, dalla Camera di Commercio di Treviso - Belluno e, fin dalla prima edizione, da Assindustria Veneto Centro (gi\u00e0 Unindustria Treviso) oltre che da un nutrito gruppo di Aziende amiche del Premio Comisso.\nIl sito istituzionale del Premio Comisso, oltre a raccogliere le notizie storiche e il regolamento aggiornato, offre, alla sezione \"Rileggere Comisso\", molti scritti del grande autore trevigiano apparsi in quotidiani, riviste settimanali e mensili. La sezione \"Piazza Comisso\" si apre invece alla scena culturale attuale con contributi di scrittori, autori teatrali, poeti, musicisti, critici letterari e d'arte, artisti e designer.\nRegolamento.\nIl Premio Letterario Giovanni Comisso comprende due Sezioni:\nA partire dall'anno 2019 viene assegnato il Premio Comisso - Rotari Club Treviso Under 35 ad un autore di un'opera di Narrativa o Biografia che al momento dell'edizione dell'opera non abbia raggiunto i 35 anni di et\u00e0.\nLa Giuria Tecnica \u00e8 composta da un numero di membri variabile da 6 a 14 che rimangono in carica 3 anni (salvo riconferma). La Giuria tecnica del XXXIX Premio Comisso \u00e8 cos\u00ec composta: Giancarlo Marinelli (presidente), Cristina Battocletti, Benedetta Centovalli, Rolando Damiani, Pierluigi Panza, Sergio Perosa, Stefano Salis, Filippo Tuena. \n\u00c8 compito della Giuria Tecnica esaminare le opere pervenute e designare le terne finaliste. Il Presidente della Giuria Tecnica resta in carica 3 anni ed ha la responsabilit\u00e0 di decidere, nei casi dubbi, quali tra i libri concorrenti possano far parte della categoria \"Narrativa\" e quali della categoria \"Biografia\".\nLa Giuria Tecnica pu\u00f2, a sua discrezione, modificare il numero dei selezionati o non scegliere le terne o addirittura non assegnare il Premio per l'anno in corso, qualora le opere esaminate non rispondessero per qualit\u00e0 o per altri motivi ai requisiti da essa richiesti.\nLa Giuria Tecnica pu\u00f2, altres\u00ec, riservare un particolare riconoscimento ad un autore o critico di chiara fama per tutta la sua opera.\nOpere Premiate.\n2021\n2020\n2019\n2018\n2017\n2016\n2015\n2014\n2013\n2012\n2011\n2010\n2009\n2008\n2007\n2006\n2005\n2004\n2001\n2000\n1998\n1997\n1996\n1995\n1994\n1993\n1992\n1991\n1990\n1989\n1988\n1987\n1986\n1985\n1984\n1983\n1982\n1981\n1980\n1979"}
{"id": "3668639", "revid": "729019", "url": "https://it.wikipedia.org/wiki?curid=3668639", "title": "Amaury de S\u00e9v\u00e9rac", "text": "Biografia.\nFiglio di Alzias, signore di Beaucaire, e della sua seconda moglie Marguerite de Campendu, fu l'ultimo discendente dei baroni di S\u00e9v\u00e9rac; inizi\u00f2 la carriera militare nelle Fiandre, agli ordini del conte Giovanni II d'Armagnac.\nNel 1389 segu\u00ec Bernardo VII d'Armagnac in Spagna, dove era stato inviato dal fratello Giovanni III d'Armagnac allo scopo di reclamare il possesso di Maiorca e del Rossiglione, ma venne fatto prigioniero.\nPagato il riscatto, part\u00ec in pellegrinaggio per la Terra santa; riprese nel 1390 il suo posto al seguito di Giovanni III d'Armagnac, ed ebbe il comando con Fran\u00e7ois d'Albret di alcune colonne delle Grandi Compagnie dirette in Lombardia: il conte d'Armagnac scendeva in Italia per difendere gli interessi di suo cognato Carlo Visconti, signore di Parma e marito di Beatrice d'Armagnac, contro le mire egemoniche del cugino, il duca di Milano Gian Galeazzo Visconti. La campagna - tra l'altro - consentiva di indirizzare fuori dal territorio francese le \"Compagnies\", che da tempo saccheggiavano il sud del Paese: il governo reale, nelle persone del duca di Borgogna e del duca di Berry, stanzi\u00f2 a tal fine un finanziamento straordinario di 200.000 franchi.\nMalgrado la morte di Giovanni III, nel luglio 1391 nei pressi di Alessandria, durante uno scontro che vide 6.000 milanesi sopraffare un migliaio di francesi, Amaury prese il comando delle truppe e rimase per qualche tempo a combattere in Italia, al servizio di Parma e dei Fiorentini. Sconfisse sulla via del ritorno, in Delfinato, l'armata raccolta dal conte di Valentinois, dal vescovo di Valence e dal principe d'Orange per sbarrare la via ai mercenari superstiti, e ne fece prigionieri i nobili capitani.\nNel 1410 fu creato siniscalco di Rouergue e Quercy dal duca di Berry.\nDopo la battaglia di Azincourt, nel 1416, comand\u00f2 l'avanguardia delle truppe di Bernardo d'Armagnac contro gli inglesi, in Normandia.\nRientrato in Rouergue, Amaury si dedic\u00f2 a sviluppare l'economia locale, con l'espansione della miniera di ferro di Espeyrac e l'istituzione delle fiere a Laissac e S\u00e9v\u00e9rac; sfruttando la propria autorit\u00e0 su importanti piazzeforti come Rodez - S\u00e9v\u00e9rac, Berthol\u00e8ne, Gages, Espeyrac, cos\u00ec come i conti d'Armagnac, si schier\u00f2 contro Giovanni di Borgogna nelle lotte intestine tra gli Armagnacchi e i Borgognoni, sino alla presa di Parigi del 1418 da parte dei Borgognoni e alla morte di Bernardo. Si ritir\u00f2 quindi in Guienna al seguito della vedova di Bernardo, la contessa Bona di Berry, radun\u00f2 alcune truppe e riport\u00f2 il giovane conte Giovanni IV d'Armagnac sulle sue terre dopo averlo liberato dalla prigionia a N\u00eemes.\nTeneva il comando dell'armata reale alla battaglia di Cravant nel 1423, dove fu sconfitto dagli anglo-borgognoni.\nElevato alla dignit\u00e0 di maresciallo di Francia da Carlo VII il 1\u00ba febbraio 1424, ottenne nello stesso anno dal sovrano il castello e il paese di Cessenon, vicino Carcassonne, con diritto di godimento perpetuo; fu nominato capitano generale del Lyonnais, del M\u00e2connais e dello Charolais nel 1426.\nNel 1416 era stato nominato erede della signoria di S\u00e9v\u00e9rac-le-Ch\u00e2teau dal cugino Guy VII, ma disperando a sua volta di avere un erede aveva lasciato in testamento (1421) le proprie terre e la baronia di S\u00e9v\u00e9rac al conte Bernard de Pardiac, fratello di Giovanni IV, riservandosene solo l'usufrutto; il 7 maggio 1426 cambi\u00f2 il testamento, in favore del visconte di Lomagne, primogenito di Giovanni IV.\nBernard de Pardiac, vedendo sfumare l'eredit\u00e0, si vendic\u00f2 facendolo imprigionare nel 1427 nel castello di Gages a Montrozier, e quindi strangolare. Il conte d'Armagnac fu sospettato di connivenza, ma si dissoci\u00f2 e mise sotto processo il fratello.\nAlla famiglia d'Arpajon, imparentata, occorsero molti decenni per recuperare legalmente la baronia di S\u00e9v\u00e9rac."}
{"id": "3668644", "revid": "1543377", "url": "https://it.wikipedia.org/wiki?curid=3668644", "title": "Velociraptor!", "text": "Velociraptor! \u00e8 il quarto album in studio del gruppo musicale britannico Kasabian, pubblicato il 16 settembre 2011.\nPromozione.\nLa copertina dell'album mostra i volti dei membri della band Tom Meighan, Chris Edwards, Sergio Pizzorno e Ian Matthews disegnati dal video di \"Switchblade Smiles\" ed \u00e8 stata creata dal designer inglese Aitor Throup, che ha anche diretto il video della canzone.\nIl 7 giugno \u00e8 stato pubblicato un video musicale per \"Switchblade Smiles\", scaricabile gratuitamente da coloro che hanno prenotato l'album e pubblicato come singolo promozionale su iTunes.\nIl primo singolo estratto \u00e8 \"Days Are Forgotten\", uscito il 9 settembre in Inghilterra, seguito da \"Re-Wired\", pubblicato il 20 ottobre. Nel 2012 sono stati poi estratti come singoli anche \"Goodbye Kiss\" (20 febbraio) e \"Man of Simple Pleasures\" (7 maggio). Particolare interessante \u00e8 la scelta delle cover di ogni singolo: a partire da \"Days Are Forgotten\" infatti ogni singolo \u00e8 stato rappresentato da una piuma nera, di forme diverse e di dimensioni sempre maggiori. Queste piume sono state poi realizzate in piccole spille di metallo disponibili nel box Limited Edition dell'album pubblicato nel gennaio 2012.\nAnche se non \u00e8 stato estratto come singolo, anche per il brano \"Neon Noon\" (ultimo brano del disco, definito da Sergio Pizzorno come \"il modo perfetto per chiudere l'album\") \u00e8 stato realizzato un video musicale, girato da Pizzorno stesso a casa sua con l'uso del suo cellulare e di quattro specchi. Pizzorno ha affermato che il video \u00e8 stato ispirato dalle luci \"psichedeliche\" della lampada da notte di suo figlio.\nStile musicale.\nL'album si presenta come un insieme di influenze britpop, indie ed elettroniche unite in una maniera estremamente personale. Molti brani sono caratterizzati da riff di chitarra tipicamente rock e sonorit\u00e0 neopsichedeliche, anche se sono presenti canzoni pi\u00f9 orecchiabili e rilassanti come \"Man of Simple Pleasure\" e \"Goodbye Kiss\".\nCome detto da Sergio Pizzorno, mente principale della band e autore dei brani, la scrittura dell'album \u00e8 stata fortemente influenzata dai Nirvana e dai Pink Floyd.\nSuccesso commerciale.\n\"Velociraptor!\" ha debuttato, come i precedenti album dei Kasabian, alla posizione numero uno della Official Albums Chart, vendendo oltre 90.000 copie nella sua prima settimana di uscita solo nel Regno Unito, per poi raggiungere le 279.000 copie a fine anno, risultando il settimo album rock pi\u00f9 venduto del 2011 nel paese. Nel 2013 l'album \u00e8 stato certificato disco di platino per aver venduto oltre 300.000 copie nel Regno Unito. Durante la sua prima settimana di pubblicazione, ha venduto oltre 123.000 copie in tutto il mondo, risultando il quarto album pi\u00f9 venduto a livello internazionale quella settimana.\nIn Italia il disco ha piazzato discrete vendite nel corso del 2012, dopo la pubblicazione del singolo \"Goodbye Kiss\", ottenendo come il brano il disco d'oro per le oltre 30.000 copie vendute. A fine anno \"Goodbye Kiss\" \u00e8 stato certificato disco di platino in Italia, e \"Velociraptor!\" \u00e8 risultato il 66\u00ba album pi\u00f9 venduto nella penisola. \u00c8 stato certificato disco d'oro anche in Polonia, dopo aver venduto oltre 10.000 copie.\nTracce.\nTesti e musiche di Sergio Pizzorno.\nEdizione deluxe.\nContiene oltre al disco un DVD con il concerto dei Kasabian all'O2 di Dublino.\nLimited Edition.\nPubblicata nel gennaio 2012 in sole 1.000 copie, l'edizione limitata dell'album consiste in un box set contenente:\nSuper Deluxe Edition.\nLa Super Deluxe Edition vede l'aggiunta della traccia bonus \"Pistols at Dawn\" e dello stesso DVD pubblicato in Giappone con la Special Limited Edition.\n\"Man of Simple Pleasures\" Italian Special EP.\nIl 30 maggio 2012 \u00e8 stata pubblicata un'edizione speciale di \"Velociraptor!\" esclusivamente per l'Italia. Oltre al CD originale \u00e8 presente un EP di nove tracce, tra le quali \u00e8 presente una nuova versione di \"Man of Simple Pleasures\" realizzata con J-Ax."}
{"id": "3668647", "revid": "1543377", "url": "https://it.wikipedia.org/wiki?curid=3668647", "title": "Authion (avviso)", "text": "L'Authion \u00e8 stato un avviso di II ordine a ruote della Regia Marina, gi\u00e0 della Marina del Regno di Sardegna.\nStoria.\nImpostato nei cantieri di Blackwall, in Inghilterra, nel 1846, per conto della Marina sarda, l'\"Authion\" venne varato e completato nel corso dell'anno successivo.\nPoco dopo l'entrata in servizio l'avviso fu coinvolto nelle operazioni della prima guerra d'indipendenza: agli ordini del comandante Millelire, nella primavera-estate del 1848 venne aggregato alla squadra sarda che impose il blocco al porto di Trieste, a favore di Venezia insorta. Dal 7 giugno al 14 agosto le navi sardo-piemontesi e ad alcune unit\u00e0 venete, stazionarono al largo di Trieste nell'ambito del blocco navale imposto alla citt\u00e0, importante porto civile e militare austro-ungarico. Tale blocco rimase per\u00f2 sulla carta, dato che la squadra sardo-veneta, giunta davanti a Trieste gi\u00e0 il 23 maggio, aveva ricevuto diversi consoli delle nazioni della Confederazione tedesca, i quali affermarono che qualunque atto di guerra contro Trieste sarebbe stato considerato anche contro i loro stati. La squadra italiana rimase pertanto inattiva, e non reag\u00ec nemmeno quando, il 6 giugno, la nave ammiraglia \"San Michele\" venne colpita di rimbalzo da una palla sparata per provocazione da una fregata austroungarica. Nonostante la formale proclamazione del blocco, avvenuta l'11 giugno, diverse navi nemiche con carichi militari riuscirono ad entrare ed uscire da Trieste senza incontrare ostacoli. Le navi sarde rientrarono a Venezia in agosto e ricevettero l'ordine di ritrasportare in Piemonte via mare il corpo di spedizione sardo-piemontese del generale La Marmora, costituito da circa 2.000 uomini. Tornate ad Ancona il 9 settembre, negli ultimi giorni di ottobre le navi effettuarono una breve puntata su Venezia, per poi tornare rapidamente nel porto marchigiano. La Squadra sarda fu poi fatta rientrare in patria in seguito alla definitiva sconfitta di Novara.\nNel 1855-1856, nel corso della guerra di Crimea, l'\"Authion\" fece parte della Divisione Navale sarda inviata in Crimea (forte complessivamente di 23 navi di vario tipo, 126 pezzi d\u2019artiglieria e 2574 uomini) e partecip\u00f2 alle operazioni di tale conflitto, venendo impiegato nel trasporto delle truppe piemontesi e dei relativi rifornimenti. Nel corso di questa campagna le truppe piemontesi ebbero pesanti perdite a causa, pi\u00f9 che del nemico, di una gravissima epidemia di colera: la prima vittima del morbo fu il cappellano dell'\"Authion\", don Astengo, deceduto l'11 maggio 1855, quando ancora la nave era in navigazione alla volta di Balaklava.\nTra il marzo 1857 ed il maggio 1858 l'avviso stazion\u00f2 alla foce del Danubio. Nel corso della seconda guerra d'indipendenza, nel 1859, l'unit\u00e0, al comando del capitano di fregata Baldassarre Galli della Mantica, oper\u00f2 in Adriatico insieme a navi francesi, con compiti di \u201cpolizia marittima\u201d. Altro fatto di cui la nave fu protagonista nel corso di tale conflitto fu lo sbarco a Marina di Carrara, il 1\u00ba maggio 1859 (comandava allora la nave il tenente di vascello Galli della Loggia) di un reparto di alcuni ufficiali e 67 volontari della guardia nazionale genovese, equipaggiati con 400 fucili e parecchie munizioni, al comando del generale Ignazio Ribotti di Moli\u00e8res, con a bordo i quali la nave era partita da Genova facendo tappa anche a La Spezia.\nIl 4 aprile 1860, alcune settimane prima della spedizione dei Mille, l'\"Authion\" e la pirofregata \"Governolo\" furono inviati a Palermo per valutare l'entit\u00e0 delle forze in campo nelle rivolte scoppiate in Sicilia. L'avviso, al comando del tenente di vascello Piola-Caselli, segu\u00ec poi le operazioni dei garibaldini restando per qualche tempo in Sicilia: tra i suoi compiti vi furono anche quelli di collegamento postale (la nave part\u00ec da Palermo il 25 giugno 1860 e trasport\u00f2 a Cagliari un singolo carico di posta, annunciando inoltre la liberazione della citt\u00e0 siciliana, e rientrando poi a Palermo con altra posta tre giorni pi\u00f9 tardi). Dal 28 luglio al 22 settembre 1860 comand\u00f2 l'\"Authion\" il capitano di fregata Emilio Fa\u00e0 di Bruno.\nAll'inizio del 1861 la nave prese parte alle operazioni contro la piazzaforte di Gaeta, dove si era asserragliata la famiglia reale borbonica. Il 20 gennaio 1861 l'\"Authion\", al comando del capitano di fregata Emilio Fa\u00e0 di Bruno (che aveva riassunto il comando della nave il 2 ottobre 1861, per poi mantenerlo sino al 10 aprile 1861), rimorchi\u00f2 un pontone da Genova a Gaeta, poi fece subito ritorno nel porto ligure, dove venne equipaggiato con un cannone rigato da 160\u00a0mm ed uno da 40 libbre. Cos\u00ec armato, ai primi di febbraio l'avviso si present\u00f2 nelle acque di Mola di Gaeta, aggregandosi alla squadra italiana impegnata nel bombardamento della piazzaforte assediata, per la quale svolse, grazie alla sua buona velocit\u00e0, un eccellente servizio nel trasporto degli ordini e delle comunicazioni, nonch\u00e9 nella sorveglianza e nelle operazioni di blocco navale. La nave partecip\u00f2 all'assedio di Gaeta sino alla resa della citt\u00e0, avvenuta il 13 febbraio 1861.\nIl 17 marzo 1861, con la nascita della Regia Marina, l'\"Authion\" venne iscritto nei suoi ruoli come avviso a ruote (dal 14 giugno 1863 la classificazione fu precisata in avviso di II ordine a ruote).\nNel 1866-1867 la nave venne sottoposta a lavori, terminati i quali venne assegnata alla squadra permanente d'evoluzione.\nNel settembre 1871 l'avviso, agli ordini del comandante Denti, prese parte a Cagliari, con funzioni di nave appoggio, agli esperimenti sul funzionamento del prototipo di minisommergibile \u201cTalpa Marina\u201d, progettato da Giovan Battista Toselli. Negli anni '70 dell'Ottocento la nave venne inviata a difesa degli interessi italiani nelle zone pi\u00f9 turbolente del Mediterraneo.\nIl 10 agosto 1873 l'\"Authion\", mentre si trovava ormeggiato a Cagliari, venne accidentalmente speronato dal piroscafo mercantile \"Caprera\", proveniente da Napoli, che abbatt\u00e9 l'alberetto dell'albero di trinchetto dell'avviso.\nNel settembre 1873 il vecchio avviso, nel corso dei tumulti che avrebbero portato alla nascita e breve vita della prima repubblica spagnola, venne inviato a Barcellona, ad Alicante ed a Cartagena, traendo in salvo 120 italiani e rimorchiando fuori dal porto di Cartagena nove mercantili tra cui il piroscafo \"Cavour\", che, carico di grano, era caduto in mano ai rivoluzionari. In seguito a queste azioni il comandante della nave, capitano di corvetta Carlo De Amenzaga, venne promosso capitano di fregata.\nIl 25 giugno 1874 l'\"Authion\" collabor\u00f2, insieme al piroscafo \"Ancona\", alle operazioni di disincaglio della pirofregata corazzata \"Venezia\", arenatasi nei pressi di Taranto. Il 19 novembre 1874 una scialuppa dell'avviso, durante una violenta tempesta, raggiunse nella rada di Trapani quattro piroscafi in difficolt\u00e0 (due italiani, uno inglese ed uno greco) e li salv\u00f2 da grave rischio d'incaglio e naufragio.\nNel 1875 l'armamento dell'\"Authion\" venne ridotto a due cannoni da 75\u00a0mm, ed il 1\u00ba luglio 1877 l'unit\u00e0 venne declassata a nave sussidiaria di III classe.\nTra il 1876 ed il 1877, durante la guerra russo-turca, la nave stazion\u00f2 a Salonicco, mentre nel 1878, dopo aver subito dei lavori in bacino di carenaggio nell'Arsenale di Napoli ed aver temporaneamente fatto parte della I Divisione della squadra permanente, partecipando anche ad una rivista navale a Taranto, fu a Prevesa, nel corso delle rivolte in Epiro, mentre in agosto si rec\u00f2 a Suda. Successivamente l'unit\u00e0 fu stazionaria anche ad Algeri, Creta, Candia, Costantinopoli e La Goletta (dove giunse nel gennaio 1880, al comando del capitano di corvetta Carlo Mirabello, e da dove rientr\u00f2 nella seconda met\u00e0 di febbraio, non potendovisi trattenere ulteriormente, a causa del maltempo). Nella prima met\u00e0 del 1881 fu a Cagliari, da dove in luglio si rec\u00f2 a Tunisi.\nDisarmato sul finire del 1881, l'anziano \"Authion\" venne radiato il 5 gennaio successivo. Trainato a Taranto, lo scafo dell'avviso venne ancora utilizzato come deposito di fulmicotone sino al 1896, prima della demolizione."}
{"id": "3668648", "revid": "729019", "url": "https://it.wikipedia.org/wiki?curid=3668648", "title": "Stazione di Mohammedia", "text": "La stazione di Mohammedia \u00e8 la stazione della citt\u00e0 omonima in Marocco.\nLa stazione \u00e8 stata rinnovata nel 2009; si estende su 1360 m\u00b2, e l'investimento \u00e8 stato di 15 milioni di dirham. \u00c8 dotata di attrezzature moderne, con una sala d'attesa ampia, diversi sportelli in biglietteria, una segnaletica luminosa, locali sanitari, banche, ripari per i viaggiatori, esercizi commerciali, un posto di ristoro e un parcheggio di 4600 m\u00b2 con una capacit\u00e0 di 220 auto."}
{"id": "3668665", "revid": "31886", "url": "https://it.wikipedia.org/wiki?curid=3668665", "title": "Cinque n\u014d moderni", "text": " \u00e8 una raccolta di drammi dello scrittore giapponese Yukio Mishima, composti tra il 1950 e 1955 e presentati a Tokyo come drammi moderni. Di questi cinque, soltanto \"Il Tamburo di Damasco\" fu messo in scena con i tipici costumi n\u014d, mentre la rappresentazione di \"Signora Aoi\" fu ispirata all'Opera occidentale.\nTutti i testi ripropongono vecchie trame n\u014d o storie tradizionali, traslandole in un ambiente moderno. Per questo lavoro, nel 1955 Mishima ha ricevuto il prestigioso premio Kishida per le opere drammatiche.\nDrammi.\nUn poeta incontra Komachi, una vecchia dall'aspetto non pi\u00f9 gradevole, in un parco di Tokyo, e lei ricorda di quando era bella oltre ottanta anni prima: ricorda di una notte negli anni '80 del 1800 e con l'aiuto del poeta (che interpreta il militare di cui si era innamorata) ricordano quei momenti. \nIl poeta comprende il posto in cui risiede la bellezza della donna e va oltre la sua senilit\u00e0, costretto, per\u00f2, a non svelarle nulla, perch\u00e9 svelarle ci\u00f2 che prova equivarrebbe a ucciderla.\nUn anziano si innamora di una vicina, che insieme ad alcuni suoi amici decide di prendersi gioco di lui: solo se riuscir\u00e0 a far suonare il suo tamburo, costruito col damasco, quindi impossibile da far risuonare, il vecchietto potr\u00e0 guadagnarsi un bacio.\nUn giovane senza alcun obiettivo nella sua vita vacua si chiede cosa succederebbe se riuscisse a dormire su un cuscino capace di far comprendere al sognatore ci\u00f2 che lui gi\u00e0 capisce, ovvero la futilit\u00e0 della vita."}
{"id": "3668673", "revid": "62748", "url": "https://it.wikipedia.org/wiki?curid=3668673", "title": "Unit\u00e0 mobile di rianimazione", "text": ""}
{"id": "3668674", "revid": "1543377", "url": "https://it.wikipedia.org/wiki?curid=3668674", "title": "Io e la mia ombra", "text": "Io e la mia ombra \u00e8 un album musicale dei Casino Royale, pubblicato nel 2011."}
{"id": "3668690", "revid": "599013", "url": "https://it.wikipedia.org/wiki?curid=3668690", "title": "Brian van Loo", "text": ""}
{"id": "3668695", "revid": "1100311", "url": "https://it.wikipedia.org/wiki?curid=3668695", "title": "Maikel Kieftenbeld", "text": ""}
{"id": "3668705", "revid": "123320226", "url": "https://it.wikipedia.org/wiki?curid=3668705", "title": "Ninurta", "text": "Ninurta (Nin Ur: Signore della Terra) era nella mitologia sumera e accadica il dio di Lagash, identificato con Nin\u011dirsu, il quale \u00e8 per tutto identico a lui. Nelle vecchie traslitterazioni il nome veniva reso come Ninib o Ninip, e nelle prime descrizioni era ritratto come una divinit\u00e0 solare. \nIn Nippur, Ninurta era adorato come parte di una triade di divinit\u00e0 che comprendeva suo padre, Enlil, e sua madre, Nin\u1e2bursa\u011d.\nNinurta viene spesso ritratto con arco e freccia, una spada a falce o una mazza, nota sotto il nome di Sharur. Sharur \u00e8 in grado di parlare nell'antica leggenda sumera chiamata \"Atti e Gesta di Ninurta\", e pu\u00f2 prendere la forma di un leone alato che rappresenta l'archetipo del successivo Lamassu.\nIn un'altra leggenda Ninurta combatte con un mostro dalle fattezze di un uccello chiamato Imdugud (accadico: Anz\u00fb). Una versione babilonese parla di come il mostro Anz\u00fb rub\u00f2 le Tavolette dei Destini di cui Enlil necessitava per poter mantenere il proprio comando. Ninurta uccide ognuno dei mostri in seguito noti come \"Eroi Uccisi\" (il Guerriero Drago, il Re Palma, Lord Saman-ana, il Bisonte da battaglia, il Tritone, il Serpente a sette teste, il Montone selvaggio a sei teste), e li spogli\u00f2 degli oggetti di valore (Gypsum, Rame forte, la nave Magilum), ed infine Anz\u00fb viene ucciso da Ninurta, il quale riporta le Tavolette al padre Enlil.\nLa moglie di Ninurta era Ugallu in Nippur e Bau quando egli veniva chiamato Ningirsu.\nCulti.\nIl culto di Ninurta pu\u00f2 essere fatto risalire al pi\u00f9 antico periodo di storia sumera. Nelle iscrizioni rinvenute a Lagash appare col nome di \"Ningirsu\", \"il signore di Girsu\", con Girsu che sarebbe il nome di una citt\u00e0 in cui era considerato come patrono. \nNinurta appare con due capacit\u00e0 negli epiteti e negli inni a lui dedicati. Da un lato \u00e8 un dio contadino e guaritore che toglie agli uomini le malattie ed il controllo da parte dei demoni; d'altra parte \u00e8 il dio del Vento Meridionale essendo il figlio di Enlil, prendendo il posto della madre Ninharsag che era in precedenza la dea del Vento Meridionale. Il fratello di Enlil, Enki, viene descritto come mentore di Ninurta, da cui Ninurta assimil\u00f2 molti potenti Me, tra cui il Diluvio.\nRimase popolare durante il regno assiro: due sovrani di Assiria portarono il nome di Tukulti-Ninurta. Assurnasirpal II (883-859 a.C.) costru\u00ec per lui un tempio nella capitale Calah (ora Nimrud). In Assiria Ninurta venne adorato assieme ad A\u0161\u0161ur e Mulissu.\nAlla fine del periodo neobabilonese ed all'inizio del persiano, il sincretismo sembra aver fuso le caratteristiche di Ninurta con quelle di Nergal. I due dei venivano spesso invocati insieme, e descritti come un'unica divinit\u00e0.\nNel sistema astro-teologico Ninurta era associato al pianeta Saturno, o forse era figlio o un aspetto di Saturno. Nel suo essere divinit\u00e0 contadina, ha caratteristiche comuni col dio greco dei raccolti Crono, che i Romani a loro volta identificarono con il loro dio della fertilit\u00e0 Saturno."}
{"id": "3668706", "revid": "125231403", "url": "https://it.wikipedia.org/wiki?curid=3668706", "title": "Jonas Ivens", "text": ""}
{"id": "3668720", "revid": "1798099", "url": "https://it.wikipedia.org/wiki?curid=3668720", "title": "Vance Packard", "text": "Biografia.\nNato in una piccola citt\u00e0 della Pennsylvania da Philip J. Packard e Mabel Case Packard, negli anni dal 1920 al 1932 ha frequentato la scuola a State College e poi si \u00e8 iscritto all'universit\u00e0 in quella che diventer\u00e0 la Penn State University, dove si \u00e8 laureato nel 1936, per poi lavorare per breve tempo a un giornale locale, il \"Centre Daily Times\". Nel 1937 ha conseguito la laurea magistrale alla Columbia University Graduate School of Journalism. Ha quindi lavorato al \"Boston Daily Record\" e nel 1939 ha sposato Virginia Matthews.\nNel 1940 \u00e8 diventato reporter presso la Associated Press e nel 1942, ha cominciato a lavorare al \"The American Magazine\". Quando questo giornale ha chiuso, nel luglio del 1956, Packard si \u00e8 trasferito al \"Collier's\". Nel 1957, avendo perso anche questo lavoro, si dedic\u00f2 all'osservazione della societ\u00e0 scrivendo il saggio \"The Hidden Persuaders\" che fu subito un grande successo internazionale. \u00c8 stato il primo saggio importante che ha analizzato i messaggi subliminali e il potere occulto della pubblicit\u00e0.\nDa allora, fino alla morte, nel 1996 all'ospedale di Martha's Vineyard in Massachusetts, ha dedicato la propria vita a scrivere saggi tra sociologia, critica e denuncia sociale e critica della propaganda politica, contribuendo all'analisi del mondo contemporaneo del consumismo, della pubblicit\u00e0 e dell'apparenza sociale. Occasionalmente \u00e8 stato anche ospite di radio e televisioni e ha anche insegnato giornalismo. Con \"I persuasori occulti\" e con \"I cacciatori di prestigio\" ha vinto il National Book Award per la saggistica.\nIn italiano quasi tutti i suoi libri sono usciti nella collana dei Saggi di Giulio Einaudi Editore, con una certa eco nei giornali e nelle riviste di cultura, soprattutto negli anni 1970. Con i \"Persuasori Occulti\" (\"The Hidden Persuaders\", 1957) Packard ebbe il merito di illustrare i nuovi pervasivi metodi tecnologici a disposizione dell'industria pubblicitaria con l'impiego di tecniche mutuate dalla psichiatria e dalla psicologia del profondo, agli albori dei mass-media, sollevando la questione etica di queste manipolazioni.\nEvidenzi\u00f2 come nell'America, soprattutto del secondo dopoguerra mondiale, fu praticata, un'aggressiva propaganda in cui il buon cittadino era individuato nel buon consumatore: di conseguenza si ebbe lo sviluppo dell'industria pubblicitaria che utilizz\u00f2 metodi leciti quanto nascosti, giovandosi delle scoperte tecnologiche moderne e della ricerca scientifica. Tali tecniche venivano usate anche nelle competizioni elettorali.\nOpere.\nnuove tecnologie quali archiviazione su computer, tecniche di\nsorveglianza e metodi di influenza del comportamento umano)"}
{"id": "3668724", "revid": "671029", "url": "https://it.wikipedia.org/wiki?curid=3668724", "title": "Divisione Nazionale B 2011-2012", "text": "La Divisione Nazionale B 2011-2012 \u00e8 stata la prima stagione del quarto livello del Campionato italiano di pallacanestro, dopo il cambio di denominazione dei campionati dilettantistici avvenuta nell'estate 2011.\nIl campionato era in precedenza noto come Serie B Dilettanti, ed ancora prima come Serie B2.\nRegolamento.\nStagione regolare.\nSono previsti 3 gironi composti da 17 squadre ciascuno. Secondo quanto stabilito dalla Federazione Italiana Pallacanestro, le squadre di ciascun girone si affrontano in gare di andata e ritorno. Inizialmente le squadre previste erano 54 (18 per girone), ma le successive rinunzie dell'Edera Sassari (girone A), di Osimo (girone B) e di Patti (girone C) hanno portato alla riduzione del numero di squadre partecipanti.\nIl 25 novembre, dopo 10 giornate gi\u00e0 giocate, la FIP ha escluso la Falconstar Monfalcone dal campionato: da quel momento il solo girone B viene ristretto a 16 squadre. Nel mese di gennaio, dopo la 1\u00aa di ritorno, la Robur Sassari si ritira dal girone A, portandolo anch'esso a 16 squadre.\nDopo la prima fase, sono previsti play-off e play-out.\nPlay-off.\nGirone A.\nQuarti di finale.\nDate: 6 maggio, 9-10 maggio, 12-13 maggio.\nSemifinali.\nDate: 20-23 maggio, 23-27 maggio, 30 maggio.\nFinale.\nDate: 5 giugno, 7 giugno, 10 giugno.\nGirone B.\nQuarti di finale.\nDate: 5-6 maggio, 9-10 maggio, 13 maggio.\nSemifinali.\nDate: 19-23 maggio, 23-25 maggio, 26-27 maggio.\nFinale.\nDate: 3 giugno, 6 giugno, 10 giugno.\nGirone C.\nQuarti di finale.\nDate: 6 maggio, 10 maggio, 13 maggio.\nSemifinali.\nDate: 20 maggio, 24 maggio, 27 maggio.\nFinale.\nDate: 3 giugno, 7 giugno, 10 giugno.\nConcentramento Promozione.\nDate: 15 giugno, 16 giugno, 17 giugno al PalaPostePay-Arena Altero Felici di Roma.\nPlay-out.\nPrimo Turno.\nDate: 5-6 maggio, 9-10 maggio, 12-13 maggio.\nSecondo Turno.\nDate: 19-20 maggio, 23-24 maggio, 27 maggio.\nConcentramento Retrocessione.\nDate: 8 giugno, 9 giugno, 10 giugno, al PalaCingolani di Recanati"}
{"id": "3668734", "revid": "1305887", "url": "https://it.wikipedia.org/wiki?curid=3668734", "title": "Kaiketsu Zubat", "text": " \u00e8 una serie \"tokusatsu\" giapponese creata da Sh\u014dtar\u014d Ishinomori e trasmessa su TV Tokyo dal 2 febbraio 1977 al 28 settembre 1977, per un totale di 32 episodi.\nStoria e dettagli.\nZubat \u00e8 un eroe che possiede delle caratteristiche uniche nei confronti di altre serie del genere. Zubat non ha una vera e propria trasformazione come gli altri supereroi dei \"tokusatsu\". Ken Hayakawa, interpretato da Hiroshi Miyauchi, \u00e8 un detective privato vestito da cowboy, e per diventare Zubat, semplicemente indossa un costume rosso e nero, nascosto all'interno della sua chitarra che apre premendo un pulsante: un casco rosso con un simbolo a forma di Z sulla testa, una tuta di gomma, e una sciarpa bianca. Il nome Zubat viene dall'effetto sonoro \"zubatto\", interpretato come il suono di qualcosa colpito con precisione. Anche gli antagonisti sono atipici, invece di mostri, Zubat combatte contro criminali in costume, membri dell'organizzazione Dagger, responsabili della morte del suo miglior amico, dal quale si \u00e8 anche procurato il costume di Zubat. Solitamente in ogni episodio si vede un membro Dagger e la sua guardia del corpo terrorizzare un gruppo di persone indifese. Poi appare Ken, che incontra la guardia del corpo del mafioso di turno, e lo sfida a una dimostrazione della sua specific\u00e0 abilit\u00e0 (con la pistola, spada ecc.). Ken vince la sfida dimostrando di essere sempre il migliore. Dopo aver sconfitto l'antagonista dell'episodio, Zubat, prima di consegnarlo alla polizia, lo interroga per verificare se \u00e8 lui l'assassino del suo amico. La serie venne parodiata dalla Daicon Films, l'attuale Gainax, con la serie Kaiketzu Noutenki."}
{"id": "3668735", "revid": "198277", "url": "https://it.wikipedia.org/wiki?curid=3668735", "title": "Kees Kwakman", "text": ""}
{"id": "3668737", "revid": "287204", "url": "https://it.wikipedia.org/wiki?curid=3668737", "title": "Gran Premio motociclistico del Giappone 1963", "text": "Il Gran Premio motociclistico del Giappone fu l'ultimo appuntamento del motomondiale 1963, si tratt\u00f2 della seconda edizione del GP del Giappone e della prima edizione valida per il motomondiale.\nSi svolse il 10 novembre 1963 sul circuito di Suzuka. Erano in programma le classi 50, 125, 250 e 350; la gara della 350 (svoltasi su 25 giri) non fu per\u00f2 considerata valida per il Mondiale poich\u00e9 si presentarono alla partenza solo tre piloti, gli hondisti Redman, Yamashita e Taveri, che chiusero nell'ordine la gara.\nSi arriv\u00f2 alla gara con due titoli iridati ancora in bilico: quello della classe 125, dove Hugh Anderson, giunto alle spalle del compagno di squadra Frank Perris in questa tappa (alla sua prima affermazione nel motomondiale), ottenne il secondo titolo dell'anno dopo quello gi\u00e0 matematicamente assegnato della 50, e quello della 250 dove Jim Redman (che ottenne anche la vittoria nella gara) doppi\u00f2 il titolo gi\u00e0 ottenuto nella 350.\nLa gara della 50, con il titolo gi\u00e0 assegnato, fu appannaggio di Luigi Taveri su Honda.\nClasse 250.\nLa Suzuki present\u00f2 in occasione della gara di casa un nuovo modello dotato di motore a quattro cilindri e 2 tempi affidato a Ernst Degner, Frank Perris e Hugh Anderson; l'esordio non fu particolarmente fortunato visto che Degner cadde al primo giro, Perris si ritir\u00f2 dopo aver aiutato il compagno la cui moto si era incendiata e Anderson termin\u00f2 la gara solo al decimo posto.\nClasse 50.\nLa lotta per il titolo iridato si concluse virtualmente con il ritiro di Hans-Georg Anscheidt su Kreidler che lasci\u00f2 via libera alla Suzuki di Hugh Anderson.\nIn classifica, seppure solo al decimo posto, anche la Tohatsu affidata a Dave Simmonds con la casa giapponese che annunci\u00f2 la sua intenzione di partecipare in forma continuativa alle gare dell'anno seguente."}
{"id": "3668740", "revid": "767487", "url": "https://it.wikipedia.org/wiki?curid=3668740", "title": "Danny Holla", "text": ""}
{"id": "3668747", "revid": "121725649", "url": "https://it.wikipedia.org/wiki?curid=3668747", "title": "Capitoli di Lupin III (prima serie)", "text": "Questa \u00e8 la lista dei capitoli di \"Lupin III\", la prima serie dell'omonimo manga scritto e illustrato da Monkey Punch.\nStoria editoriale.\nLa serie originale era formata da 94 capitoli e fu pubblicata dal 10 agosto 1967 al 22 maggio 1969 sulle pagine della rivista \"Weekly Manga Action\", pubblicata dalla Futabasha. Due anni dopo, nel 1971, Monkey Punch riprese la serie aggiungendo 36 nuovi capitoli indicati come e stampati tra il 12 agosto 1971 e il 27 aprile 1972 sempre sulla stessa rivista.\nQuesti 130 capitoli (129 + 1 extra) formano la prima serie manga di Lupin III e furono riuniti nella serie di 14 tank\u014dbon pubblicata con l'etichetta \"Power Comics\" dal 25 settembre 1974 al 10 dicembre 1975 e ristampati ulteriormente con l'etichetta \"Action Comics\" in 11 volumi dal 22 ottobre 1984 al 23 marzo 1985. In tank\u014dbon i capitoli della prima serie propriamente detta e quelli delle \"Shin b\u014dken\" formano un'unica serie senza differenza di titolo e con una numerazione continua dei capitoli da 1 a 129, mentre su rivista i capitoli delle \"Shin b\u014dken\" erano numerati da 1 a 35. Le due edizioni presentano alcune differenze nell'ordine dei capitoli, sia fra loro sia rispetto all'ordine della rivista.\nIn Italia i capitoli sono stati pubblicati dalla Star Comics nella collana \"Orion\" in 13 volumi dal settembre 2002 al settembre 2003. Dei 130 capitoli ne sono arrivati solo 120, alcuni dei quali riuniti in un unico capitolo o numerati diversamente rispetto alle pubblicazioni originali. In totale i capitoli italiani sono 109 pi\u00f9 l'extra. La serie \u00e8 stata poi ristampata dalla Panini Comics."}
{"id": "3668748", "revid": "889336", "url": "https://it.wikipedia.org/wiki?curid=3668748", "title": "Leandro Bacuna", "text": "\u00c8 il fratello maggiore di Juninho, centrocampista del Orlando Pirates Football Club. \u00c8 il miglior marcatore della storia della nazionale caraibica.\nCaratteristiche tecniche.\nGioca prevalentemente come terzino destro o esterno, ma pu\u00f2 essere impiegato anche come ala offensiva in un tridente d'attacco, risultando un vero e proprio jolly. Dotato di buona buona velocit\u00e0 oltre ad avere una discreta tecnica di base, inoltre possiede un buon tiro dalla lunga distanza e buona abilit\u00e0 nel saper calciare i calci piazzati.\nCarriera.\nClub.\nGroningen e Aston Villa.\nNell'estate 2009 viene acquistato dal Groningen dove gioca in Eredivisie per quattro anni.\nIl 1\u00ba luglio 2013 viene ingaggiato dall'Aston Villa.\nNazionale.\nHa rappresentato le giovanili olandesi Under-19 e Under-21.\nIl 24 marzo 2016 ha esordito ufficialmente con la Nazionale di Cura\u00e7ao. \u00c8 il miglior marcatore della storia della sua nazionale.\nStatistiche.\nPresenze e reti nei club.\n\"Statistiche aggiornate al 27 settembre 2016.\""}
{"id": "3668749", "revid": "1005847", "url": "https://it.wikipedia.org/wiki?curid=3668749", "title": "Alleanza Popolare Croata di Bosnia ed Erzegovina", "text": "Alleanza Popolare Croata di Bosnia ed Erzegovina (in croato: \"Hrvatski narodni savez Bosne i Hercegovine\") \u00e8 un partito politico della Bosnia ed Erzegovina di orientamento cristiano-democratico; fondato nel 2007 col nome di Partito Contadino Croato - Nuova Iniziativa Croata (\"Hrvatska Selja\u010dka Stranka - Nova Hrvatska Inicijativ\" - HSS-NHI), \u00e8 stato ridenominato nel 2013.\nLa formazione si afferm\u00f2 dalla fusione tra due soggetti politici:"}
{"id": "3668758", "revid": "1573940", "url": "https://it.wikipedia.org/wiki?curid=3668758", "title": "Halosaurus ovenii", "text": "L'alosauro (Halosaurus owenii ) \u00e8 un pesce osseo marino appartenente alla famiglia Halosauridae.\nDistribuzione e habitat.\n\u00c8 presente nell'oceano Atlantico sia orientale che occidentale, limitatamente alle zone tropicali e subtropicali. Si conoscono due segnalazioni nel mar Mediterraneo, una nel 1963 in Algeria e l'altra nel 1979 presso la Sardegna meridionale.\n\u00c8 un pesce abissale, vive lungo la scarpata continentale, solitamente tra i 440 ed i 1600 metri.\nDescrizione.\nL'aspetto \u00e8 simile a quello del \"Notacanthus bonaparte\" e del \"Polyacanthonotus rissoanus\" ma ancora pi\u00f9 allungato, con l'estremit\u00e0 posteriore filiforme e priva di pinna caudale. La pinna dorsale \u00e8 presente, breve. Le pinne ventrali sono inserite appena anteriormente alla dorsale. Il muso \u00e8 dotato di un rostro largo e sottile, la bocca \u00e8 nettamente infera. Le scaglie sono abbastanza grandi.\nIl colore \u00e8 argenteo rosato con dorso pi\u00f9 scuro.\nMisura fino a 60\u00a0cm di lunghezza.\nBiologia.\nQuasi ignota. Probabilmente \u00e8 gregario.\nAlimentazione.\nSi ciba di invertebrati del benthos e di piccoli pesci.\nRiproduzione.\nI maschi hanno narici allargate e di colore scuro. Le larve sono leptocefali.\nPesca.\nCasuale con reti a strascico.\nValore economico nullo."}
{"id": "3668759", "revid": "1310927", "url": "https://it.wikipedia.org/wiki?curid=3668759", "title": "David Texeira", "text": ""}
{"id": "3668760", "revid": "281901", "url": "https://it.wikipedia.org/wiki?curid=3668760", "title": "Halosaurus owenii", "text": ""}
{"id": "3668762", "revid": "281901", "url": "https://it.wikipedia.org/wiki?curid=3668762", "title": "Halosaurus oweni", "text": ""}
{"id": "3668763", "revid": "281901", "url": "https://it.wikipedia.org/wiki?curid=3668763", "title": "Alosauro", "text": ""}
{"id": "3668766", "revid": "767487", "url": "https://it.wikipedia.org/wiki?curid=3668766", "title": "Italian gigol\u00f2", "text": "Italian gigol\u00f2 \u00e8 un film italiano del 1999 diretto da Nin\u00ec Grassia.\nIl regista ha curato in prima persona anche la produzione, la sceneggiatura, il soggetto e le musiche del film.\nTrama.\nAlessio Tosato, giovane bello e dotato fisicamente, mette a frutto le sue capacit\u00e0 amatorie a beneficio (retribuito) di ricche signore. Conosce la stilista Roberta Emmer, che l'invita a Roma e l'assume per compiti di pubbliche relazioni. Alessio conosce cos\u00ec l'indossatrice Corinne, che viene per\u00f2 assassinata: le cose si complicano e deve cercarsi un lavoro vero.\nProduzione.\nIl film, vietato ai minori di 18 anni, \u00e8 interpretato da Roberto Farnesi.\nTra le varie clienti del protagonista nel film appaiono la pornostar Loredana Bontempi ed Elide Marigliani.\nSi tratta dell'ultimo capitolo di una serie di almeno quattordici film di genere erotico, curati a vario titolo da Nin\u00ec Grassia (tra regia e produzione) nel periodo tra il 1987 e il 1999.\nMolte scene sono state girate a Palinuro."}
{"id": "3668767", "revid": "1921700", "url": "https://it.wikipedia.org/wiki?curid=3668767", "title": "Sarubobo", "text": "Un \u00e8 un amuleto giapponese, solitamente associato con la citt\u00e0 di Takayama nella Prefettura di Gifu.\nI Sarubobo sono bamboline dalla forma umana e di colore rosso, privi di volto, costruite in pi\u00f9 formati e misure. Tradizionalmente, i sarubobo sono doni gentilizi delle nonne verso i nipoti, ma possono anche essere donati come auspicio per un matrimonio felice e figli buoni ad una figlia maritata da poco.\nEtimologia.\n\"Sarubobo\", tradotto letteralmente dal giapponese, significa \"cucciolo di scimmia\": \"saru\" significa \"scimmia\", mentre \"bobo\" \u00e8 una forma dialettale di Takayama per \"infante\".\nCi sono alcuni motivi per cui l'amuleto \u00e8 cos\u00ec nominato, ed \u00e8 associato con tre desideri:\nIl volto del sarubobo \u00e8 rosso come quello delle scimmiette nasciture.\nLa ragione per cui manca il volto al sarubobo.\nLe bambole \"sarubobo\" non hanno faccia e non \u00e8 chiaro il perch\u00e9 di questa caratteristica. Una possibile spiegazione \u00e8 che essendo un artefatto originariamente realizzato dai genitori in casa non c'era bisogno che fossero precise.\nUn'altra teoria suggerisce che l'assenza del volto permetta al possessore di immaginarlo: quando il possessore \u00e8 triste, si pu\u00f2 immaginare il \"sarubobo\" anch'esso rattristato.\nSarubobo moderni.\nOggi i \"sarubobo\" sono popolari come regali a Takayama e sono disponibili in numerosi colori e formati, con addirittura una bambolina modello Hello Kitty vestita come un \"sarubobo\".\nOgni colore corrisponde ad un diverso auspicio:\nCi sono anche \"sarubobo\" differenti chiamati \"tobibobo\"."}
{"id": "3668773", "revid": "226458", "url": "https://it.wikipedia.org/wiki?curid=3668773", "title": "Artabatici", "text": "Gli artabatici sono un popolo favoloso dell'Africa, citato anche da Plinio il Vecchio nella \"Naturalis historia\". Secondo la tradizione mitologica, gli artabatici erano un popolo di uomini dall'andatura quadrupede:"}
{"id": "3668779", "revid": "599013", "url": "https://it.wikipedia.org/wiki?curid=3668779", "title": "Tom Hiariej", "text": ""}
{"id": "3668783", "revid": "499020", "url": "https://it.wikipedia.org/wiki?curid=3668783", "title": "Badoni", "text": "Badoni (\"I Bad\u00f2n\" in dialetto piacentino) \u00e8 una localit\u00e0, nucleo secondo lo statuto comunale, del comune italiano di Bettola, in provincia di Piacenza, situata a circa dal capoluogo, vicino alla frazione di Groppoducale, alla cui parrocchia appartiene.\nGeografia fisica.\nLa localit\u00e0 \u00e8 posta sull'Appennino ligure, in una zona montuosa a un'altitudine di . La zona si compone di un'alternanza tra insediamenti abitati, campi ad uso agricolo e superfici boscate, le quali coprono la maggior parte della superficie. La localit\u00e0 \u00e8 sovrastata a nord-est dai monti Solio e Obolo, mentre l'altro versante della vallata, verso Groppoducale, \u00e8 sovrastato dal monte La Penna.\nLa localit\u00e0, cos\u00ec come tutto l'Appennino piacentino, \u00e8 caratterizzata da un clima temperato fresco; durante l'inverno la zona \u00e8 soggetta a precipitazioni nevose con accumuli di ghiaccio e gelate.\nStoria.\nEsistente fin dal Settecento, nel qual secolo contava 26 abitanti e si chiamava \"Casa delli Baddoni\", a partire dal XIX secolo fu soggetta a una progressiva diminuzione della popolazione, dovuta alla migrazione degli abitanti verso paesi pi\u00f9 grandi e citt\u00e0, fenomeno tipico del periodo. Durante la seconda guerra mondiale, il paese, come tutta la val Nure, fu teatro di scontri tra i partigiani e le truppe tedesche e nell'estate 1944 fece parte, insieme a tutto il territorio bettolese, della libera Repubblica di Bettola. Nella seconda met\u00e0 del Novecento la tendenza allo spopolamento \u00e8 continuata, con la localit\u00e0 che tra il censimento del 1971 e quello del 2001 vide la popolazione residente ridursi di pi\u00f9 del 75%, passando da 39 a 9 abitanti.\nInfrastrutture e trasporti.\nLa localit\u00e0 si trova lungo la strada provinciale 15 di Prato Barbieri che unisce Bettola con Morfasso, il cui tratto da Badoni fino alla frazione morfassina di Guselli \u00e8 classificato dall'ente provinciale come strada panoramica.\nLa localit\u00e0 \u00e8 servita dal servizio automobilistico a chiamata Bettola-Guselli operato da SETA."}
{"id": "3668790", "revid": "767487", "url": "https://it.wikipedia.org/wiki?curid=3668790", "title": "Casa Campanini", "text": "Casa Campanini \u00e8 un edificio in stile liberty di Milano, in via Vincenzo Bellini n. 11.\nStoria e descrizione.\nIl palazzo, edificato tra il 1904 e il 1906 dall'architetto Alfredo Campanini per diventare la sua residenza, assieme a Palazzo Castiglioni costituisce uno dei migliori esempi del liberty milanese.\nDi immediato impatto sono le belle cariatidi che accompagnano l'ingresso, realizzate in cemento dallo scultore Michele Vedani: bench\u00e9 esse rappresentino un chiaro omaggio alle monumentali cariatidi del Sommaruga poste in origine all'ingresso di Palazzo Castiglioni, queste sculture esprimono una propria intima melanconia.\nIl notevole cancello d'ingresso, in ferro battuto, disegnato dallo stesso Campanini e realizzato dal Mazzucotelli, riprende i motivi floreali tipici della decorazione liberty. La stessa eleganza formale si ritrova nei ferri battuti all'interno del palazzo e nella gabbia dell'ascensore. \n&lt;br&gt;Il palazzo nel suo insieme, rispetto al pi\u00f9 monumentale Palazzo Castiglioni, assume forme meno maestose, ma pi\u00f9 attente alla vita quotidiana.\nAll'interno del palazzo si pu\u00f2 notare la moltitudine di vetri policromi, fregi e affreschi tipici del gusto liberty; ancora conservati sono gli arredi originali e le ceramiche. \nDegni di nota sono anche il soffitto del porticato del cortile, in cui il tema floreale viene interpretato mediante disegni di mazzi di ciliegie rosse, e il lampadario in ferro battuto.\nAllontanandosi dal palazzo, si pu\u00f2 osservare meglio il disegno dei comignoli sul tetto, simili a pinnacoli di sabbia."}
{"id": "3668795", "revid": "599013", "url": "https://it.wikipedia.org/wiki?curid=3668795", "title": "Luciano Jos\u00e9 Pereira da Silva", "text": " \nL'allenatore del Groningen Henk Veldmate lo ha definito \"un portiere spettacolare che, proprio per questo, corre molti rischi durante le partite\"."}
{"id": "3668800", "revid": "82000", "url": "https://it.wikipedia.org/wiki?curid=3668800", "title": "Azione di coniugio", "text": ""}
{"id": "3668802", "revid": "729019", "url": "https://it.wikipedia.org/wiki?curid=3668802", "title": "Stazione di Oujda", "text": "La stazione di Oujda \u00e8 la stazione della citt\u00e0 omonima in Marocco. \u00c8 situata nel centro cittadino, a pochi metri dalla medina.\nProgetti.\nNel quadro di riabilitazione del centro cittadino di Oujda, il probetto \"Oujda urba pole\" potrebbe concernere la stazione per permetterle di modernizzarsi.\n\u00c8 inoltre previsto il raddoppio dei binari sulla tratta Fes-Oujda e la sua elettrificazione, ci\u00f2 aumenter\u00e0 significativamente la frequenza dei treni e il numero di viaggiatori che utilizzeranno la stazione."}
{"id": "3668804", "revid": "60592", "url": "https://it.wikipedia.org/wiki?curid=3668804", "title": "Sucidava", "text": "Sucidava (Sykibid per Procopio, \u03a3ucidava per P\u00e2rvan) \u00e8 un sito archeologico della Dacia, situato a Corabia (Romania) sulla riva settentrionale del Danubio. Vi si possono trovare la prima basilica cristiana della Romania e le basi di un ponte romano che attraversava il Danubio costruito da Costantino I per unire Sucidava ed Oescus (oggi in Bulgaria, in Mesia). C'\u00e8 anche una fonte sotterranea segreta che scorre sotto le mura cittadine fino a sbucare all'esterno.\nDal punto di vista archeologico, le monete trovate a Sucidava mostrano una serie ininterrotta da Aureliano (270-275) a Teodosio II (408-450). Secondo le prove archeologiche nel 443 o nel 447 la citt\u00e0 pat\u00ec attacchi da parte degli Unni, per poi essere ricostruita sotto Giustino I (518-527) o Giustiniano I (527-565). Attorno al 600, sembra che la guarnigione romana abbia abbandonato la citt\u00e0."}
{"id": "3668809", "revid": "729019", "url": "https://it.wikipedia.org/wiki?curid=3668809", "title": "BCM Europearms Extreme MAAR", "text": "L'Extreme M.A.A.R. \u00e8 un fucile di precisione ad otturatore girevole-scorrevole di grosso calibro per utilizzi a lunga e lunghissima distanza, costruita dalla ditta italiana BCM Europearms. La sigla M.A.A.R. significa Modular Advanced Aluminum Rifle. L'Extreme M.A.A.R. viene prodotto in vari calibri.\n\u00c8 un fucile monocolpo, con la meccanica in acciaio 17/4 Ph ricavata dal pieno; \u00e8 dotata di freno di bocca (\"muzzle Brake\") e la meccanica \u00e8 montata su un calcio modulare in Ergal 7075 T6 con pala \"Take Down\".\nIl termine \"Take Down\" identifica un tipo di calciatura in cui la parte posteriore (pala) pu\u00f2 essere disassemblata; questo sistema permette un trasporto pi\u00f9 pratico e normalmente, in questa configurazione, l'arma viene alloggiata in un case (valigia) dedicato.\nLe diverse colorazioni disponibili della calciatura, sono ottenute per anodizzazione dura a spessore."}
{"id": "3668815", "revid": "217830", "url": "https://it.wikipedia.org/wiki?curid=3668815", "title": "Gran Premio motociclistico d'Aragona 2011", "text": "Il Gran Premio motociclistico d'Aragona 2011 corso il 18 settembre, \u00e8 stato il quattordicesimo Gran Premio della stagione 2011 e ha visto vincere: Casey Stoner in MotoGP, Marc M\u00e1rquez in Moto2 e Nicol\u00e1s Terol nella classe 125. La gara si \u00e8 disputata ad Alca\u00f1iz, sul ciudad del Motor de Arag\u00f3n.\nMoto2.\nJoan Oliv\u00e9 prende il posto di Jacob Gagne nel team Aeroport de Castell\u00f3. Carmelo Morales, Kenan Sofuo\u011flu e Axel Pons, infortunati, vengono sostituiti rispettivamente da Sergio Gadea, Tomoyoshi Koyama e Alex Baldolini. In questo Gran Premio corre una wildcard: Elena Rosell con la Suter MMX del team Mapfre Aspar.\nClasse 125.\nDamien Raemy prende il posto di Jack Miller alla KTM. Josep Rodr\u00edguez sostituisce Sergio Gadea, impegnato in Moto2. Simone Grotzkyj, infortunato, viene sostituito da Manuel Tatasciore. In questo Gran Premio corrono due wildcard: Pedro Rodr\u00edguez su Aprilia e Kevin Hanus su Honda."}
{"id": "3668825", "revid": "827882", "url": "https://it.wikipedia.org/wiki?curid=3668825", "title": "Monozukuri", "text": "Il termine monozukuri/monodzukuri \u00e8 di origine giapponese e designa letteralmente \"la realizzazione di cose\". Pur se comunemente tradotto in \"produzione\", si tratta di un lemma da leggersi con connotazione pi\u00f9 ampia. Esso, infatti, si compone di due parti: \"mono\"\uff09e \"zukuri\" ), che significano rispettivamente \"cosa\" e \"creazione/realizzazione o fabbricazione\".\nPrincipali riferimenti e contesti d'uso.\nIl vocabolo \u00e8 utilizzato comunemente in giapponese sia in ambito industriale che riferendosi alle arti e ai manufatti in genere. In Italia \u00e8 stato importato intorno al 2006 con riferimento alla gestione aziendale, unitamente ad altri termini di management e direzione d'impresa.\nIn quest'ultimo contesto esso sta ad indicare un insieme di processi, che in s\u00e9 comprendono attivit\u00e0 di pensiero, di organizzazione e di azione finalizzati alla realizzazione di beni. In ambito tecnico-industriale, in cui il termine trova la maggior parte delle applicazioni, non sembra pertanto del tutto corretto ridurre alla sola \"produzione\" il significato della parola. Piuttosto, considerando le funzioni di cui \u00e8 tipicamente costituita un'organizzazione aziendale, alcuni studi confermano che si debba far corrispondere il monozukuri al complesso di attivit\u00e0 espletate dalle funzioni di R&amp;S, acquisti, industrializzazione e produzione, mentre una pi\u00f9 asciutta corrispondenza con le funzioni di produzione in senso stretto non sembra calzare la visione originaria associata a questo termine.\nDal punto di vista linguistico \u00e8 interessante notare che la scrittura sillabica giapponese (hiragana) consente una duplicit\u00e0 di interpretazione che amplia la sfera semantica del termine. Infatti, la prima parte \"mono\" \uff08\uff09pu\u00f2 trovare corrispondenza fonetica anche con l'ideogramma (=persona) e lasciare intendere che la parte \"zukuri\" () sia riferita ad un ambito che comprende cose e persone. Per distinguere con esattezza le due accezioni possibili, \u00e8 nata anche la parola hitozukuri, traslitterata dal giapponese . In questa nuova voce, il primo simbolo grafico \u00e8 infatti l'ideogramma = \u30fbhito= persona.\nSeppur parzialmente, questo aspetto di indefinitezza e di versatilit\u00e0 si pu\u00f2 ricondurre alla matrice di cultura religiosa shintoista del Giappone. Essa prevede infatti una fondamentale riconoscenza ad ogni creatura ed elemento del creato, cui \u00e8 riservata una particolare attenzione. In tal senso \u00e8 giusto intendere che la voce \"monozukuri\" denoti una filosofia e uno \"spirito di intenti\" dai contorni non strettamente marcati, piuttosto che impegnare ad una corrispondenza fisica determinata e circoscritta. Essa implica infatti una sfumatura di considerazione di ogni oggetto (materiale, attrezzatura e impianti, componenti e prodotto finito) che giunge sino al \"prendersi cura\" di ci\u00f2 che si ha a disposizione. Di qui l'attenzione a non sprecare e perseguire continuamente il miglioramento (kaizen) nell'operativit\u00e0 quotidiana, nella gestione e nell'organizzazione.\nDetta visione ha portato nella gestione industriale a sviluppare metodologie e tecniche che puntano all'efficienza, all'incremento di produttivit\u00e0 e qualit\u00e0, alla riduzione di costi e, in generale, all'eliminazione dello spreco (muda).\nDalla cultura del monozukuri sono nati sistemi di gestione aziendale universalmente noti, quali il Toyota Production System ed il \"pensiero snello\" o Lean thinking.\nIn Giappone esistono vari centri di formazione perlopi\u00f9 associati a facolt\u00e0 tecniche universitarie, la cui denominazione contiene il termine \"monozukuri\" e ogni anno sono presentati sul tema vari appuntamenti in ambito convegnistico e formativo.\nIl METI (Ministero per il Commercio e l'Industria giapponese) pubblica annualmente studi sull'andamento della produzione industriale in White Papers (libri bianchi) disponibili anche in formato elettronico sul sito dello stesso organo ministeriale."}
{"id": "3668826", "revid": "765341", "url": "https://it.wikipedia.org/wiki?curid=3668826", "title": "Locomotiva DB 23", "text": "Le locomotive gruppo 23 erano locomotive a vapore con tender per treni passeggeri costruite negli anni cinquanta del XX secolo per la Deutsche Bundesbahn.\nStoria.\nIl progetto venne sviluppato nell'immediato dopoguerra allo scopo di sostituire le onnipresenti ma ormai vecchie \"prussiane P 8\". Vennero costruite quindi in numero consistente e negli anni cinquanta ne entrarono in servizio ben 105 esemplari. Si trattava di locomotive atte a servizi passeggeri veloci leggeri o a media distanza. Alla costruzione delle locomotive contribuirono le principali fabbriche tedesche del settore; la Henschel con 29 unit\u00e0, la Jung con 51, la Krupp con 21 e la Maschinenfabrik Esslingen con 4.\nL'ultima locomotiva, la 23.105, costruita dalla Arnold Jung Lokomotivfabrik entr\u00f2 in servizio nel 1959 e fu l'ultima macchina a vapore prodotta in Germania ovest. Tale esemplare \u00e8 stato preservato dopo la sua radiazione dal servizio nel Museo dei Trasporti di Norimberga; \u00e8 stato seriamente danneggiato nell'incendio del museo il 17 ottobre del 2005.\nLe locomotive vennero riclassificate \"Br 023\" a partire dal 1\u00ba gennaio 1968 in seguito alle nuove regole di classificazione dei rotabili della DB. L'ultimo lotto di locomotive del deposito di Crailsheim venne ritirato dal servizio nel 1976.\nEssendo macchine di nuova progettazione ebbero il meglio della tecnica tedesca del settore in quanto a telaio, forno, caldaia e tender. La lubrificazione delle parti in rotazione venne centralizzata e automatizzata; un buon numero di macchine ebbe cuscinetti a rotolamento per gli assi al posto delle tradizionali boccole.\nLa velocit\u00e0 raggiungibile era di 110 km/h; la buona stabilit\u00e0 della macchina le permetteva di mantenere fino a 85 km/h nella marcia a ritroso."}
{"id": "3668829", "revid": "767487", "url": "https://it.wikipedia.org/wiki?curid=3668829", "title": "Sarah Vaughan with Clifford Brown", "text": "Sarah Vaughan with Clifford Brown, inizialmente pubblicato come Sarah Vaughan, \u00e8 un album jazz del 1954 della cantante Sarah Vaughan con l'influente trombettista Clifford Brown, pubblicato dall'etichetta discografica EmArcy.\nIl disco fu l'unica collaborazione tra i due, e l'album, che originariamente si intitolava soltanto \"Sarah Vaughan\", venne ristampato con il nuovo titolo per enfatizzare la presenza di Brown sul disco. Ben accolto da critica e pubblico, anche se non senza qualche riserva, l'album viene considerato il capolavoro della Vaughan. Il disco \u00e8 stato introdotto nella Grammy Hall of Fame nel 1999.\nL'album \u00e8 stato ristampato e riedito molte volte nel corso degli anni, e nel 2005 \u00e8 stato ripubblicato in versione estesa dalla Lone Hill Records con il titolo \"Complete Recordings with Clifford Brown\" con l'aggiunta di 18 tracce bonus."}
{"id": "3668835", "revid": "287204", "url": "https://it.wikipedia.org/wiki?curid=3668835", "title": "Palazzo Margherita (L'Aquila)", "text": "Palazzo Margherita (detto anche Palazzo Margherita d'Austria, o Palazzo di Madama Margherita, abbreviato anche in Palazzo Madama) \u00e8 un edificio storico dell'Aquila, sede del municipio cittadino. Edificato nel XIII secolo come Regia Curia del Capitano.ll palazzo fu profondamente restaurato nel XVI secolo per divenire residenza della governatrice Margherita d'Austria, a cui deve il suo nome. Il 4 novembre 2016 sono iniziati i lavori di ricostruzione del palazzo, il cui termine \u00e8 previsto per il 2020.\nStoria.\nLe origini del complesso.\nL'area di piazza del Palazzo costituiva sin dalla fondazione dell'Aquila il centro civico della citt\u00e0; essa ospitava, in un grande complesso sul luogo dell'odierno Palazzo Margherita e la cui edificazione risale grossomodo al 1302, il Palazzo del Comune, il Palazzo della Camera e la residenza del Capitano di Giustizia. Questa polarit\u00e0 civile era stata studiata per bilanciare l'altra grande piazza, piazza del Duomo con la Cattedrale, cuore dell'autorit\u00e0 religiosa, e si inseriva dunque nell'ambito della storica lotta tra i due poteri, guelfo e ghibellino, che ambivano al controllo della citt\u00e0.\nIn realt\u00e0 l'equilibrio non fu mai raggiunto sia perch\u00e9 il Duomo continu\u00f2 ad essere il luogo prediletto dal mercato e dai traffici commerciali, sia perch\u00e9, con l'ingresso degli ordini religiosi in citt\u00e0, le autorit\u00e0 civili non riuscirono a mantenere la propria autonomia e dovettero confrontarsi con il complesso dei Francescani che si andava costruendo sull'altro capo della piazza, nel luogo dove oggi sorge il Palazzo del Convitto. Non si tratt\u00f2 solo di una scelta simbolica: il potente ordine ebbe parte attiva nella vita politica della citt\u00e0 tanto che gli statuti cittadini venivano conservati nella chiesa di San Francesco a Palazzo, oggi scomparsa.\nIl complesso comprendeva principalmente, come detto, il Palazzo del Capitano cui si entrava dall'odierna \"via delle Aquile\", con situate nei sotterranei le prigioni oltre che una cappella intitolata alla Madonna degli Angeli, realizzata per permettere il conforto religioso ai condannati. Sul lato era la torre civica originariamente alta pi\u00f9 di 50 metri e da cui si controllava l'intera conca aquilana e i villaggi che la popolavano. Sul retro, tra gli attuali Palazzetto dei Nobili e il convento dei Gesuiti, vi erano la Camera aquilana e il Palazzo comunale, residenza del camerlengo.\nL'arrivo di Margherita d'Austria ed il restauro del Fonticulano.\nIl Cinquecento fu un periodo di decadenza per L'Aquila, gravata da una spietata dominazione spagnola che la obblig\u00f2 a rinunciare al controllo del contado con tangibili ripercussioni economiche. Sul finire del secolo, per\u00f2, il ritorno in Italia di Margherita d'Austria (figlia di Carlo V) fece presupporre un nuovo momento di splendore; la sovrana, divenuta governatrice degli Abruzzi, amministr\u00f2 saggiamente i suoi feudi dando impulso all'economia locale e alla cultura e risolvendo delicate questioni territoriali.\nDopo un breve periodo trascorso a Cittaducale, al suo primo ingresso all'Aquila nel maggio del 1569 fu accolta trionfalmente dalla cittadinanza. Manifestata dunque la volont\u00e0 di insediarsi in citt\u00e0 con la sua corte, l'amministrazione mise da parte le difficolt\u00e0 finanziarie e si prodig\u00f2 a trovarle una sistemazione. La scelta cadde sul progetto di Girolamo Pico Fonticulano che ipotizz\u00f2\nun radicale rinnovamento del Palazzo del Capitano la cui realizzazione cost\u00f2 ben 17.000 ducati e caus\u00f2 la distruzione di alcune abitazioni delle vie adiacenti. Il celebre architetto ridisegn\u00f2 il sistema di piazze impostandone il baricentro proprio nella nuova costruzione, il cui ingresso principale si apriva verso sud alla piazza del Duomo, annullando ogni separazione con il potere religioso e donando alla residenza una rinnovata centralit\u00e0 urbana. L'edificio, restaurato per necessit\u00e0 funzionali, divenne cos\u00ec costruzione emblematica dell'immagine del potere in citt\u00e0.\nMargherita si insedi\u00f2 all'Aquila quale governatrice della citt\u00e0 il 16 dicembre 1572 e rimase in carica sino alla sua morte avvenuta nel 1586. A lei sono stati dedicati numerose tra vie e piazze dell'Abruzzo, oltre che la Riserva regionale Montagne della Duchessa al confine con il Lazio.\nI rifacimenti successivi e lo stato attuale.\nIl palazzo attuale non corrisponde, se non in pianta, a quello realizzato dal Fonticulano nel XVI secolo, ma \u00e8 frutto di un nuovo restauro avvenuto tra il 1838 e il 1846 che ne ha stravolto l'impostazione, modificandone tra le altre cose l'accesso non pi\u00f9 su \"via delle Aquile\" (dove la precedente piazza era stata cancellata per consentire l'allargamento del \"vicolaccio\", ovvero \"via Sallustio\") bens\u00ec su \"via Roma\". I lavori si resero necessari dallo stato del palazzo, danneggiato dal terremoto del 1703; il palazzo divenne quindi sede della Gran Corte degli Abruzzi e, successivamente, venne rinominato in Palazzo di Giustizia.\nSolo nel 1974, un nuovo rifacimento (con il definitivo mutamento dell'ingresso su piazza del Palazzo) ha consentito al Comune di tornare proprietario del Palazzo dando inizio, per\u00f2, ad una battaglia legale con la Provincia che aveva finanziato i lavori del 1838 e rivendicava pertanto la propriet\u00e0 della costruzione; nel 2011 la Cassazione, ponendo fine ad un contenzioso di oltre 150 anni e una causa civile che durava da 37 anni, ha dato ragione al Comune dell'Aquila.\nL'edificio, con l'adiacente torre, \u00e8 rimasto gravemente danneggiato dal terremoto del 2009, in cui ha fatto registrare numerose lesioni di taglio, ed \u00e8 ad oggi inagibile. Le operazioni di restauro del monumento hanno un costo totale stimato di 4.800.000 euro per un tempo di lavoro di oltre 3 anni.\nDescrizione.\nIl palazzo.\nIl palazzo \u00e8 posto nel centro dell'Aquila tra la piazza del Palazzo e la piazza Santa Margherita. La sua localizzazione \u00e8 stata studiata per donare all'edificio una posizione baricentrica fra tre piazze; oltre le due citate, rispettivamente ad est e ad ovest della costruzione, verso sud si apriva un terzo vuoto (poi parzialmente edificato nell'ambito del restauro urbano avvenuto tra il XVII ed il XIX secolo che ha permesso la realizzazione di via Sallustio) che volgeva verso la piazza del Duomo, centro commerciale, sociale e religioso della citt\u00e0. Il quarto lato, essendo il palazzo in \"isola\" cio\u00e8 non circondato da costruzioni, si pone parallelo alla via Roma, decumano dell'impianto urbano di derivazione angioina.\nIl volume si articola in una corte centrale cui si accede da tre bracci disposti verso le tre piazze ed era originariamente caratterizzato da un porticato sui lati nord, est ed ovest e da una coppia di scale rampanti e divergenti sul lato sud, dove era situato l'ingresso principale, mentre al centro era una fontana. La posizione degli elementi architettonici era stata studiata per rendere scenografico l'impatto al visitatore. Successivamente l'ingresso venne spostato su via Roma quindi, tornato il Palazzo ad ospitare gli uffici comunali, sul lato est verso la piazza del Palazzo, dove \u00e8 tuttora.\nLa torre civica.\nA lato di Palazzo Margherita, formando con quest'ultimo un unico complesso, si staglia la torre civica che rappresenta l'ultimo elemento superstite del trecentesco Palazzo del Capitano. La torre, che risultava gi\u00e0 edificata al momento della seconda fondazione della citt\u00e0 nel 1254, \u00e8 stata tuttavia anch'essa rimaneggiata, basti pensare che nel 1310 era alta oltre 20 \"canne\" (circa 52 metri), mentre oggi \u00e8 quasi la met\u00e0: sub\u00ec infatti numerosi crolli dovuti a terremoti e nel caso del restauro del 1838 ne fu addirittura proposto l'abbattimento, poi sventato.\nAlla sua base, sul lato di piazza del Palazzo, vi \u00e8 il primo esemplare dello stemma dell'Aquila, risalente alla fine del XIII secolo. All'interno, nei piani inferiori, \u00e8 inoltre la cappella dedicata alla Madonna degli Angeli in cui i condannati trovavano conforto prima di scontare la loro pena e che oggi custodisce la Bolla del Perdono, il documento con cui papa Celestino V concesse \nl'indulgenza plenaria in cambio del pellegrinaggio annuale alla basilica di Santa Maria di Collemaggio; la bolla viene estratta dalla torre civica solo in occasione della Perdonanza Celestiniana, il 28 agosto di ogni anno."}
{"id": "3668842", "revid": "1564499", "url": "https://it.wikipedia.org/wiki?curid=3668842", "title": "Palazzo Margherita", "text": ""}
{"id": "3668845", "revid": "3082", "url": "https://it.wikipedia.org/wiki?curid=3668845", "title": "Flavio Ipazio", "text": ""}
{"id": "3668846", "revid": "1494169", "url": "https://it.wikipedia.org/wiki?curid=3668846", "title": "Ipazio (disambigua)", "text": ""}
{"id": "3668853", "revid": "287204", "url": "https://it.wikipedia.org/wiki?curid=3668853", "title": "Il cantuccio della strega", "text": "Il cantuccio della strega (titolo originale \"Hag's Nook\") \u00e8 un romanzo giallo di John Dickson Carr, pubblicato nel 1933. \u00c8 il primo romanzo in cui compare il personaggio del dottor Gideon Fell.\nTrama.\nTed Rampole, un giovane americano, \u00e8 in vacanza in Inghilterra. Attraverso comuni conoscenti viene invitato come ospite del dottor Gideon Fell, un lessicografo in pensione, nella cittadina di Chatterham, nel Lincolnshire; apparentemente il villaggio pi\u00f9 sonnolento e tranquillo di tutta l'Inghilterra. Rampole \u00e8 tanto pi\u00f9 lieto dell'invito in quanto sul treno ha conosciuto un'affascinante ragazza, di cui si innamora a prima vista, di nome Dorothy Starberth. Ma una sinistra atmosfera sembra aleggiare sulla cittadina, emanante dalle rovine dell'antica prigione ormai in disuso, il cui direttore era in passato, per tradizione, un membro della famiglia Starberth. Una leggenda vuole che sul primogenito della famiglia pesi una maledizione secondo la quale \u00e8 destinato a morire con il collo spezzato, quale contrappasso per le centinaia di condannati a morte impiccati in passato nella prigione. Il precedente capofamiglia \u00e8 morto due anni prima in circostanze che rafforzano la credenza nella maledizione, lasciando un bizzarro testamento in base al quale suo figlio dovr\u00e0 rispettare l'antica tradizione di famiglia e trascorrere un'ora da solo, la notte del suo venticinquesimo compleanno, nella prigione, quale clausola necessaria per entrare in possesso dell'eredit\u00e0. Malgrado la sorveglianza a distanza di Rampole, Fell e altri testimoni, il giovane Starberth verr\u00e0 ritrovato ai piedi delle mura della prigione: morto, e con il collo spezzato.\nCritica.\n\"\u00c8 in questa prigione infestata da fantasmi, la cui atmosfera \u00e8 finemente descritta, che il chestertoniano dottor Fell risolve il suo primo caso: la morte di un giovane ubriacone depresso durante una veglia di mezzanotte. L'atmosfera alla M.R. James \u00e8, con la sola possibile eccezione de \"La casa stregata\" (che introdusse Sir Henry Merrivale), la migliore di Carr (la scena al pozzo a mezzanotte \u00e8 eccellente); e la tensione \u00e8 ben padroneggiata. Malgrado il fatto che alla fine del capitolo 15 siano rimasti solo due sospetti, l'identit\u00e0 dell'ipocrita assassino \u00e8 sorprendente, grazie a un ingegnoso alibi. [...] Anche l'aspetto romantico \u00e8 buono, non esagerato.\""}
{"id": "3668858", "revid": "1573940", "url": "https://it.wikipedia.org/wiki?curid=3668858", "title": "Myctophiformes", "text": "I Myctophiformes sono un ordine di pesci ossei.\nDistribuzione e habitat.\nSono diffusi in tutti i mari del pianeta, soprattutto in aree dove l'acqua \u00e8 molto profonda e quindi lontano dalle coste.\nPer la grande maggioranza questi pesci sono batipelagici.\nDescrizione.\nSi tratta in genere di specie piuttosto piccole con corpo compresso lateralmente, occhi grandi e spesso anche bocca grande. Di solito sono presenti i fotofori (che per molti Myctophidae costituiscono un importantissimo carattere di riconoscimento). \u00c8 presente la pinna adiposa.\nBiologia.\nSi tratta di specie planctofaghe nella grande maggioranza dei casi.\nEcologia.\nSono una parte importante delle catene alimentari marine e vengono catturati, ad esempio, da tonni e cetacei.\nPesca.\nNon hanno nessun valore economico.\nTassonomia.\nIn passato venivano accorpati agli Aulopiformes.\nComprendono due sole famiglie:"}
{"id": "3668859", "revid": "599013", "url": "https://it.wikipedia.org/wiki?curid=3668859", "title": "Claudio Eusepi", "text": "Carriera.\nHa disputato 5 incontri in Serie A con la maglia del , in due diversi campionati (1977-1978 e 1979-1980) chiusi entrambi all'ultimo posto dagli abruzzesi, esordendo in massima serie il 5 marzo 1978 in occasione del successo interno per 1-0 sulla .\nCoi biancoazzurri ha collezionato inoltre 30 presenze in Serie B."}
{"id": "3668862", "revid": "767487", "url": "https://it.wikipedia.org/wiki?curid=3668862", "title": "Fluttering Hearts", "text": "Fluttering Hearts \u00e8 un film comico del 1927 con Charley Chase, diretto da James Parrott e prodotto da Hal Roach.\nIl film fu distribuito il 19 giugno del 1927.\nTrama.\nUn padre propone alla figlia di sposare un ricco miliardario (Chase) che ha comprato una villa nei pressi della loro abitazione. Il caso vuole che egli le faccia leggere non la parte di giornale che parla del miliardario, ma una pubblicit\u00e0 di un negozio di biancheria femminile, cosicch\u00e9 lei in automobile si reca velocemente al luogo della svendita.\nUn poliziotto la ferma, ma Charley, sopraggiunto in auto con lui, riesce a salvare la situazione. Nel frattempo il negozio ha appena aperto; nella folla si lanciano anche i tre personaggi, per accaparrarsi qi capi desiderati.\nIntanto il padre della ragazza riceve una lettera da un gangster (Hardy)\nla quale dice che richiede un pagamento di 10.000 dollari per aver fatto delle avance a sua sorella.\nL'appuntamento \u00e8 in un night club.\nCos\u00ec lui e Charley (che aveva scambiato per un parrucchiere!)\nsi avviano, ma l'ingresso \u00e8 solo per coppie.\nCharley ha un'idea geniale e fa travestire da donna il futuro suocero per farli entrare entrambi.\nPurtroppo appena entrano viene scoperto l'imbroglio e i due se la danno a gambe, ma in seguito ritorner\u00e0 Charley con un manichino donna.\nGrazie ad un'altra brillante idea del miliardario che fa animare il pupazzo vicino a Big Bill, facendolo comportare come se la \"finta ragazza\" sia interessata a lui, questi abbocca (bench\u00e9 abbia un'altra ragazza) e \"i tre\" vanno a sedersi.\nStupidamente il gangster le mostra la lettera dicendo che diventer\u00e0 ricco grazie ad essa e Charley velocemente la afferra e la nasconde nel reggiseno del manichino, dopodich\u00e9 sferra un sinistro sul mento di Bill facendolo svenire.\nQuando si riprende, egli in preda alla collera spara sul pupazzo; tutti accorrono pensando che sia un omicidio tra cui lo stesso Charley, ma sul pi\u00f9 bello il fantoccio si rompe.\nDopo una battaglia a base di piatti lanciati, Charley fugge insieme al suocero, senza aver visto che la fidanzata aveva preso il posto del pupazzo per avere la lettera.\nCharley la prende e la butta in un'auto, poi entra prendere il documento ma ne riesce con un occhio nero!"}
{"id": "3668878", "revid": "599013", "url": "https://it.wikipedia.org/wiki?curid=3668878", "title": "Eligio Peretti", "text": "Carriera.\nCresciuto nell', nel 1920 si trasferisce in prestito al , con cui disputa 8 partite con 3 reti nel campionato di Prima Categoria 1920-1921.\nA fine stagione ritorna all'Inter, scendendo in campo 15 volte nella stagione 1921-1922. Al termine del campionato rimane svincolato."}
{"id": "3668885", "revid": "179980", "url": "https://it.wikipedia.org/wiki?curid=3668885", "title": "Pietro Giurati", "text": ""}
{"id": "3668887", "revid": "767487", "url": "https://it.wikipedia.org/wiki?curid=3668887", "title": "Nasty (gruppo musicale)", "text": "I Nasty sono un gruppo hardcore punk proveniente da Kelmis, Belgio.\nStoria.\nIl gruppo nasce nel novembre del 2004, come un side project. Nell'estate 2005 il gruppo fa uscire un demo dal titolo \"The Beginning\".\nDopo un anno la band pubblica il suo primo full-length intitolato \"Declaring War\" sotto l'etichetta discografica \"Fuck This Recordings\". In seguito all'album la band gira per tutta Europa guadagnandosi in poco tempo una forte fan base.\nNella primavera del 2008 esce il secondo album dal titolo \"Aggression\" attraverso l'etichetta Good Life Recordings e nell'estate 2009 i Nasty si esibiscono al festival tedesco With Full Force.\nNel 2010 esce il terzo full-length \"Give a Shit\" sempre sotto la Good Life.\nNel 2011 partecipano all'Hell on Earth Tour al fianco di Unearth, Evergreen Terrace, Bane e Casey Jones.\nStile.\nIl gruppo si definisce \"terror beatdown\", le loro canzoni sono caratterizzate da chitarre distorte, canto in \"growl\", utilizzo della doppia cassa e soprattutto un ampio uso di breakdown."}
{"id": "3668890", "revid": "33689", "url": "https://it.wikipedia.org/wiki?curid=3668890", "title": "Urso (praefectus urbi)", "text": "Biografia.\nNel 415 Urso ricopriva la carica di \"praefectus urbi\" di Costantinopoli. Il 4 settembre di quell'anno scort\u00f2 le reliquie di Zaccaria e di Giuseppe traslate nella Grande Chiesa; \u00e8 attestato in carica da leggi promulgate il 31 ottobre, e il 17 febbraio 416.\nNel 415 l'imperatore d'Occidente, Onorio, sconfisse un usurpatore, Prisco Attalo; il 28 giugno del 416 Urso celebr\u00f2 l'evento con spettacoli a teatro. In quello stesso anno \u00e8 attestato in carica in una legge a lui indirizzata e promulgata il 23 luglio, mentre il 30 settembre scort\u00f2 l'imperatore Teodosio II, che tornava a Costantinopoli da Eraclea."}
{"id": "3668891", "revid": "767487", "url": "https://it.wikipedia.org/wiki?curid=3668891", "title": "Dalriada (gruppo musicale)", "text": "Dalriada \u00e8 un gruppo musicale folk metal proveniente da Sopron, in Ungheria. Si costituirono nel 1998 come Echo of Dalriada, ma decisero di modificare il nome nel tardo 2006. Il loro secondo lavoro in studio \"Szelek\" (traducibile in italiano come \"venti\", nel senso di correnti d'aria) del 2008 fu un enorme successo in patria, tanto da arrivare al secondo posto nella classifica Mahasz ( la principale classifica del paese magiaro ).\nIl loro album Arany ( dedicato al poeta omonimo ) vinse nel 2009 il premio Hungarian Metal Awards sbaragliando la concorrenza di oltre 70 pretendenti. Nel 2011 \u00e8 uscito il loro sesto lavoro, \u00cdg\u00e9ret, che ha consacrato il gruppo anche al di fuori dei confini nazionali.\nTitoli degli album.\nI titoli dei loro album sono antichi nomi poetici ungheresi per i mesi, non pi\u00f9 usati oggi. Sicch\u00e9 \"Fergeteg\" \u00e8 il nome antico di gennaio, \"J\u00e9gbont\u00f3\" (\"che toglie il ghiaccio\"?) \u00e8 febbraio, \"Kikelet\" (\"primavera\"; \"kelet\" significa \"est\") \u00e8 marzo, \"Szelek\" (\"venti\") \u00e8 aprile, \"\u00cdg\u00e9ret\" (\"promessa\") \u00e8 maggio, \"Napisten\" (\"dio del sole\") \u00e8 giugno, \"\u00c1ld\u00e1s\" (\"benedizione\") \u00e8 luglio, \"\u00daj Keny\u00e9r\" (\"nuovo pane\") \u00e8 agosto, \"\u0150szel\u0151\" \u00e8 settembre, \"Magvet\u0151\" (\"che semina\"??) \u00e8 ottobre, \"Eny\u00e9szet\" \u00e8 novembre e \"\u00c1lom\" (\"sogno\") \u00e8 dicembre. Arany-Album \u00e8 un'eccezione, dato che contiene i poemi di J\u00e1nos Arany, un poeta ungherese del XIX secolo.\nNome del gruppo.\nDalriada (o anche D\u00e1l Riata) era un territorio che comprendeva le coste ovest della Scozia e alcuni territori dell'Irlanda del Nord.\nMembri.\nLine-up ufficiale:\nIn Studio\nMembri passati:"}
{"id": "3668893", "revid": "827882", "url": "https://it.wikipedia.org/wiki?curid=3668893", "title": "De Pijp", "text": "De Pijp (pron. /de p\u0259jp/; letteralmente \"La pipa\") \u00e8 un quartiere (ed ex-\"stadsdeel\") di Amsterdam, situato nella parte meridionale della citt\u00e0, nello \"stadsdeel\" di Amsterdam-Zuid.\n&lt;br&gt;Conta una popolazione di circa 33.000 abitanti (dato del 2009).\nUbicazione.\nIl quartiere De Pijp si trova a sud rispetto al corso del fiume Amstel e, in particolare, a sud del Singelgracht, nelle vicinanze del quartiere di Jordaan e del Sarphatipark. Il quartiere \u00e8 diviso in sue sezioni: la parte vecchia (\"Oude Pijp\"), costruita nel XIX secolo per ospitare una popolazione in rapida espansione, e quella nuova (\"Nieuwe Pijp\"), che fa parte del Piano Zuid per l'espansione urbana dell'omonimo quartiere progettato dall'architetto Hendrik Petrus Berlage nel 1917.\nOrigini del nome.\nIncerta \u00e8 l'origine del nome, che - come detto - significa letteralmente \"La pipa\": secondo alcuni deriverebbe dalle strette dighe costruite in zona, chiamate appunto \"pipe\"; secondo altri, dalle strette vie del quartiere; altri ancora mettono in relazione il nome con le ciminiere delle fabbriche di birra; altri, infine, lo collegano alla compagnia che riforniva di gas la zona, la Pipe Gas Company.\nProfilo della zona.\nIl quartiere si distingue per il forte carattere multietnico e popolare. Vi si trovano macellerie arabe, pasticcerie turche, bazar marocchini, cinesi, ristoranti indonesiani, gallerie d'arte, coffee-shop.&lt;br&gt;Vi si trovano inoltre molte industrie per il taglio dei diamanti (circostanza che ha dato il nome ad alcune vie come \"Smaragdstraat\", ovvero \"Via degli smeraldi\", \"Saffierstraat\", ovvero \"Via dei zaffiri\") ed \u00e8 una delle zone residenziali predilette dalla comunit\u00e0 gay di Amsterdam.\nDal punto di vista architettonico, domina l'architettura prebellica della Scuola di Amsterdam.\nStoria.\nIl quartiere si svilupp\u00f2 a partire dalla seconda met\u00e0 del XIX secolo, quando la crescita demografica della capitale dei Paesi Bassi rese necessaria la creazione di nuovi spazi residenziali, portando ad un'espansione verso la zona sud della citt\u00e0. In particolare, il nuovo quartiere era destinato ad ospitare degli operai. Sorsero cos\u00ec delle umili abitazioni, che sostituirono le fattorie.\nPi\u00f9 tardi, nel quartiere andarono a stabilirsi per lo pi\u00f9 degli studenti, ai quali fecero seguito intellettuali, scrittori e pittori (tra cui Piet Mondrian) e contemporaneamente, furono aperti ristoranti e bar economici. Fu quindi il quartiere dove sorsero movimenti legati al socialismo radicale, movimenti che in seguito si raffreddarono.\nA partire dagli anni quaranta del XX secolo iniziarono a stabilirsi nel quartiere molti immigrati, che hanno conferito a De Pijp l'aspetto multietnico attuale.\nIl 18 febbraio 1941, durante l'occupazione nazista dei Paesi Bassi, nel corso della seconda guerra mondiale, si verific\u00f2 nel quartiere un famoso episodio: l'irruzione della polizia tedesca in una sala da t\u00e8 ebrea situata al nr. 84 della \"Van Woustraat\" conclusasi con l'arresto per resistenza del proprietario, Ernst Cahn, che poi fu fucilato.\nMonumenti e luoghi d'interesse.\nAlbert Cuypstraat.\nUna delle attrazioni di De Pijp \u00e8 l\"Albert Cuypstraat\", la via che prende il nome dal pittore Aelbert Cuyp e nota per l\"Albert Cuypmarkt\", il pi\u00f9 grande mercatino d'Europa, la cui presenza risale al 1904. L\"Albert Cuypmarkt\" ospita oltre 300 bancarelle e attira mediamente 20.000 visitatori ogni fine settimana. Oltre che per il celebre mercato, l\"Albert Cuypstraat\" si caratterizza per la presenza di numerosi ristoranti indonesiani."}
{"id": "3668896", "revid": "1305772", "url": "https://it.wikipedia.org/wiki?curid=3668896", "title": "Alleanza per una Srpska Democratica", "text": "Alleanza per una Srpska Democratica (in serbo \"Savez za Demokratsku Srpsku\" - SDS; \u0421\u0430\u0432\u0435\u0437 \u0437\u0430 \u0434\u0435\u043c\u043e\u043a\u0440\u0430\u0442\u0441\u043a\u0443 \u0421\u0440\u043f\u0441\u043a\u0443) \u00e8 un partito politico fondato in Bosnia ed Erzegovina nel 2010.\nIl suo leader \u00e8 Dragan Kalini\u0107, gi\u00e0 presidente del Partito Democratico Serbo."}
{"id": "3668899", "revid": "1342115", "url": "https://it.wikipedia.org/wiki?curid=3668899", "title": "Danny Mann", "text": ""}
{"id": "3668901", "revid": "827882", "url": "https://it.wikipedia.org/wiki?curid=3668901", "title": "Comfort (disambigua)", "text": ""}
{"id": "3668902", "revid": "473173", "url": "https://it.wikipedia.org/wiki?curid=3668902", "title": "Deaminasi", "text": ""}
{"id": "3668905", "revid": "473173", "url": "https://it.wikipedia.org/wiki?curid=3668905", "title": "Citosina-deaminasi", "text": ""}
{"id": "3668909", "revid": "123494963", "url": "https://it.wikipedia.org/wiki?curid=3668909", "title": "E poi.../Non tornare pi\u00f9", "text": "E poi.../Non tornare pi\u00f9 \u00e8 il 113\u00b0 singolo di Mina che anticipa di poco l'album Frutta e verdura, anch'esso pubblicato a ottobre del 1973 dalla PDU e distribuito dalla EMI Italiana.\nIl disco.\nCompletamente incentrato sul famosissimo lato A che fa letteralmente scomparire la canzone \"Non tornare pi\u00f9\" sulla seconda facciata. Entrambi i pezzi avranno comunque posto fra le tracce del nuovo album \"Frutta e verdura\", pubblicato alcuni giorni dopo.\nNel 1974 le due canzoni compariranno in lingua francese, con i testi di Pierre Delano\u00eb, sul singolo \"Et puis \u00e7a cert \u00e0 quoi/Les oiseaux reviennent\", pubblicato contemporaneamente in Italia (PDU PA 1096) e in Francia (Path\u00e9 Marconi/PDU 2C008 95104) con copertine diverse.\nAnche questo singolo, con le canzoni in italiano, stampato in Francia sempre nel 1974 (Path\u00e9 Marconi/EMI 2C008 95029), ha la copertina differente.\nSuccesso e classifiche.\n\"E poi...\" fa parte del gruppo delle \"golden songs\" (canzoni d'oro), portate al successo dalla cantante negli anni '70, che hanno ottenuto i migliori riscontri commerciali.\nEntra ad autunno inoltrato nelle zone alte della classifica per rimanervi quasi 6 mesi, certificando un primato assoluto di vendite tra il 1973 e il 1974 (con una permanenza complessiva in classifica di oltre 36 settimane), superato, nel 1974, soltanto da \"E tu.../Chiss\u00e0 se mi pensi\" di Claudio Baglioni.\n\"E poi...\".\nStoria.\nBrano di struttura complessa e inusuale per una classica canzone pop, fu definito subito \"improponibile\" dai discografici. Mina decise di inciderlo ugualmente, affidando l'arrangiamento a Pino Presti: ne scaturir\u00e0 uno dei pi\u00f9 grandi successi della cantante.\nNonostante la pubblicazione sia dell'anno precedente, quando Mina la esegue dal vivo nella serata inaugurale di \"Milleluci\" (16 marzo 1974), la canzone \u00e8 ancora nelle prime posizioni di classifica. Curiosamente poco dopo, la sigla finale della trasmissione, \"Non gioco pi\u00f9\", anch'essa interpretata da Mina, ne prender\u00e0 la posizione in classifica.\nI video di entrambe sono presenti nel DVD \"Gli anni Rai 1972-1978 Vol. 1\", inserito in un cofanetto monografico pubblicato da Rai Trade e GSU nel 2008, in primo soltanto \u00e8 reperibile anche nella confezione CD+DVD \"I miei preferiti (Gli anni Rai)\" del 2014.\nMusica e testo.\nAncora una volta Mina sceglie una canzone la cui costruzione mette in discussione la centralit\u00e0 del ritornello. Le due lunghe strofe principali, di ispirazione blues (con tanto di armonica nella ripresa), terminano con i versi del titolo \"...tornare insieme e poi/che senso ha...\", ripetuti pi\u00f9 volte in crescendo, con varianti di testo e tonalit\u00e0. Il vero ritornello, \"...no/le tue promesse/no/sempre le stesse...\".\nLa protagonista del testo \u00e8 una donna che si rifiuta di ricominciare una storia d'amore (e di sesso) con un uomo da lei tradito, nonostante lui le prometta di cambiare.\nAltre versioni di Mina.\nIn lingua straniera:\nIn italiano:\nLa canzone \u00e8 stata anche utilizzata nei video per pubblicizzare la Cedrata Tassoni.\nLa prima versione del video \u00e8 girata sul lago di Garda a bordo del battello \"Zanardelli\".\n\"Non tornare pi\u00f9\".\nPubblicata su singolo in Francia e Italia nel 1974 con titolo Les oiseaux reviennent e testo di Pierre Delano\u00eb; nel 1998 \u00e8 inserita sull'album \"Quand ma voix te touche\" destinato al solo mercato transalpino.\nNel 2011 compare nella raccolta internazionale su CD \"Je suis Mina\".\nArrangiamento e direzione d'orchestra Dario Baldan Bembo\nMusicisti in \"E poi...\".\nTecnico del suono in entrambi i brani Nuccio Rinaldis."}
{"id": "3668914", "revid": "767487", "url": "https://it.wikipedia.org/wiki?curid=3668914", "title": "Pietro Carozzi", "text": ""}
{"id": "3668919", "revid": "1543377", "url": "https://it.wikipedia.org/wiki?curid=3668919", "title": "Amico immaginario", "text": "L'amico immaginario \u00e8 un fenomeno socio-psicologico che si verifica quando un'amicizia o una relazione interpersonale prende luogo nell'immaginazione piuttosto che nella realt\u00e0 fisica. Spesso possiede un'elaborata personalit\u00e0 e comportamento. Nonostante possano sembrare molto reali per i loro creatori, i bambini capiscono che i loro amici immaginari non sono reali.\nGli amici immaginari sono spesso creati nell'infanzia, a volte nell'adolescenza e raramente nell'et\u00e0 adulta. Spesso, nel giocare con l'infante, assolvono funzione di tutor. Le loro caratteristiche variano a seconda delle ansie, delle paure o degli obiettivi del bambino.\nPossono essere raccolti in tre categorie:\nUn amico immaginario pu\u00f2 anche essere un non umano, o un animale, ma solitamente \u00e8 una persona comune. Quasi sempre possiede una storia particolare, pi\u00f9 avventurosa di quella del bambino che lo immagina. L'aspetto fisico di esso pu\u00f2 variare, e a volte rispecchia quello che il bambino vorrebbe avere. Inoltre, ha quasi sempre un carattere buono e simpatico che si adatta alla perfezione a quello del bambino.\nL'amico immaginario \u00e8 una cosa completamente normale nella fase della crescita, specie quando ci si sente soli. Ci\u00f2 pu\u00f2 quindi accadere anche nell'adolescenza.\nFantasia o personaggi gi\u00e0 ideati.\nTalvolta pu\u00f2 accadere che un individuo non inventi \"ex novo\" il personaggio, progettandone caratteristiche fisiche e psicologiche, e fingendo di essere amici; in alcuni casi, il soggetto in questione finge di essere amico (o migliore amico) di un personaggio gi\u00e0 ideato da qualcuno: per esempio immaginare di essere con il proprio idolo, come un personaggio di fumetti, libri, film o altre opere che il soggetto apprezza a tal punto (spesso apprezza un personaggio in particolare) da fingere di esserne il migliore amico, e di interagire con lui. A volte (accade pi\u00f9 spesso nell'adolescenza) il soggetto finge di essere amico o di fidanzarsi con un idolo musicale: un cantante, un musicista o attore, ne sono anche esempio alcune opere trascritte da questa ideologia, un po' diversa dal classico tipo di \"amico immaginario\", per esempio \"Sposer\u00f2 Simon Le Bon\".\nComunque i due tipi di amici immaginari, sono molto differenti anche tra loro: per esempio \u00e8 un dato di fatto che la possibilit\u00e0 di diventare amici di un personaggio famoso \u00e8 molto difficile, ma non impossibile: mentre diventare amico di un personaggio immaginario (che sia esso completamente ideato dal soggetto o anche parte di un'opera di finzione) \u00e8 completamente impossibile.\nGli amici immaginari sono stati spesso soggetti di opere di cinema, cartoni animati o fumetti, tra i quali si ricordano \"Non guardare sotto il letto!\", \"Gli amici immaginari di casa Foster\", \"Inside Out,\" il romanzo \"L'amico immaginario\", Ponsacco e Rattayan, gli amici immaginari di Rudra Michelangelo ne \"I fratelli Michelangelo\" e molti altri."}
{"id": "3668923", "revid": "287204", "url": "https://it.wikipedia.org/wiki?curid=3668923", "title": "Amaury de Severac", "text": ""}
{"id": "3668928", "revid": "729019", "url": "https://it.wikipedia.org/wiki?curid=3668928", "title": "Aeroporto di Shenzhen-Bao'an", "text": "L'Aeroporto di Shenzhen-Bao'an \u00e8 un aeroporto situato a 32 km dal distretto di Futian che \u00e8 la zona centrale di Shenzhen, ed \u00e8 uno dei tre hub pi\u00f9 grandi nella Cina meridionale. L'aeroporto di Shenzhen \u00e8 l'hub dello Shenzhen Airlines e serve anche l'hub di cargo asiatico-pacifico della UPS Airlines.\nIl moderno Terminal 3 \u00e8 stato inaugurato il 28 novembre nel 2013 su progetto dello Studio Fuksas per la Societ\u00e0 di gestione dello scalo Shenzhen Airport (Group) Co. e realizzazione della China State Construction Engineering Corporation.\nFra le caratteristiche salienti della nuova realizzazione \u00e8 il nuovo terminal che copre una superficie di 500 000 metri quadrati e che all'interno contiene 63 gate e uno spazio commerciale, vi \u00e8 la forma della copertura che ricorda una manta ed \u00e8 rivestita da una doppia pelle a nido d\u2019ape. La struttura \u00e8 lunga 1,5 chilometri e larga 80 metri. Sempre lo Studio Fuksas \u00e8 stato incaricato di progettare due ulteriori fasi dell'ampliamento dell'aeroporto, che saranno completate rispettivamente nel 2025 e nel 2035. Meno di un mese dopo la consegna della nuova struttura, che dovrebbe essere costata circa un miliardo di euro, tuttavia sono stati segnalati problemi relativi a copiose infiltrazioni d'acqua attraverso l'avveniristica copertura del terminal durante le violente precipitazioni del dicembre 2013; le infiltrazioni hanno avuto una vasta eco sui media cinesi e di Hong Kong.\nTerminal.\nVi sono tre terminal aeroportuali all'aeroporto internazionale di Shenzhen-Bao'an:"}
{"id": "3668932", "revid": "767487", "url": "https://it.wikipedia.org/wiki?curid=3668932", "title": "Wandering Papas", "text": "Wandering Papas \u00e8 un cortometraggio muto del 1926 interpretato dal comico Clyde Cook, diretto da Stan Laurel e prodotto da Hal Roach per la Path\u00e9 Comedy.&lt;br&gt;\u00c8 uno dei pochi film in cui Laurel dirige Hardy, ma si noti che a quel tempo i due comici si conoscevano appena. Solo qualche anno pi\u00f9 tardi i due attori daranno alla luce la mitica coppia di Stanlio e Ollio.\nIl film fu distribuito il 21 febbraio 1926.\nTrama.\nNei pressi di una valle sotto una grande montagna, sorge un'officina, vicino alla casa di un eremita, la cui figlia Susie \u00e8 innamorata di un ingegnere del cantiere di nome \"Cipolla\".\nIntanto \u00e8 ora di pranzo e tutti si affrettano nella mensa per prendere posto e aspettare le pietanze \"un po' speciali\" di un cuoco pasticcione (Cook).\nClyde si rende conto di non avere il necessario per sfamare tutti gli operai, quindi di nascosto esce per andare a caccia di conigli e pesci.\nTra un guaio e l'altro (una violenta contesa con una grande trota e lo spiacevole incontro con una puzzola scambiata per una lepre), Clyde si fa coraggio e rientra nell'officina.\nIntanto Susie si sta incontrando con l'ingegnare capo della fabbrica per progettare una fuga.\nOrmai scoraggiato Clyde decide di gettare la spugna e dichiara agli affamati che non \u00e8 riuscito a procurarsi la selvaggina, ma promette di preparare una buona colazione il mattino seguente.\nIl giorno dopo, mentre Clyde non guarda, l'eremita che \u00e8 entrato di nascosto in cucina sabota i preparativi mescolando agli ingredienti della polvere da sparo.\nQuando le frittelle vengono servite, mentre tutti le stanno tagliando, la quiete della sala si trasforma in un grande fragore, ma il botto pi\u00f9 grande avviene quando il capo degli operai (Hardy)\ntaglia il suo mucchio.\nLa comitiva si trasforma in una vera e propria caccia all'uomo|\nNel frattempo l'eremita trova sulla tavola una lettera scritta da sua figlia che dichiara la sua fuga con l'ingegnere capo; cos\u00ec per cercarla mette in moto un treno, dove si sono nascosti anche Clyde e i due amanti, che riescono a saltare gi\u00f9 appena in tempo.\nMa il treno non \u00e8 manovrabile e i due passano brutti momenti sulle rotaie, fino a che il convoglio non rimane bloccato alla fine delle rotaie che sono interrotte proprio alla fine del monte verso un enorme precipizio.\nClyde riesce a uscire dal treno e ad arrampicarsi su una sporgenza, ma alla vista di un orso si butta subito in fiume insieme all'altro."}
{"id": "3668937", "revid": "767487", "url": "https://it.wikipedia.org/wiki?curid=3668937", "title": "General Fiasco", "text": "I General Fiasco sono un gruppo indie rock dell'Irlanda del Nord. Il loro album di debutto, \"Buildings\", \u00e8 stato lanciato il 22 marzo 2011, mentre tra il 2008 e il 2011 hanno inciso sei singoli."}
{"id": "3668941", "revid": "43602379", "url": "https://it.wikipedia.org/wiki?curid=3668941", "title": "RCW 49", "text": ""}
{"id": "3668948", "revid": "438678", "url": "https://it.wikipedia.org/wiki?curid=3668948", "title": "Et\u00e0 adulta", "text": ""}
{"id": "3668963", "revid": "1573940", "url": "https://it.wikipedia.org/wiki?curid=3668963", "title": "Almolinus", "text": "Almolinus \u00e8 un genere di ragni fossili appartenente alla famiglia Salticidae.\nCaratteristiche.\nGli esemplari finora raccolti risalgono tutti al Paleogene.\nDistribuzione.\nLe tre specie oggi note di questo genere sono state rinvenute in Europa centrale: la A. bitterfeldensis nella localit\u00e0 tedesca di Bitterfeld e le altre in alcuni depositi di ambra baltica.\nTassonomia.\nA giugno 2011, questo genere fossile comprende 3 specie descritte e una incerta:"}
{"id": "3668967", "revid": "6923", "url": "https://it.wikipedia.org/wiki?curid=3668967", "title": "Matricariinae", "text": "Matricariinae \u00e8 una sottotrib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Asteroideae, trib\u00f9 Anthemideae).\nEtimologia.\nIl nome di questa sottotrib\u00f9 deriva dal suo genere \"Matricara\" la cui etimologia deriva dalla parola latina \"matrice, matrics\" che significa \"grembo, utero\" e fa riferimento ad un antico uso medicinale nel trattamento delle infezioni uterine e dei disturbi femminili in generale.\nIl nome scientifico del gruppo \u00e8 stato definito per la prima volta dal botanico e accademico germanico Heinrich Moritz Willkomm (1821-1895) nella pubblicazione \"Prodromus Florae Hispanicae seu Sinossi Methodica omnium Plantarum in Hispania sponte Nascentium vel Frequentius Cultarum quae Innotuerunt Auctoribus. Stuttgartiae - 2: 92. 1870\" del 1870.\nDescrizione.\nLe specie di questa sottotrib\u00f9 di tipo arbustivo oppure erbe annuali con indumento a peli basifissi e/o mediofissi.\nLe foglie sono o raccolte in rosette basali (\"Heliocauta\"), oppure disposte lungo il fusto in modo alterno. La lamina \u00e8 4-pennatosetta (raramente \u00e8 intera).\nLe infiorescenze sono formate da capolini solitari, oppure numerosi in formazioni corimbose dense o lasse. I capolini possono essere sia radiati che discoidi che disciformi. La struttura dei capolini \u00e8 quella tipica delle Asteraceae: un peduncolo sorregge un involucro composto da diverse squame (o brattee) disposte su pi\u00f9 serie (2 - 3) in modo embricato che fanno da protezione al ricettacolo sul quale s'inseriscono due tipi di fiori: quelli esterni raggianti ligulati disposti su un unico rango e quelli interni del disco tubulosi. In alcuni casi i capolini sono subsessili. L'involucro pu\u00f2 essere da emisferico a cilindrico. Le squame dell'involucro hanno margini scariosi. Il ricettacolo \u00e8 piatto (o piano-convesso), emisferico o conico ed \u00e8 sprovvisto di pagliette a protezione della base dei fiori.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori periferici sono femminili e fertili o anche sterili, possono essere assenti, mentre quelli del disco (centrali) sono ermafroditi o funzionalmente maschili e raramente sono sterili. La forma \u00e8 zigomorfa per quelli ligulati e actinomorfa per quelli tubulosi. In alcune specie (\"Anacyclus\") la corolla tubulosa \u00e8 lievemente zigomorfa in quanto due lobi sono pi\u00f9 larghi degli altri.\nCalice: i sepali del calice sono ridotti ad una coroncina di squame.\nCorolla: le corolle, specialmente quelle tubolari del disco centrale, terminano normalmente con 5 lobi (4 \u2013 5 lobi in \"Matricaria\"). Il colore dei fiori \u00e8 bianco, giallo o rosa.\nAndroceo: gli stami sono 5 con dei filamenti liberi; le antere invece sono saldate fra di loro e formano un manicotto che circonda lo stilo.\nGineceo: lo stilo in genere \u00e8 filiforme. Gli stigmi dello stilo sono due divergenti. L'ovario \u00e8 infero uniloculare formato da 2 carpelli. Le linee stigmatiche sono marginali.\nI frutti sono degli acheni a forma ob-ovoide con 3 \u2013 5 coste longitudinali; in alcuni casi sono dorsoventralmente piatti. L'apice \u00e8 arrotondato con una stretta coroncina.\nDistribuzione e habitat.\nLe specie di questo gruppo sono distribuite soprattutto nell'emisfero boreale con habitat per lo pi\u00f9 temperati. Nella tabella sottostante sono indicate in dettaglio le distribuzioni relative ai vari generi della sottotrib\u00f9.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Anthemideae \u00e8 una delle 21 trib\u00f9 della sottofamiglia. La trib\u00f9 Anthemideae a sua volta \u00e8 suddivisa in 14 sottotrib\u00f9 (Matricariinae \u00e8 una di queste). \nGli ultimi studi sulla trib\u00f9 Anthemideae la descrivono in 4 parti o divisioni: (1) emisfero meridionale, (2) Africa e Asia meridionale, (3) Eurasia e (4) clade mediterraneo. La sottotrib\u00f9 Matricariinae \u00e8 assegnata alla divisione \"Eurasia\" insieme alle sottotrib\u00f9 \"Anthemidinae\" e \"Leucanthemopsidinae\".\nQuesta sottotrib\u00f9 \u00e8 stata formata, oltre che dal genere tipo \"Matricaria\" anche dai componenti della sottotrib\u00f9 \"Achilleinae\" (\"Achillea\", \"Anacyclus\", \"Leucocyclus\" e \"Otanthus\"), ora obsoleta e dal genere \"Heliocauta\" della sottotrib\u00f9 Tanacetinae, anche questa attualmente obsoleta.\nComposizione della sottotrib\u00f9.\nIl gruppo comprende 4 generi e 134 specie.\nIl numero cromosomico di base \u00e8: 2n=18. Alcuni generi sono poliploidi (\"Achillea\" e \"Matricaria\").\nFilogenesi.\nL'inserimento in questo gruppo di \"Matricaria\" (con conseguente priorit\u00e0 di Matricariinae invece di Achilleinae nella nomenclatura) \u00e8 supportato da alcune analisi di tipo cladistico, mentre altre analisi lo presentano parafiletico insieme al gruppo della Anthemidinae. Il cladogramma a lato (estratto dallo studio citato e semplificato) costruito sull'analisi molecolare di alcune specie della sottotrib\u00f9 propone una possibile configurazione filogenetica di questa sottotrib\u00f9 dalla quale si vede chiaramente la sua monofilia non ancora risolta. Questa configurazione filogenetica inoltre non comprende ulteriori studi che hanno dimostrato che il genere \"Achillea\" per essere monofiletico deve comprendere anche \"Leucocyclus\" e \"Otanthus\"."}
{"id": "3668969", "revid": "228587", "url": "https://it.wikipedia.org/wiki?curid=3668969", "title": "Campionato europeo di automobilismo 1931", "text": "Il Campionato europeo di automobilismo 1931 \u00e8 stata la I edizione del Campionato europeo di automobilismo. Tra le numerose gare internazionali dell'anno, quelle che vennero scelte per avere validit\u00e0 nel campionato furono le prove del Gran Premio di Francia, del Gran Premio d'Italia e del Gran Premio del Belgio. Inizialmente fu prevista anche una quarta prova, il Gran Premio di Spagna, ma gli organizzatori spagnoli dichiararono di avere alcune difficolt\u00e0 e la gara quindi fu esclusa dal conteggio per il campionato.\nUna seconda regola stabilita fu quella che le prove dovessero essere disputate su un termine di durata anzich\u00e9 su un numero di chilometri e tale termine fu concordato per 10 ore; in questo modo ogni competizione veniva effettuata da un equipaggio di due piloti che si dava il cambio durante la gara.\nCalendario gran premi.\nGran premi fuori campionato.\n\"Grandes \u00c9preuves sono evidenziate in giallo.\""}
{"id": "3668973", "revid": "336956", "url": "https://it.wikipedia.org/wiki?curid=3668973", "title": "Fucile Tipo 99", "text": ""}
{"id": "3668980", "revid": "93556", "url": "https://it.wikipedia.org/wiki?curid=3668980", "title": "Porto di Casablanca", "text": "Il porto di Casablanca \u00e8 un grande porto marittimo turistico e commerciale marocchino, situato a Casablanca. \u00c8 il secondo pi\u00f9 grande porto del Marocco, dopo il porto di Tangeri Med.\nStoria.\nIl 25 marzo del 1913 il gruppo composto dalla \"Compagnie Marocaine\" e dalla societ\u00e0 Schneider Electric si aggiudic\u00f2 l'appalto per di franchi, per la costruzione del porto.\nInfrastrutture.\nIl porto ha a disposizione numerosi container:\nLavori di estensione.\nIl terzo terminal di container \u00e8 in corso di costruzione. Questo sar\u00e0 utilizzato per la gestione dei fosfati e sar\u00e0 composto da 520m lineari di binari, di 30 ettari di terreno e da 6 porticati. La sua capacit\u00e0 sar\u00e0 di 600\u00a0000 TEU, il che porter\u00e0 la capacit\u00e0 totale ad 1,6 milioni di TEU entro il 2012.\nUn parcheggio multi-piano \u00e8 in corso di costruzione nella zona auto, al fine di accompagnare la crescita sostenuta nel settore automobili. Concepito conformemente agli standard internazionali, il parcheggio, di una capacit\u00e0 di 6\u00a0000 veicoli, consiste in uno spazio di stoccaggio verticale, comprendente due rampe."}
{"id": "3668981", "revid": "287204", "url": "https://it.wikipedia.org/wiki?curid=3668981", "title": "Charlotte Sting 2004", "text": "La stagione 2004 delle Charlotte Sting fu l'8\u00aa nella WNBA per la franchigia.\nLe Charlotte Sting arrivarono quinte nella \"Eastern Conference\" con un record di 16-18, non qualificandosi per i play-off."}
{"id": "3668985", "revid": "52076", "url": "https://it.wikipedia.org/wiki?curid=3668985", "title": "UNRIC", "text": ""}
{"id": "3668988", "revid": "287204", "url": "https://it.wikipedia.org/wiki?curid=3668988", "title": "Charlotte Sting 2005", "text": "La stagione 2005 delle Charlotte Sting fu la 9\u00aa nella WNBA per la franchigia.\nLe Charlotte Sting arrivarono seste nella \"Eastern Conference\" con un record di 6-28, non qualificandosi per i play-off."}
{"id": "3668996", "revid": "410660", "url": "https://it.wikipedia.org/wiki?curid=3668996", "title": "Mandabi", "text": ""}
{"id": "3669000", "revid": "287204", "url": "https://it.wikipedia.org/wiki?curid=3669000", "title": "Charlotte Sting 2006", "text": "La stagione 2006 delle Charlotte Sting fu la 10\u00aa e ultima nella WNBA per la franchigia.\nLe Charlotte Sting arrivarono quinte nella \"Eastern Conference\" con un record di 11-23, non qualificandosi per i play-off."}
{"id": "3669002", "revid": "256896", "url": "https://it.wikipedia.org/wiki?curid=3669002", "title": "Dieci minacce", "text": ""}
{"id": "3669003", "revid": "256896", "url": "https://it.wikipedia.org/wiki?curid=3669003", "title": "High Level Threat Panel", "text": ""}
{"id": "3669005", "revid": "92723", "url": "https://it.wikipedia.org/wiki?curid=3669005", "title": "Valaliky", "text": "Valaliky (in ungherese \"Kassamindszent\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3669011", "revid": "1543377", "url": "https://it.wikipedia.org/wiki?curid=3669011", "title": "Supercl\u00e1sico de las Am\u00e9ricas 2011", "text": "Il Supercl\u00e1sico de las Am\u00e9ricas 2011 \u00e8 la prima edizione del trofeo, disputata il 14 settembre e il 28 settembre 2011 tra Argentina e Brasile."}
{"id": "3669013", "revid": "287204", "url": "https://it.wikipedia.org/wiki?curid=3669013", "title": "Ve\u013ek\u00e1 Ida", "text": "Ve\u013ek\u00e1 Ida (in ungherese \"Nagyida\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3669014", "revid": "287204", "url": "https://it.wikipedia.org/wiki?curid=3669014", "title": "Velka Ida", "text": ""}
{"id": "3669015", "revid": "224230", "url": "https://it.wikipedia.org/wiki?curid=3669015", "title": "Res transit cum onere suo", "text": "Res transit cum onere suo \u00e8 un brocardo da tradursi come \"la cosa (il bene) si trasferisce con il suo onere (peso)\".\nIn diritto civile esprime come l'alienazione di un bene non comporti il venir meno di un diritto di godimento sul bene stesso sia obbligatorio (una locazione) sia reale (una servit\u00f9 di passaggio). Tale principio diventa fondamentale nel diritto internazionale consuetudinario per distinguere gli obblighi convenzionali non localizzabili che si estinguono in caso di successione nella sovranit\u00e0 di un territorio (distacco) per i quali si applica la regola della tabula rasa, da quelli localizzabili rispetto ai quali si applica appunto la continuit\u00e0 nel vincolo pattizio."}
{"id": "3669017", "revid": "767487", "url": "https://it.wikipedia.org/wiki?curid=3669017", "title": "Ve\u013ek\u00e1 Lodina", "text": "Ve\u013ek\u00e1 Lodina (in ungherese \"Nagyladna\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3669018", "revid": "1522738", "url": "https://it.wikipedia.org/wiki?curid=3669018", "title": "Elezioni generali in Sierra Leone del 2007", "text": "Le elezioni generali in Sierra Leone del 2007 si tennero l'11 agosto per l'elezione del Presidente e il rinnovo del Parlamento.\nCronologia.\nEventi precedenti le elezioni.\nIl Vicepresidente Solomon Berewa \u00e8 stato scelto come candidato alle presidenziali dal partito di governo SLPP, all'inizio di settembre 2005. Il presidente in carica, Ahmed Tejan Kabbah anche lui del SLPP, non poteva concorrere essendo gi\u00e0 stato eletto per due mandati. In Sierra Leone dunque, contrariamente a ci\u00f2 che \u00e8 avvenuto in molti stati africani, non \u00e8 stata modificata la legge per permettere al presidente di presentarsi di nuovo. Il 2 luglio 2007, il ministro degli esteri Momodu Koroma \u00e8 stato nominato candidato alla vicepresidenza dal SLPP. Ernest Bai Koroma \u00e8 stato nominato candidato presidenziale dell'APC, principale partito di opposizione, con Samuel Sam-Sumana come candidato alla vicepresidenza, mentre Charles Margai \u00e8 stato scelto candidato del Movimento Popolare per il Cambiamento Democratico (PMDC), con Ibrahim Tejan-Jalloh candidato alla vicepresidenza. Margai aveva fondato il PMDC attraverso una scissione dal SLPP nel 2005, indebolendo cos\u00ec il partito di governo. Questi sono i principali candidati alla presidenza e alla vicepresidenza, appartenenti ai tre principali partiti.\nNel maggio 2007, la Commissione Elettorale Nazionale (National Electoral Commission, NEC) ha rinviato le elezioni di due settimane, adducendo problemi tecnici legati alla dissoluzione del parlamento. La decisione \u00e8 stata criticata dall'opposizione per il fatto che le elezioni venivano a cadere in pieno nel periodo del culmine della stagione delle piogge, causando cos\u00ec maggiori difficolt\u00e0 nelle operazioni di voto. L'11 maggio, per\u00f2, la presidente del NEC, Christiana Thorpe, rifiuta di rinviare ancora le elezioni fino a dicembre, affermando che un rinvio cos\u00ec lungo sarebbe stato incostituzionale. Per limitare i disagi agli elettori durante le piogge, secondo la Thorpe, si sarebbero costituiti pi\u00f9 seggi.\nCampagna elettorale.\nLa campagna elettorale \u00e8 iniziata il 10 luglio. Durante la campagna ci sono stati episodi di violenza, anche se il 2 agosto un portavoce dell'esercito ha descritto il paese come \"relativamente calmo e pacifico\" prevedendo elezioni \"pacifiche, credibili e libere dalla violenza\". Il portavoce ha anche affermato che l'esercito non sarebbe intervenuto nelle questioni politiche.\nIl candidato dell'APC Koroma \u00e8 stato accusato di tentato omicidio il 23 luglio 2007, quando, secondo l'APC, un gruppo di uomini armati guidati da Tom Nyuma (che aveva partecipato al colpo di stato del 1992 contro il governo dell'APC) hanno tentato di entrare nella sua stanza di albergo per ucciderlo. In una lettera all'Ispettore Generale della Polizia ai primi di agosto, Berewa accusava l'APC e il PMDC di pianificare disordini durante le elezioni e di voler intimidire i sostenitori del SLPP. L'accusa nello specifico era di far vestire propri sostenitori con le divise della Divisioni di Supporto alle Operazioni (Operational Support Division) e di mandarli nei seggi elettorali. Anche il segretario generale dell'APC Victor Foh ha accusato il SLPP di pianificare frodi elettorali.\nGiorno delle elezioni e spoglio.\nCi sono stati circa 2,6 milioni di elettori registrati il giorno delle elezioni e 6.171 sezioni elettorali. Gli osservatori hanno descritto un voto pacifico, sebbene in alcuni casi vi siano stati disordini provocati da bande di giovani durante le operazioni di scrutinio, portando ad un aumento delle misura di sicurezza. L'affluenza \u00e8 stata alta nonostante le piogge, con lunghe code ai seggi. Gli osservatori internazionali hanno espresso apprezzamenti e stimano l'affluenza intorno al 70%. Marie-Anne Isler, a capo della missione di osservatori dell'Unione europea, ha descritto il voto come \"ben organizzato, positivo e trasparente\", ma ha anche detto che il SLPP godeva di un grande vantaggio essendo al governo ed avendo il sostegno di alcuni capi tradizionali, avendo inoltre una predominanza nei programmi della televisione di stato. Gli osservatori dell'UE hanno anche detto che Berewa potrebbe aver distribuito denaro agli elettori a casa sua, cosa che il SLPP ha denunciato come \"senza base e infondata\".\nLa conta dei voti \u00e8 stata fatta nei seggi pubblicamente, alla presenza dei rappresentanti dei partiti. Il 13 agosto, Kabbah ha scoraggiato le \"dichiarazioni provocatorie e infiammatorie\" dicendo che la polizia avrebbe dovuto \"trattare fermamente ogni attentato alla pace e alla stabilit\u00e0 della nazione\". Lo stesso giorno, la presidente del NEC, Thorpe, annunciava i risultati del 7,4% dei seggi; su 150.374 voti, Koroma era gi\u00e0 in vantaggio, con 107.341 preferenze, mentre Berewa ne aveva 33.041. Ulteriori risultati del 14 agosto, sul 19% dei seggi, mostravano Koroma ancora in testa su Berewa, con 204.774 voti contro 106.487. Margai, al terzo posto, ne aveva 43.904. Nel frattempo, il segretario delle Nazioni Unite Ban Ki Moon fa appello alla preservazione di un'\"atmosfera di calma e ordina pubblico\" e chiede che ogni \"disputa potenziale \" dovrebbe essere risolta \"all'interno dei canali legali\".\nIl 15 agosto, un portavoce dell'APC dichiarava che il proprio partito avrebbe ottenuto, sulla base di propri conti, 61 seggi, ottenendo la maggioranza, sebbene ufficialmente ci fossero i risultati ufficiali solo per quattro seggi, due per l'APC, uno per il SLPP e uno per il PMDC.\nIl 18 agosto, i risultati dell'81% dei seggi mostravano Koroma ancora in testa col 44% dei voti e Berewa con il 38%. Il 20 agosto, per le elezioni parlamentari, l'APC aveva 21 seggi, il SLPP 10 e il PMDC quattro. L'affluenza era stimata intorno al 76%.\nNel frattempo, il 19 agosto, Margai dichiarava il proprio appoggio a Koroma nel secondo turno. Un portavoce del PMDC spiega che il PMDC ha tutto l'interesse ad appoggiare l'APC per assicurare un governo pi\u00f9 rappresentativo e assicurare la propria sopravvivenza come partito, mentre l'APC avrebbe interesse ad assicurarsi l'appoggio del PMDC per avere un sostegno forte anche nel sud del paese (SLPP e PMDC hanno maggiori consensi al sud, mentre l'APC trova maggiori consensi al nord). Viceversa il SLPP avrebbe interesse a far sparire il PMDC. Le controversie nel PMDC riguardo l'appoggio all'APC vengono superate dopo che Margai si consulta con il partito.\nI risultati complessivi provvisori, pubblicati il 23 agosto, mostrano Koroma con 815.523 voti (44,3%), Berewa con 704.012 voti (38,3%) e Margai con 255.499 voti (13,9%). Thorpe conferma che sar\u00e0 necessario un secondo turno di ballottaggio tra Koroma e Berewa. Nelle elezioni parlamentari l'APC ottiene 59 seggi, il SLPP 43, e il PMDC 10. L'affluenza \u00e8 stimata attorno al 75,8%.\nMargai ha affermato il 24 agosto che l'APC e il PMDC faranno campagna elettorale assieme per il ballottaggio presidenziale. Koroma chiede a Berewa di ritirarsi e riconoscere la sconfitta per far risparmiare I soldi delle elezioni.\nIl 25 agosto, la NEC conferma i risultati provvisori, e annuncia che il secondo turno delle presidenziali si terr\u00e0 l'8 settembre, e che la campagna elettorale si svolger\u00e0 tra il 25 agosto e il 6 settembre.\nI risultati presentano grosse variazioni tra i vari distretti del paese, essendo i sostenitori dell'APC predominanti nel nord e nell'ovest, mentre il SLPP ha vinto nel sud e nell'est, nonostante la scissione del PMDC. I partiti hanno ottenuto scarsi risultati fuori dalle loro roccaforti regionali; l'APC ha vinto solo due dei 59 seggi al di fuori del nord e dell'ovest. Koroma ha ricevuto i suoi migliori risultati nei distretti di Bombali (83,9%), Tonkolili (82,2%) e Port Loko (78,6%), mentre Berewa ha ottenuto i suoi migliori risultati nei distretti di Kailahun (77,1%), Kenema (63,0%) e Kono (57,1%). Margai ha avuto la maggioranza solo nel distretto di Bonthe (61,1%).\nIl SLPP, con qualche riserva, ha accettato il risultato delle elezioni l.\nDue partiti minori, l'Alleanza Democratica Nazionale (NDA) e il Partito della Pace e della Liberazione (PLP), guidati rispettivamente da Amadu Jalloh, candidato presidenziale piazzatosi nel primo turno al quinto posto, e Kandeh Baba Conteh, giunto sesto, hanno annunciato il loro sostegnoa Berewa il 27 agosto. Anche il candidato piazzatosi quarto Andrew Turay del Partito Popolare della Convenzione (CPP) ha poi annunciato il supporto a Berewa all'inizio di settembre.\nDopo incidenti tra sostenitori delle due parti a Freetown e Koidu, il presidente Kabbah il 27 agosto ha minacciato di proclamare lo stato di emergenza se non fosse cessato il clima di violenza e intimidazione. Altri incidenti sono avvenuti anche in altre parti del paese nei giorni successive. La violenza ha costretto infine Koroma a terminare la sua campagna elettorale nel sud. Il 1\u00ba settembre a Freetown sono esplosi incidenti con dozzine di vittime; la polizia ha dovuto intervenire con i gas lacrimogeni. Lo stesso giorno, Koroma e Berewa si sono accordati per tenere una marcia per la pace il 3 settembre sperando di disinnescare la violenza. I due candidati si sono inoltre accordati per permettere alla polizia di provvedere alla loro sicurezza, anzich\u00e9 ricorrere a guardie del corpo private.\nLa Marcia della pace prevista tra Berewa e Koroma si \u00e8 infine tenuta il 6 settembre, ma \u00e8 stata boicottata da Koroma.\nGli osservatori dell'Unione Europea hanno fornito una valutazione positiva dell'andamento della giornata elettorale. In una dichiarazione del 10 settembre, il Segretario Generale dell'ONU Ban Ki-Moon ha elogiato il processo elettorale che ha dichiarato procedere in una \"atmosfera generalmente ordinata e pacifica, nonostante le tensioni la violenza che hanno macchiato il periodo della campagna elettorale\".\nI primi risultati ufficiali forniti dal NEC il 10 settembre, hanno mostrato Koroma bene in testa con il 64% dei voti contro il 36% di Berewa, dato basato su poco pi\u00f9 del 20% dei seggi; anche se comunque i risultati provenivano dall'ovest del paese, dove l'APC \u00e8 pi\u00f9 forte. Thorpe enfatizzava l'importanza di un'\"atmosfera di calma\" mentre i voti venivano contati e i risultati resi pubblici. Koroma reclamava la vittoria, dicendo che non era possibile per lui perdere, ma Reider dello SLPP lo accusava di \"cercare di appropriarsi della vittoria\" e diceva che secondo i dati dello SLPP, Berewa era in testa. Reider \u00e8 stato inoltre fortemente critico sul rapporto degli osservatori europei, dove si avanzavano accuse riguardo al fatto che in alcune zone del sud e dell'est (dominate dallo SLPP) il numero dei votanti superava quello degli elettori registrati.\nCon il 50,8% dei voti contati, Koroma ha circa il 58,5%; su 14 distretti, Koroma e Berewa sono primi in sette ciascuno. Lo stesso giorno, Kabbah raccomanda al popolo di accettare i risultati finali quando saranno resi noti, senza guardare a chi si dichiara vincitore.\nIl 17 settembre 2007, il NEC dichiara che Koroma ha vinto le elezioni con il 54,6% dei voti contro il 45,4% di Berewa; Koroma ha 950.407 voti e Berewa 789.651. I risultati su un totale di 477 seggi sono stati invalidati perch\u00e9 c'erano pi\u00f9 voti degli elettori registrati: 426 di questi seggi erano situati nel sudest favorevole al SLPP, mentre 45 erano situati nelle province settentrionali e sei in quelle occidentali. Questa decisione \u00e8 stata presa da Thorpe e da due dei quattro Regional Commissioners; i due rimanenti Regional Commissioners, rappresentanti il sud e l'est, si sono dimessi per protesta quando Koroma \u00e8 stato dichiarato il vincitore. Berewa prontamente ha ammesso la sconfitta. Secondo Kanu, sia Kabbah che Berewa hanno chiamato Koroma per congratularsi con lui. Il ricorso del SLPP, previsto per lo stesso giorno, \u00e8 stato posticipato da un giudice.\nKoroma ha giurato come presidente nella State House a Freetown il 17 settembre, lo stesso giorno dell'annuncio ufficiale dei risultati, a una cerimonia alla presenza di Berewa e Kabbah.\nI 124 membri del parlamento hanno giurato il 25 settembre. Sono stati eletti Abel Stronge come Speaker imparziale e il membro dell'APC Victor Chukuma Johnson come Deputy Speaker. Edward Turay \u00e8 stato scelto come leader del partito di maggioranza e Momoh Pujeh leader del principale partito di minoranza."}
{"id": "3669019", "revid": "287204", "url": "https://it.wikipedia.org/wiki?curid=3669019", "title": "Velka Lodina", "text": ""}
{"id": "3669025", "revid": "767487", "url": "https://it.wikipedia.org/wiki?curid=3669025", "title": "Vt\u00e1\u010dkovce", "text": "Vt\u00e1\u010dkovce (in ungherese \"Patacsk\u0151\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3669027", "revid": "287204", "url": "https://it.wikipedia.org/wiki?curid=3669027", "title": "Vtackovce", "text": ""}
{"id": "3669030", "revid": "1906976", "url": "https://it.wikipedia.org/wiki?curid=3669030", "title": "Gran Premio d'Italia 1931", "text": "Il Gran Premio d'Italia 1931, valido come prova inaugurale del Campionato europeo di automobilismo 1931, si disput\u00f2 all'Autodromo Nazionale di Monza e fu vinto da Giuseppe Campari e Tazio Nuvolari.\nDopo che le edizioni del 1929 e del 1930 non furono disputate, questa fu la IX edizione del Gran Premio d'Italia.\nLa gara.\nLa gara fu disputata il 24 maggio 1931 sulla durata delle 10 ore (come tutte e tre le gare di quell'anno valevoli per il Campionato europeo di automobilismo, oltre che quello d'Italia, anche il GP di Francia e il GP del Belgio) e l'equipaggio vincitore, Giuseppe Campari e Tazio Nuvolari su Alfa Romeo 8C 2300, in questo tempo riusc\u00ec a percorrere 155 giri del percorso di 10\u00a0km per un totale di 1.550\u00a0km\nIl giro pi\u00f9 veloce fu il 24\u00ba di Campari che ferm\u00f2 il cronometro a 3'32\"800 alla media di 169,173 km/h, finalmente battendo lo strabiliante record 3'34\"600, alla media di 167,753 km/h, stabilito nel 1924 da Antonio Ascari con l'Alfa Romeo P2.\nFurono 14 gli equipaggi presenti al via e di questi ne vennero classificati 8 al termine della gara.\nIl Gran Premio d'Italia aveva ormai raggiunto la consuetudine di essere disputato, come avviene del resto anche oggi, all'inizio di settembre ma in questa occasione, data la particolare lunghezza della prova, venne scelta una data primaverile per avere un maggior numero di ore di luce.\nL'Alfa Romeo si era iscritta al via della gara di casa con tre equipaggi ufficiali, quelli di Giuseppe Campari/Luigi Arcangeli, Tazio Nuvolari/Baconin Borzacchini e Ferdinando Minoia/Goffredo Zehender ma la situazione sub\u00ec molte variazioni: durante le prove, mentre testata la nuova Alfa Romeo 3500 bimotore tipo A, Luigi Arcangeli ebbe un incidente che lo port\u00f2 alla morte e venne sostituito in partenza da Attilio Marinoni. Nei primi giri di corsa la vettura condotta da Nuvolari e Borzacchini ebbe un guasto e, dato che il regolamento lo consentiva, i due piloti vennero abbinati a Campari e Minoia rispettivamente, andando a comporre i due equipaggi che arrivarono ai primi due posti della classifica finale."}
{"id": "3669031", "revid": "110157", "url": "https://it.wikipedia.org/wiki?curid=3669031", "title": "Vy\u0161n\u00e1 Hutka", "text": "Vy\u0161n\u00e1 Hutka (in ungherese \"Fels\u0151hutka\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3669032", "revid": "31886", "url": "https://it.wikipedia.org/wiki?curid=3669032", "title": "Artibatiri", "text": ""}
{"id": "3669034", "revid": "287204", "url": "https://it.wikipedia.org/wiki?curid=3669034", "title": "Vysna Hutka", "text": ""}
{"id": "3669035", "revid": "287204", "url": "https://it.wikipedia.org/wiki?curid=3669035", "title": "Charlotte Sting 2000", "text": "La stagione 2000 delle Charlotte Sting fu la 4\u00aa nella WNBA per la franchigia.\nLe Charlotte Sting arrivarono ottave nella \"Eastern Conference\" con un record di 8-24, non qualificandosi per i play-off."}
{"id": "3669037", "revid": "1543377", "url": "https://it.wikipedia.org/wiki?curid=3669037", "title": "Guangzhou International Women's Open 2011 - Doppio", "text": "Il doppio del Guangzhou International Women's Open 2011 \u00e8 stato un torneo di tennis facente parte del WTA Tour 2011.\nEdina Gallovits e Sania Mirza erano le detentrici del titolo ma hanno deciso di non partecipare al torneo per difenderlo.\nHsieh Su-wei e Zheng Saisai hanno sconfitto in finale Chan Chin-wei e Han Xinyun per 6-2, 6-1."}
{"id": "3669038", "revid": "767487", "url": "https://it.wikipedia.org/wiki?curid=3669038", "title": "Vy\u0161n\u00e1 Kamenica", "text": "Vy\u0161n\u00e1 Kamenica (in ungherese \"Fels\u0151kemence\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3669039", "revid": "287204", "url": "https://it.wikipedia.org/wiki?curid=3669039", "title": "Vysna Kamenica", "text": ""}
{"id": "3669042", "revid": "52076", "url": "https://it.wikipedia.org/wiki?curid=3669042", "title": "UN/CEFACT", "text": ""}
{"id": "3669044", "revid": "339392", "url": "https://it.wikipedia.org/wiki?curid=3669044", "title": "Organo Internazionale per il Controllo degli Stupefacenti", "text": ""}
{"id": "3669047", "revid": "599013", "url": "https://it.wikipedia.org/wiki?curid=3669047", "title": "Jacob Sieberer", "text": "Biografia.\nJacob Sieberer nacque il 14 luglio 1766 a Thiersee nel circondario di Kufstein in un'antica famiglia contadina e il padre era un falegname. Dopo il completamento dei primi studi nella scuola del villaggio, offici\u00f2 come sagrestano e insegn\u00f2 poi ai bambini del villaggio.\nIl 2 novembre 1796 come sergente dei Cacciatori tirolesi della Compagnia di Kufstein si distinse nella difesa del villaggio trentino di Faedo assediato dalle truppe francesi. Negli anni successivi Sieberer comand\u00f2 la milizia come tenente della sua valle.\nNel marzo 1799, con l'avanzata del generale francese Barth\u00e9lemy Catherine Joubert a Vipiteno nell'Alto Adige, combatt\u00e9 brillantemente a Spinga, nella Val Pusteria e in Carinzia. Nel corso 1799 fu nominato dalla popolazione capitano comandante della compagnia di fanteria della valle superiore in Engadina e, con il suo esempio e parole di incoraggiamento, mantenne attiva la difesa nazionale contro l'invasore.\nNell'inverno 1800 quando il Tirolo era completamente minacciato su tutti i confini e l'esercito imperiale era impegnato in Baviera, Sieberer, comandante del distretto di Unterinnthal, si impegn\u00f2 nella difesa del Tirolo: il 30 novembre e il 2 dicembre 1800 combatt\u00e9 vittoriosamente a Bairisch e a Thiersee contro forze nemiche superiori e in questi combattimenti caddero lo zio Giuseppe, suo fratello Giovanni e suo cugino Giacobbe Sieberer.\nSempre nello stesso anno prese parte alla battaglia di Salisburgo e fu premiato dapprima con la medaglia d'argento imperiale e feudale di coraggio, poi con la medaglia d'oro d'onore. Nel 1805 contrast\u00f2 i nemici a H\u00f6rhager Kiechlsteg, ma dopo cinque ore di battaglia fu costretto a ritirarsi.\nSottoposto agli ordini di Andreas Hofer, comandante generale dell'insurrezione antibavarese, fu impiegato in missioni importanti e nel maggio 1809, promosso al grado di maggiore, fu distaccato presso la sede dell'arciduca Giovanni d'Asburgo-Lorena a K\u00f6rmend in Ungheria. Accusato di tradimento da Andreas Hofer in quanto favorevole a porre termine alla resistenza antifrancese, il 2 febbraio del 1810 Sieberer fu arrestato e incarcerato nella fortezza di Kufstein. Liberato per ordine del generale Bernhard Erasmus conte di Deroy, si trasfer\u00ec in Alta Austria, ove acquist\u00f2 la tenuta di Ottensheim a Linz.\nNel febbraio del 1814 combatt\u00e9 nelle Giudicarie agli ordine del generale Stanisslavevich: da Riva del Garda, attraverso la Val di Ledro, scese dal Monte Nota a Tremosine e da qui in Val Vestino spingendo il suo battaglione di Sch\u00fctzen sulle sponde del Lago di Garda fino a Toscolano e a Lavenone intenzionato ad accerchiare la Rocca d'Anfo, ma fu respinto il 22 febbraio a Vestone dal generale Bonfanti sulle posizioni di partenza della Val Vestino. Ammalatosi a Mantova, mor\u00ec il 5 maggio a Trento. Due dei suoi figli si arruolarono nell'esercito imperiale, uno dei quali, Jacob, colonnello, fu decorato per il suo fatto d'armi nella battaglia di Magenta cavaliere dell'Ordine di Leopoldo."}
{"id": "3669049", "revid": "767487", "url": "https://it.wikipedia.org/wiki?curid=3669049", "title": "Vy\u0161n\u00e1 My\u0161\u013ea", "text": "Vy\u0161n\u00e1 My\u0161\u013ea (in ungherese \"Fels\u0151mislye\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3669050", "revid": "287204", "url": "https://it.wikipedia.org/wiki?curid=3669050", "title": "Coppa del Re 1999-2000", "text": "La Copa del Rey 1999-2000 fu la 96\u00aa edizione della Coppa di Spagna. Il torneo inizi\u00f2 il 1\u00ba settembre 1999 e si concluse il 27 maggio 2000. La finale si disput\u00f2 allo stadio Mestalla di Valencia e la squadra vincente fu l'Espanyol che vinse questa competizione dopo 60 anni.\nFormula e squadre partecipanti.\nIn questa edizione presero parte tutte le 20 squadre di Primera Divisi\u00f3n, 21 squadre di Segunda Divisi\u00f3n e 30 squadre di Segunda Divisi\u00f3n B che si sfidarono in scontri ad eliminazione diretta. I club impegnatio nelle coppe europee erano direttamente qualificati per il secondo turno mentre gli altri club di massima divisione e quelli di Segunda Divisi\u00f3n (tranne le neopromesse) partirono dal primo turno.\nTurno preliminare.\nIl turno preliminare fu giocato il 1\u00ba settembre in gara unica.\nPrimo turno.\nLe partite furono giocate dal 9 novembre al 1\u00ba dicembre 1999.\nSecondo turno.\nLe partite furono giocate dal 14 dicembre 1999 al 12 gennaio 2000.\nOttavi di finale.\nLe partite furono giocate dal 19 gennaio al 3 febbraio 2000.\nQuarti di finale.\nI quarti si disputarono dal 9 al 17 febbraio 2000.\nSemifinali.\nLe semifinali si disputarono dal 12 al 26 aprile 2000."}
{"id": "3669051", "revid": "287204", "url": "https://it.wikipedia.org/wiki?curid=3669051", "title": "Vysna Mysla", "text": ""}
{"id": "3669056", "revid": "1573940", "url": "https://it.wikipedia.org/wiki?curid=3669056", "title": "Attoides", "text": "Attoides \u00e8 un genere di ragni fossili appartenente alla famiglia Salticidae.\nCaratteristiche.\nGli esemplari finora raccolti risalgono tutti all'Oligocene.\nDistribuzione.\nL'unica specie oggi nota di questo genere \u00e8 stata rinvenuta in Francia, nei pressi di Aix-en-Provence.\nTassonomia.\nA giugno 2011, questo genere fossile comprende 1 specie:"}
{"id": "3669057", "revid": "648716", "url": "https://it.wikipedia.org/wiki?curid=3669057", "title": "Matrice (sociologia)", "text": "La matrice \u00e8 un modello organizzativo che descrive propriamente l'organizzazione di un servizio che interagisce con progetti non necessariamente realizzati dal medesimo ente. \nStoria.\nAi fini della cronologia del modello occorre limitare l'analisi gestionale e nello specifico alle politiche di gestione del personale che si sono riscontrati nella storia:\n1)modello tradizionale (1861-1924): il personale non si gestisce da s\u00e9, piuttosto \u00e8 amministrato da qualcuno che ne assolve il ruolo al vertice; i contratti di lavoro sono imposti e non negoziati; la \"mission\" istituzionale \u00e8 indipendente rispetto alle rivendicazioni del personale; l'ascesa di carriera \u00e8 impostata sull'anzianit\u00e0 di servizio;\n2)modello razionale (1924-1943): frammentazione delle istituzioni e controllo centralizzato; valutazione della dirigenza e non del personale;\n3)modello gestionale: gestione del personale; differenziazione di profili, carriere e ruoli professionali; attenzione alle rivendicazioni sindacali;\n4)modello strategico: \"focus\" sui codici deontologici; stimolazione alla partecipazione democratica; valorizzazione delle competenze; gestione strategica delle relazioni sindacali.\nSecondo il \"matrix organization\" l'applicazione pratica si ottiene tramite la rassegna analitica di tutti i ruoli effettivi di un ente produttivo:"}
{"id": "3669064", "revid": "1226", "url": "https://it.wikipedia.org/wiki?curid=3669064", "title": "Hephaisteion", "text": ""}
{"id": "3669066", "revid": "1993310", "url": "https://it.wikipedia.org/wiki?curid=3669066", "title": "Negozio online", "text": "L'espressione negozio \"online (o negozio in rete, negozio virtuale, pi\u00f9 raramente con le espressioni inglesi webshop, online shop e online store\") si riferisce ad una tipologia di commercio elettronico nella quale il mezzo di realizzazione dell'acquisto \u00e8 il sito web, e in cui la transazione economica si svolge, appunto, interamente via internet.\nLa consegna del prodotto, invece, si differenzia a seconda delle caratteristiche dello stesso: \nPossono, naturalmente, esistere tipologie identificabili con una singola categoria e tipologie ibride.\nL'accostamento del termine \"negozio\" a questa tipologia di commercio elettronico intende evocare l'analogia tra l'acquisto di prodotti e servizi in rete e la spesa \"fisica\", effettuata in un negozio tradizionale o in un centro commerciale. Bench\u00e9 il riferimento richiami principalmente il concetto di vendita al dettaglio, un negozio virtuale pu\u00f2 tranquillamente rivolgersi al commercio interaziendale (detto anche \"business to business\").\nStoria.\nNel 1994, a soli tre anni dall'apertura di internet alle attivit\u00e0 commerciali, Pizza Hut apr\u00ec il suo primo negozio in linea. Nello stesso anno, Netscape introdusse la crittatura SSL per il trasferimento dei dati in rete, divenuta essenziale per gli acquisti \"online\". Sempre nel 1994 la compagnia tedesca Intershop introdusse il suo primo sistema di acquisti in linea, seguita nel 1995 dal lancio del sito di Amazon e nel 1996 dalla nascita di eBay.\nClientela.\nNegli ultimi anni gli acquisti in rete sono incrementati notevolmente. Per effettuare un acquisto in linea \u00e8 necessario avere accesso a un computer, nonch\u00e9 possedere una carta di credito o di debito. Un ruolo importante nel cambiamento delle attitudini dei consumatori \u00e8 stato giocato dalla progressiva evoluzione tecnologica, poich\u00e9 \u00e8 stato provato che un'aumentata esposizione all'uso quotidiano di tecnologie incrementa le probabilit\u00e0 di sviluppare un atteggiamento favorevole ai nuovi canali di acquisto.\nLogistica.\nI consumatori trovano il prodotto cercato visitando direttamente il sito web del negozio o della catena di interesse, oppure utilizzando i numerosi servizi di comparazione prezzi offerti in rete.\nBuona parte dei venditori in linea offrono ai clienti un servizio di carrello della spesa virtuale che, analogamente al suo omologo reale, permette loro di accumulare oggetti e variare le quantit\u00e0, come durante la spesa in un negozio tradizionale. Segue un processo di controllo, nel quale sono richieste le informazioni per il pagamento e la consegna dell'acquisto. Alcuni negozi permettono ai clienti di aprire un account in linea permanente, velocizzando cos\u00ec le operazioni di pagamento e di consegna. La procedura di acquisto prevede, spesso, una conferma via posta elettronica della avvenuta transazione.\nServizi collegati.\nAlcuni negozi on-line forniscono, anche alcuni servizi collegati di carattere avanzato. I venditori di capi di abbigliamento ed accessori possono essere dotati di camerini virtuali dove il cliente pu\u00f2 caricare la propria immagine per provare in modo molto realistico l'effetto di un vestito o di un accessorio."}
{"id": "3669077", "revid": "438678", "url": "https://it.wikipedia.org/wiki?curid=3669077", "title": "Online store", "text": ""}
{"id": "3669087", "revid": "767487", "url": "https://it.wikipedia.org/wiki?curid=3669087", "title": "Olav Nys\u00e6ter", "text": ""}
{"id": "3669096", "revid": "322491", "url": "https://it.wikipedia.org/wiki?curid=3669096", "title": "Cosacchistan", "text": ""}
{"id": "3669104", "revid": "1442080", "url": "https://it.wikipedia.org/wiki?curid=3669104", "title": "Dutch Open 1975 - Doppio", "text": "Il doppio del torneo di tennis Dutch Open 1975, facente parte della categoria Grand Prix, ha avuto come vincitori Wojciech Fibak e Guillermo Vilas che hanno battuto in finale \u017deljko Franulovi\u0107 e John Lloyd 6-2 4-6 6-1."}
{"id": "3669105", "revid": "287204", "url": "https://it.wikipedia.org/wiki?curid=3669105", "title": "Charlotte Sting 1999", "text": "La stagione 1999 delle Charlotte Sting fu la 3\u00aa nella WNBA per la franchigia.\nLe Charlotte Sting arrivarono seconde nella \"Eastern Conference\" con un record di 15-17. Nei play-off vinsero il primo turno con le Detroit Shock (1-0), perdendo poi la finale di conference con le New York Liberty (2-1)."}
{"id": "3669106", "revid": "287204", "url": "https://it.wikipedia.org/wiki?curid=3669106", "title": "Vuelta a Espa\u00f1a 1994", "text": "La Vuelta a Espa\u00f1a 1994, quarantanovesima edizione della corsa, si svolse in venti tappe, precedute da un cronoprologo iniziale, dal 25 aprile al 2 maggio 1994, per un percorso totale di 3\u00a0531\u00a0km. Fu vinta dallo svizzero Tony Rominger che termin\u00f2 la gara in 92h07'48\" alla media di 38,333\u00a0km/h.\nPartenza della prima tappa a Valladolid con 170 ciclisti, di cui 121 tagliarono il traguardo a Madrid.\nSquadre e corridori partecipanti.\nLe squadre partecipanti alla gara furono diciassette:"}
{"id": "3669115", "revid": "110157", "url": "https://it.wikipedia.org/wiki?curid=3669115", "title": "Vy\u0161n\u00fd \u010caj", "text": "Vy\u0161n\u00fd \u010caj (in ungherese \"Fels\u0151cs\u00e1j\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3669116", "revid": "3115", "url": "https://it.wikipedia.org/wiki?curid=3669116", "title": "Ave Mary. E la chiesa invent\u00f2 la donna", "text": "Ave Mary. E la chiesa invent\u00f2 la donna \u00e8 un saggio scritto da Michela Murgia. Pubblicato nel maggio 2011, il libro riscuote subito un successo nazionale, tant'\u00e8 che il 26 maggio risulta gi\u00e0 essere 3\u00b0 nella classifica generale del \"Corriere della Sera\" e 1\u00b0 per quanto riguarda la saggistica.\nLa pubblicazione ha ottenuto giudizi positivi da Avvenire e dal Coordinamento Teologhe Italiane; in generale, a detta di Paolo Merlini,\n\"ha raccolto il plauso della critica e del pubblico\" e \"ha messo d'accordo laici e credenti\". Al contrario, \u00e8 stata criticata da Lucetta Scaraffia sull'\"Osservatore Romano\" con l'accusa di essere fatto di idee banali, dopo che lo stesso quotidiano aveva pubblicato una recensione in cui lodava punti di vista ritenuti inediti sulla figura della Madonna e della donna in generale nella storia della Chiesa cattolica.\nInfluenze.\nLe tesi di \"Ave Mary\" hanno ispirato ai Punkreas il testo di \"Santa Madonna\", cantato da Fedez e contenuto nell'album \"Signor Brainwash - L'arte di accontentare\"."}
{"id": "3669117", "revid": "1442080", "url": "https://it.wikipedia.org/wiki?curid=3669117", "title": "Columbus Open 1975 - Doppio", "text": "Il doppio del torneo di tennis Columbus Open 1975, facente parte della categoria Grand Prix, ha avuto come vincitori Robert Lutz e Stan Smith che hanno battuto in finale J\u00fcrgen Fassbender e Hans-J\u00fcrgen Pohmann 6\u20132, 6\u20137, 6\u20133."}
{"id": "3669118", "revid": "287204", "url": "https://it.wikipedia.org/wiki?curid=3669118", "title": "Vysny Caj", "text": ""}
{"id": "3669120", "revid": "438678", "url": "https://it.wikipedia.org/wiki?curid=3669120", "title": "Negozio virtuale", "text": ""}
{"id": "3669121", "revid": "448277", "url": "https://it.wikipedia.org/wiki?curid=3669121", "title": "Partito Agrario d'Albania", "text": ""}
{"id": "3669124", "revid": "767487", "url": "https://it.wikipedia.org/wiki?curid=3669124", "title": "Vy\u0161n\u00fd Kl\u00e1tov", "text": "Vy\u0161n\u00fd Kl\u00e1tov (in ungherese \"Fels\u0151t\u0151k\u00e9s\", in tedesco \"Beckseifen\" o \"Beckenseifen\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3669125", "revid": "287204", "url": "https://it.wikipedia.org/wiki?curid=3669125", "title": "Vysny Klatov", "text": ""}
{"id": "3669127", "revid": "486946", "url": "https://it.wikipedia.org/wiki?curid=3669127", "title": "Javi L\u00f3pez Rodriguez", "text": ""}
{"id": "3669133", "revid": "767487", "url": "https://it.wikipedia.org/wiki?curid=3669133", "title": "Vy\u0161n\u00fd Medzev", "text": "Vy\u0161n\u00fd Medzev (in ungherese \"Fels\u0151mecenz\u00e9f\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3669134", "revid": "287204", "url": "https://it.wikipedia.org/wiki?curid=3669134", "title": "Vysny Medzev", "text": ""}
{"id": "3669136", "revid": "1305772", "url": "https://it.wikipedia.org/wiki?curid=3669136", "title": "Javier L\u00f3pez", "text": ""}
{"id": "3669138", "revid": "1605525", "url": "https://it.wikipedia.org/wiki?curid=3669138", "title": "Il cuore dei briganti", "text": "Il cuore dei briganti \u00e8 un romanzo scritto da Flavio Soriga.\nIl romanzo parla di Aurelio Cabr\u00e9 di Rosacroce, cavaliere e filosofo illuminista."}
{"id": "3669143", "revid": "287204", "url": "https://it.wikipedia.org/wiki?curid=3669143", "title": "Z\u00e1diel", "text": "Z\u00e1diel (in ungherese \"Sz\u00e1del\u0151\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3669145", "revid": "287204", "url": "https://it.wikipedia.org/wiki?curid=3669145", "title": "Zadiel", "text": ""}
{"id": "3669147", "revid": "729019", "url": "https://it.wikipedia.org/wiki?curid=3669147", "title": "Steatocistoma", "text": "Lo steatocistoma multiplex (conosciuto anche come disordine epidermico policistico o sebocistomatosi) \u00e8 un disordine ereditario, autosomico dominante caratterizzato dalla formazione di cisti sebacee di dimensioni variabili causate dall'ostruzione dei follicoli piliferi. Le cisti normalmente si sviluppano sulla testa, sul tronco, sulle braccia e sullo scroto.\n\u00c8 una patologia benigna e persistente che costituisce, escludendo infezioni o altre complicazioni simili, principalmente un problema estetico.\nLe cisti si manifestano nel quadro classico durante l'adolescenza e l'inizio dell'et\u00e0 adulta.\nQuesta malattia fu descritta per la prima volta da Jamieson nel 1873. Lo steatocistoma simplex \u00e8 considerata la controparte solitaria dello steatocistoma multiplex, che si ripete periodicamente.\nCause.\n\u00c8 associato ad un difetto nel gene Cheratina 17. La condizione \u00e8 ereditata da una condizione autosomica dominante.\nTerapia.\nLa terapia principale consiste nell'escissione chirurgica della cisti: questa terapia ha da sempre ottenuto ottimi risultati, in quanto i danni in fatto estetico sono molto ridotti. Un'altra terapia \u00e8 l'utilizzo di farmaci che riducono l'attivit\u00e0 delle ghiandole sebacee come ad esempio l'Isotretinotina A. Terapie che non prevedono l'utilizzo di farmaci consistono nell'uso di impacchi caldi per favorire il successivo drenaggio del contenuto delle cisti."}
{"id": "3669150", "revid": "287204", "url": "https://it.wikipedia.org/wiki?curid=3669150", "title": "Vuelta a Espa\u00f1a 1993", "text": "La Vuelta a Espa\u00f1a 1993, quarantottesima edizione della corsa, si svolse in venti tappe precedute da un cronoprologo iniziale, dal 26 aprile al 15 maggio 1993, per un percorso totale di 3\u00a0605\u00a0km. Fu vinta dallo svizzero Tony Rominger che termin\u00f2 la gara in 96h07'03\" alla media di 37,508\u00a0km/h.\nPartenza della prima tappa a La Coru\u00f1a con 170 ciclisti, di cui 114 tagliarono il traguardo a Santiago di Compostela.\nSquadre e corridori partecipanti.\nLe 17 squadre partecipanti alla gara furono:"}
{"id": "3669151", "revid": "767487", "url": "https://it.wikipedia.org/wiki?curid=3669151", "title": "Zlat\u00e1 Idka", "text": "Zlat\u00e1 Idka (in ungherese \"Aranyida\", in tedesco \"Goldeidau\" o \"Goldeneidten\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3669152", "revid": "287204", "url": "https://it.wikipedia.org/wiki?curid=3669152", "title": "Zlata Idka", "text": ""}
{"id": "3669157", "revid": "339392", "url": "https://it.wikipedia.org/wiki?curid=3669157", "title": "Divisione Statistica", "text": ""}
{"id": "3669158", "revid": "767487", "url": "https://it.wikipedia.org/wiki?curid=3669158", "title": "\u017darnov", "text": "\u017darnov (in ungherese \"Zsarn\u00f3\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3669159", "revid": "287204", "url": "https://it.wikipedia.org/wiki?curid=3669159", "title": "Zarnov", "text": ""}
{"id": "3669161", "revid": "767487", "url": "https://it.wikipedia.org/wiki?curid=3669161", "title": "Lettere a Emmanuelle", "text": "Lettere a Emmanuelle (\"N\u00e9a\") \u00e8 un film del 1976 diretto da Nelly Kaplan.\nIl soggetto \u00e8 tratto dal romanzo \"N\u00e9a\" di Emmanuelle Arsan (pseudonimo dietro al quale si nascondeva in realt\u00e0 il marito della Arsan, Louis-Jacques Rollet-Andriane) e girato a Ginevra (Svizzera).\nTrama.\nSibylle Ashby \u00e8 una sedicenne liceale ginevrina. Accanita lettrice di libri erotici e osservatrice attenta degli amplessi altrui, dedita al piacere solitario, s'accorda con il fascinoso editore quarantenne Axel Thorpe impegnandosi a scrivere per lui, con lo pseudonimo di \"N\u00e9a\", un romanzo erotico. A un certo punto, per\u00f2, si rende conto che la fantasia pura non basta a mantenere viva l'ispirazione. Bisognosa d'esperienza, Sibylle seduce l'editore, ma inaspettatamente s'innamora anche lei. Quando scopre Axel tra le braccia di Florence, si vendica accusandolo d'averla violentata. L'uomo per un po' si nasconde, ma poi, sbollita la rabbia per l'ingiusta accusa, sceglie di fuggire con Sibylle.\nProduzione.\nIl ruolo di Sibylle \u00e8 interpretato dall'attrice d'origine svedese Ann Zacharias (alias Anne Zezette Zacharias, nata a Stoccolma il 19 settembre 1956) figlia del regista Arne Ragneborn e madre dell'attrice Sascha Zacharias. Nello stesso periodo, Ann recit\u00f2 anche nel film \"L'ala o la coscia?\" (1976), accanto a Louis de Fun\u00e8s.\nDistribuzione.\nEdizione italiana.\nIl film viene distribuito in Italia dalla Medusa a fine gennaio 1977. Il titolo italiano cerca di sfruttare il successo delle pellicole della serie \"Emmanuelle\", creando purtroppo una notevole confusione, dato che nulla ha a che fare con l'eroina resa famosa nel cinema da Sylvia Kristel.\nAccoglienza.\nCritica.\nIl recensore del C.C.C. scrisse che il film aveva \u00abuna certa dignit\u00e0 figurativa\u00bb. Il quotidiano \"La Stampa\" defin\u00ec il film \u00aberotico, ma non pornografico, e trattato dal punto di vista figurativo con mano esperta (il raffinato operatore \u00e8 Andr\u00e9as Winding), il film riscatta con la sua elegante stesura le pecche d'un soggetto da fumetto di lusso, ed \u00e8 tipicamente francese nel taglio e nell'esatta recitazione.\u00bb"}
{"id": "3669164", "revid": "287204", "url": "https://it.wikipedia.org/wiki?curid=3669164", "title": "\u017dda\u0148a", "text": "\u017dda\u0148a (in ungherese \"Hern\u00e1dzsad\u00e1ny\") \u00e8 un comune della Slovacchia facente parte del distretto di Ko\u0161ice-okolie, nella regione di Ko\u0161ice."}
{"id": "3669168", "revid": "287204", "url": "https://it.wikipedia.org/wiki?curid=3669168", "title": "Zdana", "text": ""}
{"id": "3669169", "revid": "1305772", "url": "https://it.wikipedia.org/wiki?curid=3669169", "title": "Thundercats (videogioco)", "text": "Thundercats, sottotitolato The Lost Eye of Thundera in alcune schermate, \u00e8 un videogioco d'azione pubblicato nel 1987 dalla Elite Systems per Amstrad CPC, Commodore 64, Amiga, Atari ST e ZX Spectrum e ispirato alla serie di cartoni animati \"Thundercats\". Si controlla Lion-O, capo degli uomini-felini protagonisti del cartone, e si affrontano le creature mostruose al servizio di Mumm-Ra per recuperare i propri compagni rapiti e l'Occhio di Thundera.\nModalit\u00e0 di gioco.\nSi tratta di un videogioco a piattaforme bidimensionale a scorrimento orizzontale, con lugubri paesaggi di foreste, sotterranei ornati di teschi e rovine. L'obiettivo di ogni livello \u00e8 arrivare in fondo al percorso, andando verso destra o verso sinistra a seconda del livello.\nLion-O pu\u00f2 correre sul terreno piatto o sulle piattaforme, di solito costituite da blocchi di pietra, e deve saltare fiumi e voragini letali. Normalmente \u00e8 armato di spada, con la quale pu\u00f2 colpire ad altezza normale o pi\u00f9 in basso quando \u00e8 accovacciato, ma non pu\u00f2 colpire e correre allo stesso tempo. Si incontrano delle urne da colpire, spesso saltando perch\u00e9 appese in alto, per rivelare oggetti da raccogliere: bonus, un'arma che spara a distanza e vite. In alcuni livelli si pu\u00f2 salire su una navicella che vola veloce e spara.\nI nemici sono creature di vario genere, che camminano o volano e arrivano da entrambi i lati. Sono letali in caso di contatto, ma non hanno armi a distanza. In ogni livello c'\u00e8 un limite di tempo, oltre il quale i nemici diventano pi\u00f9 pericolosi. A fine livello si ricevono due bonus proporzionali al tempo avanzato e al numero di nemici uccisi.\nCi sono in tutto 14 livelli, ridotti a 11 su Spectrum e su Amstrad 64k. In tre dei livelli Lion-O deve salvare uno dei propri compagni; l'obiettivo resta sempre arrivare in fondo, ma si pu\u00f2 ottenere un grosso bonus per il completamento, non c'\u00e8 il limite di tempo, e si pu\u00f2 fare un solo tentativo."}
{"id": "3669172", "revid": "339392", "url": "https://it.wikipedia.org/wiki?curid=3669172", "title": "Commissione Statistica", "text": ""}
{"id": "3669179", "revid": "46936", "url": "https://it.wikipedia.org/wiki?curid=3669179", "title": "Coppa delle nazioni UNCAF", "text": ""}
{"id": "3669181", "revid": "287204", "url": "https://it.wikipedia.org/wiki?curid=3669181", "title": "Charlotte Sting 1998", "text": "La stagione 1998 delle Charlotte Sting fu la 2\u00aa nella WNBA per la franchigia.\nLe Charlotte Sting arrivarono seconde nella \"Eastern Conference\" con un record di 18-12. Nei play-off persero la semifinale con le Houston Comets (2-0)."}
{"id": "3669183", "revid": "110157", "url": "https://it.wikipedia.org/wiki?curid=3669183", "title": "Str\u00e1\u017eske", "text": "Str\u00e1\u017eske (in ungherese \"\u0150rmez\u0151\", in tedesco \"Straschke\") \u00e8 una citt\u00e0 della Slovacchia facente parte del distretto di Michalovce, nella regione di Ko\u0161ice."}
{"id": "3669184", "revid": "287204", "url": "https://it.wikipedia.org/wiki?curid=3669184", "title": "Strazske", "text": ""}
{"id": "3669185", "revid": "1494169", "url": "https://it.wikipedia.org/wiki?curid=3669185", "title": "Ghiglia", "text": ""}
{"id": "3669186", "revid": "547034", "url": "https://it.wikipedia.org/wiki?curid=3669186", "title": "Drogheda United Football Club 2011", "text": "Questa voce raccoglie le informazioni riguardanti il Drogheda United Football Club nelle competizioni ufficiali della stagione 2011.\nDivisa e sponsor.\nRimangono invariati lo sponsor tecnico (Vandanel) ed ufficiale (Hunky Dorys): alle due divise gi\u00e0 esistenti ne vengono aggiunte altre due, entrambe caratterizzate da un motivo a strisce, ma dai colori bianco e celeste e rosso e nero."}
{"id": "3669187", "revid": "1005847", "url": "https://it.wikipedia.org/wiki?curid=3669187", "title": "Pietro Laveglia", "text": "Biografia.\nDopo la laurea in giurisprudenza all'Universit\u00e0 di Napoli, nel 1937 \u00e8 a Gondar, in Eritrea, nell'allora Africa Orientale Italiana, dove \u00e8 nell'ufficio studi del Ministero dell'Africa Italiana. Nel 1940, all'ingresso dell'Italia fascista nella seconda guerra mondiale, Laveglia \u00e8 richiamato ancora in Africa orientale, dove, nel 1941, finisce prigioniero degli inglesi ad Asmara: subisce l'internamento in India, e una lunga esperienza di prigionia che lo restituir\u00e0 alla libert\u00e0 solo quattro anni dopo, ma profondamente e definitivamente minato nel fisico. \nTornato in Italia, dal 1945 trova impiego presso la Soprintendenza Archeologica di Salerno e inizia per lui una stagione segnata dal connubio tra l'impegno politico e quello culturale, con la militanza attiva nel Partito comunista italiano, a cui aveva aderito nel 1946, e l'attivismo politico nella campagna in favore della Repubblica nel referendum istituzionale del 2 giugno. \nL'attivismo culturale lo porter\u00e0 a fianco di intellettuali come Giovanni Pugliese Carratelli, Leopoldo Cassese, Mario Napoli, Armando Marone, Gaetano Macchiaroli, Giuseppe Martano, in un sodalizio che nel 1949 sar\u00e0 artefice della fondazione della casa editrice Gaetano Macchiaroli editore e nel 1954 dell'omonima libreria napoletana in Via Carducci.\nIl legame con Leopoldo Cassese, intensificatosi con il tempo, lo spinse a dedicarsi agli studi storici meridionalistici, anche con la collaborazione a voci per il \"Dizionario biografico degli Italiani\" dell'Istituto dell'Enciclopedia italiana Treccani, e alla promozione editoriale dell'opera di giovani studiosi. \nPietro Laveglia editore.\nQuesta somma di interessi lo spinse a fondare una propria casa editrice, nel 1970, la Pietro Laveglia editore, che esord\u00ec con il volume \"Scritti di storia meridionale\", raccolta postuma di studi miscellanei di Leopoldo Cassese. \nL'attivit\u00e0 editoriale \u00e8 poi proseguita con numerosi altri titoli e, in particolare, con una specifica collana editoriale, la \u00abPiccola Biblioteca Laveglia\u00bb, che si qualificava per la disponibilit\u00e0 a ospitare i lavori di promettenti studiosi all'esordio della loro carriera scientifica. Parte di quegli studiosi confluirono poi nell'\u00e9quipe di 150 specialisti a cui fu affidato il compito di redigere l'ambiziosa \"Guida alla storia di Salerno e della sua provincia\", curata da Antonio Leone e Giovanni Vitolo, un'opera il cui spessore e la cui accuratezza, a giudizio di Sabino Cassese, avrebbe dovuto far arrossire il Ministero dei beni culturali.\nAltra ambizioso piano editoriale lo dedic\u00f2 alla sua terra di origine, la monumentale \"Storia del Vallo di Diano\", rimasta tuttavia incompiuta per la morte dell'editore: dei sei volumi previsti ne furono pubblicati solo 3, in quattro tomi. \nAttualmente, l'attivit\u00e0 editoriale prosegue con la casa editrice Laveglia&amp;Carlone Editore.\nCentro studi e ricerche Vallo di Diano.\nNel 1981, fu tra i fondatore e gli animatori del \"Centro studi e ricerche Vallo di Diano\", a lui intitolato dopo la morte e che gli dedica un premio annuale destinato, dei cui \u00ab\"Quaderni\"\u00bb la sua casa editrice cur\u00f2 la pubblicazione.\nA otto anni dalla morte, avvenuta nel 1994, gli \u00e8 stato dedicato un volume di contributi alla storia dell'Italia meridionale, pubblicato nel 1994, comprendente interventi di Sabino Cassese, Mario Del Treppo, Giuseppe Galasso, Italo Gallo, Pasquale Villani e Giovanni Vitolo."}
{"id": "3669194", "revid": "1226", "url": "https://it.wikipedia.org/wiki?curid=3669194", "title": "Antonio Pizzocaro", "text": "Qui fu l'architetto protagonista del Seicento, che propose una immagine nuova della citt\u00e0, nello stesso tempo monumentale, aristocratica ma austera.\nBiografia.\nDai documenti, la famiglia Pizzocaro appare di origine bresciana, da Lonato, dove originariamente assumeva il cognome Pizzocolo o Pizzocola, che ritroviamo nei primi documenti relativi al padre Battista dell'architetto. Non \u00e8 pertanto da confondere con la famiglia Pizzocaro di origine vicentina, dedita all'arte dei \"marangoni\" (falegnami) dal primo Quattrocento alla met\u00e0 del Cinquecento, con una propria bottega in Borgo Berga, con la quale il cognome venne uniformato ai primi del Seicento.\nEsordi.\nQuando nel 1625 Antonio, provenendo da Montecchio Maggiore, entr\u00f2 nella fraglia cittadina dei muratori e scalpellini, venne accolto dall'allora gastaldo Giambattista Albanese. Nella fraglia entr\u00f2 nella cerchia di questa famiglia - fu accanto a Girolamo Albanese quando questi progett\u00f2, dieci anni pi\u00f9 tardi, la chiesetta della Rotonda - e dei Borella, progettisti ed esecutori questi ultimi del convento di San Giacomo.\nSpos\u00f2 Eugenia, figlia di Girolama Mirandola \"arlevatrice in contr\u00e0 dell'Isola\", dalla quale ebbe la figlia Eleonora, che avrebbe dimostrato tanto affetto per il padre e ne avrebbe onorato la memoria edificando una chiesetta a Montecchio Maggiore, dove egli le lasci\u00f2 un cospicuo patrimonio.\nNegli anni trenta cominci\u00f2 ad affermarsi come \"muraro et perito\", e quindi, di fatto, come architetto. Tra i suoi primi lavori, chiesette sul modello collaudato dagli Albanese (come l'Oratorio del Gonfalone), facili da riprodurre, con facciate semplici e scarnificate.\nChiamato da Angelo Caldogno - che l'aveva conosciuto per una piccola ristrutturazione nella sua villa di Caldogno, dove aveva costruito due torrette in villa e barchesse, lavori semplici ma che gli avevano guadagnato la fiducia del committente - nel 1642 progett\u00f2 l'Oratorio della Concezione - trasformato in abitazione privata intorno al 1840 e abbattuto al termine del primo decennio del Novecento - presso la chiesa di San Lorenzo.\nNel 1636 era diventato gastaldo della fraglia dei muratori e godeva di una certa stima da parte delle famiglie cittadine e dei religiosi - come le monache di Santa Maria Nova - che lo chiamavano per lavori di estimo e di riparazione di edifici, ma anche dei rettori cittadini, che gli affidarono il compito di erigere nel 1640 la colonna del Redentore in piazza dei Signori e si avvalsero dei suoi pareri nell'esecuzione di varie opere pubbliche, come il restauro del Teatro Olimpico nel 1646-50 e la costruzione del muro lungo il Bacchiglione nella zona di Araceli. Lavor\u00f2 anche per la riparazione del ponte sul Tesina a Torri di Quartesolo.\nMaturit\u00e0.\nAntonio Pizzocaro venne ingaggiato come architetto dai governatori dell'ospizio e oratorio dei Proti, quando nel 1655 gli affidarono la ricostruzione e il potenziamento dell'edificio quattrocentesco, che nel 1606 era stato severamente colpito da un incendio. Con questo lavoro - la sua prima opera veramente importante in citt\u00e0 - egli dimostr\u00f2 tutta la sua capacit\u00e0 di corrispondere alle esigenze dei committenti e al momento storico. A met\u00e0 del Seicento - un secolo di epidemie, carestie e recessione economica, molte erano le famiglie nobili decadute - rimaste prive della casa e dei beni, che avevano la necessit\u00e0 di essere accolte. Il rifacimento dell'ospizio venne progettato come austero e sobrio. La corte interna fu concepita in modo assolutamente moderno, dove tutto \u00e8 razionale, funzionale ed essenziale, ma anche improntato al rispetto delle persone. Dietro ad ogni arco vi \u00e8 un appartamento eguale per ogni famiglia - cui viene attribuita pari dignit\u00e0 - e lunghi corridoi conducono alle stanze. Insieme all'ospizio il Pizzocaro progett\u00f2 anche l'oratorio, nello stile che avrebbe caratterizzato le sue molte chiese, con i tipici riquadri sopra i finestroni e l'oculo al centro della facciata.\nAffermatosi ormai come architetto, ricevette numerosi altri incarichi.\nRaffaele Giustiniani (figlio del condottiero Pompeo) gli affid\u00f2 la costruzione del suo palazzo in Borgo Pusterla; ne risult\u00f2 - siamo nel 1656 - un grande casamento che coniuga monumentalit\u00e0 e austerit\u00e0: all'esterno una fredda facciata ad andamento curvilineo che segue la contrada, il cui modello di riferimento era il convento dei santi Filippo e Giacomo costruito dai Borella; il cortile interno che si affaccia sul parco riprende il motivo del palladiano palazzo Valmarana, ma viene preceduto da un altissimo portone e un altrettanto monumentale colonnato. All'austerit\u00e0 degli esterni, peraltro, facevano riscontro degli interni riccamente decorati.\nNel 1658, su incarico della famiglia \"foresta\" dei Piovini mise insieme corpi di fabbrica preesistenti (tra cui il palladiano palazzetto Capra) unificando la facciata verso piazza Castello; qui egli si ispir\u00f2 allo stile severo di Vincenzo Scamozzi, che di fronte aveva realizzato il palazzo Thiene Bonin Longare, ma vi aggiunse un elemento nuovo, un frontone che svetta in alto, affiancato da timide volute secondo lo stile di Baldassarre Longhena, il principale architetto del barocco veneziano.\nContemporaneamente, accett\u00f2 anche ruoli esecutivi. Nel 1656 aveva steso un progetto per la costruzione delle nuove carceri che dovevano essere costruite in piazza delle Erbe, addossate tra la Basilica e la torre del Tormento. Gli fu preferito il progetto di Baldassarre Longhena, che godeva di molto prestigio a Venezia ma comunque il Pizzocaro, molto sensibile alla remunerazione, accett\u00f2 di realizzare l'edificio.\nNel 1661 assunse la sovraintendenza alla fabbrica del palazzo Trissino Baston, che ultim\u00f2 in sostanziale fedelt\u00e0 al progetto scamozziamo, con la collaborazione di Carlo e Giacomo Borella e di prestigiosi artisti forestieri, in prevalenza lombardi, in particolare per gli stucchi. Egli per\u00f2 non esegu\u00ec il previsto frontone che, coronando il palazzo, ne avrebbe fatto esaltare la collocazione nel punto pi\u00f9 elevato della citt\u00e0.\nNel 1664 costru\u00ec la scala interna alla Biblioteca civica Bertoliana vecchia, in contr\u00e0 del Monte, con brevi rampe in galleria. Nello stesso anno inizi\u00f2 a Villaverla la costruzione della villa Ghellini, famiglia per la quale - tre decenni pi\u00f9 tardi - avrebbe progettato anche il palazzo di citt\u00e0.\nLavorando a San Lorenzo, frequentata da aristocratici, si era fatto conoscere anche dalla famiglia Piovene, che vi aveva un altare. Cos\u00ec i tre fratelli Agostino, Antonio e Giovanni, figli di Lelio Piovene defunto da poco, si erano rivolti a lui ancora nel 1645 per realizzare una chiesetta presso la loro modesta residenza di Castelgomberto. Contenti del lavoro, gli fecero ristrutturare anche la villa, iniziata nel 1656 e ultimata dieci anni dopo, costruita secondo prototipi palladiani ma molto semplificati, con finestre classiche munite di frontone ma accostate alle lesene. Nello spazio davanti alla facciata venne creato uno splendido giardino all'italiana, al quale facevano da cornice alcuni pregevoli gruppi scultorei di soggetto biblico e classico, attribuiti alla bottega dei Marinali. All'interno sono ancora conservati arredamenti d'epoca e pregevoli dipinti.\nVecchiaia.\nNegli anni settanta il Pizzocaro costru\u00ec anche grandi chiese, come quella di San Giuliano - chiamato da Giovanni Piovene - e quella Santa Caterina, finanziata dal giureconsulto Giovanni Maria Bertolo, che gli commission\u00f2 anche l'Oratorio delle Zitelle - quest'ultimo a pianta centrale, ispirato alla scamozziana villa Pisani di Lonigo - edifici situati entrambi in Borgo Berga a Vicenza. Vista la munificenza del nobile vicentino verso gli Eremitani di San Michele, non \u00e8 escluso che il Pizzocaro abbia contribuito anche al radicale rinnovamento dell'Oratorio di San Nicola da Tolentino.\nAntonio Pizzocaro mor\u00ec Il 13 agosto 1680. Piuttosto sensibile al denaro, in vita egli aveva notevolmente aumentato i propri possedimenti a Montecchio Maggiore e a Saviabona, propriet\u00e0 che lasci\u00f2 all'unica figlia ed erede, Eleonora. Quarant'anni dopo la sua morte, per onorare la memoria del padre essa fece costruire a Montecchio Maggiore la chiesetta dedicata a Sant'Antonio da Padova, oggi cappella privata della villa Cordellina-Lombardi.\n\"Grande impresario e mente direttiva dell'architettura seicentesca vicentina\" - cos\u00ec lo definisce il Barbieri - \"Antonio Pizzocaro fu l'indiscusso protagonista di quella Vicenza in grigio dal fascino austero ma non priva, tuttavia, di qualche lucida impennata\"."}
{"id": "3669195", "revid": "110157", "url": "https://it.wikipedia.org/wiki?curid=3669195", "title": "Ve\u013ek\u00e9 Kapu\u0161any", "text": "Ve\u013ek\u00e9 Kapu\u0161any (in ungherese \"Nagykapos\") \u00e8 una citt\u00e0 della Slovacchia facente parte del distretto di Michalovce, nella regione di Ko\u0161ice."}
{"id": "3669196", "revid": "287204", "url": "https://it.wikipedia.org/wiki?curid=3669196", "title": "Velke Kapusany", "text": ""}
{"id": "3669200", "revid": "247222", "url": "https://it.wikipedia.org/wiki?curid=3669200", "title": "L'altra met\u00e0 del crimine", "text": "L'altra met\u00e0 del crimine \u00e8 un programma televisivo, condotto dall'ex generale dei carabinieri ed ex comandante dei RIS di Parma Luciano Garofano, in onda dal 2010, il gioved\u00ec alle 21:10 su LA7d.\nIl conduttore racconta, con il linguaggio della docu-fiction, i pi\u00f9 complessi e irrisolti casi di cronaca nera. Al suo fianco si alternano, in ogni puntata: Laura Volpini e Cinzia Gimelli (psicologhe forensi), Mirella Gherardi, Maurizio Saliva e Roberto Testi (medici legali) e Michele Giuttari (investigatore).\nLa \"speaker\" del programma \u00e8 l'attrice e doppiatrice Micaela Esdra che interviene anche su Catherine Willows.\nIl programma \u00e8 stato trasmesso per la prima volta a mezzanotte su LA7 il 16 giugno 2010 per 5 puntate.\nDal 22 settembre 2011 si \u00e8 spostato su LA7d e trasmesso alle 21.10 per 10 puntate."}
{"id": "3669202", "revid": "599013", "url": "https://it.wikipedia.org/wiki?curid=3669202", "title": "Giurisdizione dei Quattro Vicariati", "text": "I Quattro vicariati sono un'entit\u00e0 giurisdizionale rinascimentale comprendente i comuni di Mori, Ala, Avio e Brentonico.\nStoria.\nLe autorit\u00e0 veneziane istituirono un vicario ciascuno nei comuni di Mori, Brentonico, Ala e Avio. Nacquero cos\u00ec i \u00abquattro vicariati\u00bb, sopravvissuti fino all'avvento di Napoleone che li incorpor\u00f2 nella giudicatura di Ala."}
{"id": "3669203", "revid": "1543377", "url": "https://it.wikipedia.org/wiki?curid=3669203", "title": "Aston Martin Short Chassis Volante", "text": "La Short Chassis Volante \u00e8 una autovettura gran turismo prodotta dalla Aston Martin dal 1965 al 1966. \u00c8 anche conosciuta come Short Wheel Base (SWB) Volante. Le due denominazioni significano, rispettivamente, telaio e passo corto.\nContesto.\n\u00c8 stata la prima Aston Martin ad avere il termine italiano \"Volante\" nel nome. Poich\u00e9 fu la prima vettura della Casa automobilistica britannica ad essere denominata \"Volante\", le versioni cabriolet dei due modelli antecedenti DB4 e DB5 dovrebbero essere pi\u00f9 correttamente chiamate \"Convertible\" (cio\u00e8 \u201ccabriolet\u201d), e non \"Volante\".\nIl modello era sostanzialmente una via di mezzo tra la precedente DB5 e la successiva DB6. Dalla prima eredit\u00f2 il telaio, mentre con la seconda condivise i paraurti, la parte posteriore, il circuito di raffreddamento dell'olio e gli interni in pelle. La Short Chassis Volante era comunque pi\u00f9 simile alla DB5. Il termine \u201ccorto\u201d nella denominazione derivava dal fatto che la DB6 aveva un passo pi\u00f9 lungo. Le dimensioni della DB5 erano invece simili a quelle della Short Chassis Volante.\nSolamente 37 esemplari furono prodotti tra l'ottobre del 1965 all'ottobre del 1966.\nFu prodotta in un'unica carrozzeria, roadster due porte. La trazione era posteriore, mentre il motore era montato anteriormente. Quest'ultimo fu progettato da Tadek Marek ed era un sei cilindri in linea da 3.995 cm\u00b3 di cilindrata."}
{"id": "3669209", "revid": "767487", "url": "https://it.wikipedia.org/wiki?curid=3669209", "title": "Turn It Up (film)", "text": "Turn It Up \u00e8 un film del 2000 diretto da Robert Adetuyi.\nIl film \u00e8 stato distribuito dalla New Line Cinema negli Stati Uniti il 6 settembre del 2000.\nTrama.\nDaimond, uno sconosciuto musicista rap, sta provando a farsi conoscere lanciando una demo. Per poter pagare le spese insieme al suo manager Gage inizia a vendere droga per conto di Mr.B. \nMa nell'arco di una settimana la sua vita si rivoluziona completamente: sua madre muore, il padre torna dopo 12 anni di assenza e la sua fidanzata Kia gli annuncia di essere incinta."}
{"id": "3669213", "revid": "406204", "url": "https://it.wikipedia.org/wiki?curid=3669213", "title": "Pietro Laveglia editore", "text": ""}
