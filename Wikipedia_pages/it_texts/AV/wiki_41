{"id": "3770940", "revid": "1543377", "url": "https://it.wikipedia.org/wiki?curid=3770940", "title": "Campionato del mondo rally 2001", "text": "Il campionato del mondo rally 2001 \u00e8 stata la 29\u00aa edizione del campionato del mondo rally e si \u00e8 svolto dal 18 gennaio al 25 novembre 2001.\nLa serie iridata era nuovamente supportata dal campionato mondiale per vetture produzione (PWRC), dedicato alle vetture di Gruppo N strettamente derivate dalla serie, e dalla Coppa FIA squadre, stavolta limitata a sei eventi selezionati; venne inoltre istituita la Coppa FIA piloti Super 1600 (JWRC), che assegnava il trofeo ai piloti che si cimentavano nella neonata classe Super 1600 e anche questo campionato si svolse su sei appuntamenti predefiniti.\nIl campionato piloti vide trionfare il britannico Richard Burns al volante di una Subaru Impreza WRC2001, che precedette sul podio finale il connazionale Colin McRae, su Ford Focus RS WRC 01, e il finlandese Marcus Gr\u00f6nholm, detentore del titolo 2000, alla guida di una Peugeot 206 WRC. Il titolo costruttori venne vinto dalla scuderia francese Peugeot Total, al suo quarto alloro iridato dopo quelli ottenuti nel 1985, nel 1986 e nel 2000.\nIl campionato PWRC venne vinto dall'argentino Gabriel Pozzo su Mitsubishi Lancer Evo VI mentre nel trofeo piloti Junior WRC si impose il francese S\u00e9bastien Loeb, alla guida di una Citro\u00ebn Saxo S1600. Il danese Henrik Lundgaard conquist\u00f2 invece la Coppa FIA squadre, guidando per tutta la stagione una Toyota Corolla WRC della scuderia privata \"Toyota Castrol Team Denmark\".\nCalendario.\nIl campionato, con i suoi quattordici appuntamenti, tocc\u00f2 Africa, Europa, Sud America e Oceania.\nCambiamenti nel calendario.\nIl Safari Rally, solitamente inserito a marzo come terzo appuntamento della stagione, venne spostato a luglio, tra l'Acropolis Rally e il Rally di Finlandia. Il Rally di Cipro venne invece anticipato da settembre a maggio e collocato tra l'appuntamento argentino e quello greco. Fu inoltre effettuata l'inversione tra il Tour de Corse e il Rally di Sanremo e tra il Rally di Finlandia e quello della Nuova Zelanda.\nCambiamenti nel regolamento.\nRispetto alla stagione 2000 nel 2001 furono apportate alcune modifiche nel regolamento sportivo.\nSquadre e piloti.\nLe premesse.\nI team della stagione 2001 ufficialmente iscritti al campionato furono sei, in quanto il team spagnolo SEAT Sport si ritir\u00f2 al termine della stagione precedente. La perdita della casa spagnola venne per\u00f2 colmata dall'arrivo dei francesi della Citro\u00ebn, la quale partecip\u00f2 soltanto a quattro gare e pertanto non venne iscritta al campionato marche.\nLa stagione.\nRally di Monte Carlo (19-21 gennaio).\nIl mondiale rally 2001 si apr\u00ec come al solito con il Rally di Montecarlo, giunto al 90\u00ba anniversario dalla prima edizione disputatasi nel 1911; dopo una prima tappa piena di ritiri (tre Peugeot e tre Subaru gi\u00e0 fuori), Tommi M\u00e4kinen si aggiudic\u00f2 la gara al volante della sua Mitsubishi Lancer Evo 6.5, ereditando il primato che era di Colin McRae, ritiratosi nell'ultima giornata quando era in testa. Alle spalle di M\u00e4kinen si piazzarono altre due Ford Focus RS WRC, quelle di Carlos Sainz e di Fran\u00e7ois Delecour mentre ai piedi del podio giunsero Armin Schwarz (\u0160koda Octavia WRC), Toni Gardemeister (Peugeot 206 WRC) e Freddy Loix (Mitsubishi Carisma GT).\nRally di Svezia (9-11 febbraio).\nIn Svezia inizio da dimenticare per Richard Burns e per Marcus Gr\u00f6nholm, il primo chiuse sedicesimo e il secondo invece si ferm\u00f2 nelle prime battute; nell'ultima frazione di gara rimase bloccato sulla neve anche Tommi M\u00e4kinen, mentre occupava la terza posizione. A vincere l'appuntamento scandinavo fu quindi Harri Rovanper\u00e4 su Peugeot 206 WRC, al suo primo successo mondiale, e alle sue spalle giunsero Thomas R\u00e5dstr\u00f6m (Mitsubishi) e Carlos Sainz (Ford), che raggiunse Makinen e Rovanper\u00e4 in testa alla classifica, ma svantaggiato perch\u00e9 non aveva vittorie al suo attivo. Seguirono nell'ordine Toni Gardemeister, quarto con una 206 privata, Fran\u00e7ois Delecour con la Ford e Petter Solberg con la miglior Subaru Impreza WRC piazzata.\nRally del Portogallo (8-11 marzo).\nLa terza prova del mondiale si tenne in Portogallo, dove la Hyundai fece debuttare la seconda evoluzione della Accent WRC, completamente rinnovata nella calandra e nella presa d'aria. Tommi M\u00e4kinen vinse il rally, caratterizzato da pioggia torrenziale, vento, nebbia e fango, e balz\u00f2 da solo in testa al campionato, superando all'ultima speciale Carlos Sainz, con lo spagnolo che vide sfumare una possibile vittoria dopo quella del 1998 persa da Colin McRae; terzo posto invece per Marcus Gr\u00f6nholm, ai suoi i primi punti di stagione cos\u00ec come per la Peugeot. Quarto Richard Burns che ottenne anch'egli i primi punti stagionali, davanti a Fran\u00e7ois Delecour e ad Alister McRae, fratello di Colin, al volante della Accent WRC.\nRally di Catalogna (23-25 marzo).\nDal Portogallo ci si spost\u00f2 in Catalogna per il quarto rally della stagione, dove ci fu l'esordio per la Citro\u00ebn Xsara WRC che si rivel\u00f2 competitiva sin da inizio gara con Jes\u00fas Puras, al comando della corsa sino all'ottava prova speciale quando cedette il passo all'altra Citro\u00ebn, quella di Philippe Bugalski, prima di essere costretto al ritiro; tuttavia nella quindicesima speciale il francese sub\u00ec 4 minuti e 10 secondi di penalit\u00e0, retrocedendo all'ottavo posto finale. Si concretizz\u00f2 quindi una doppietta Peugeot con Didier Auriol che si aggiudic\u00f2 il rally e ottenne il suo ventesimo successo iridato, precedendo il compagno di marca Gilles Panizzi, le due Mitsubishi di Tommi M\u00e4kinen e Freddy Loix e poi un'altra coppia di auto, le Ford Focus di Carlos Sainz e di Fran\u00e7ois Delecour (sempre a punti in questo inizio di campionato). La situazione in classifica dopo le prime quattro gare vedeva in testa M\u00e4kinen con 24 punti, seguito da Sainz con 20 e dalla coppia Auriol/Rovanper\u00e4, entrambi a quota 10.\nRally d'Argentina (3-6 maggio).\nIl quinto round si disput\u00f2 in Sudamerica, in Argentina, dove si impose Colin McRae che conquist\u00f2 cos\u00ec la sua prima vittoria nonch\u00e9 i suoi primi punti iridati in stagione, dopo quattro deludenti gare con tre ritiri e un ottavo posto. Alle spalle dello scozzese, che ha guidato il rally dalla prima all'ultima prova speciale, giunsero la Subaru di Richard Burns e l'altra Ford di Carlos Sainz. Completarono la zona punti Tommi M\u00e4kinen, quarto con la Mitsubishi, Petter Solberg, quinto con la Subaru e Freddy Loix sesto con la seconda Mitsubishi.\nRally di Cipro (1\u00ba-3 giugno).\nDopo l'appuntamento argentino il mondiale si spost\u00f2 sul Mar Mediterraneo per disputare il rally di Cipro, dove Peugeot fece debuttare una nuova evoluzione della 206 WRC, con Marcus Gronholm intenzionato a risollevarsi da un poco esaltante inizio di campionato, ma dovette rassegnarsi al ritiro nell'ultima giornata. La vittoria and\u00f2 quindi a Colin McRae, davanti a Burns e a Sainz, ripetendo cos\u00ec lo stesso podio della gara precedente in Argentina. Alle loro spalle si piazzarono il giapponese Toshihiro Arai, quarto con la terza Subaru, davanti a Freddy Loix con la Mitsubishi e a Pasi Hagstr\u00f6m con una vetusta Toyota Corolla WRC.\nRally dell'Acropoli (15-17 giugno).\nIl mondiale giunse al suo giro di boa con il rally dell'Acropoli, dove ci fu la terza vittoria consecutiva in stagione per Colin McRae e soprattutto il quarto successo in Grecia per lo scozzese, il quale agganci\u00f2 Tommi M\u00e4kinen (quarto all'arrivo) in testa alla classifica piloti. Si prospettava all'orizzonte una doppietta Ford, ma all'ultima speciale Carlos Sainz si ferm\u00f2, dovendo quindi rinunciare alla piazza d'onore. Alle spalle di McRae giunse il giovane norvegese Petter Solberg con la Subaru e il finlandese Harri Rovanper\u00e4 su Peugeot 206, quarto M\u00e4kinen davanti a Fran\u00e7ois Delecour e a Philippe Bugalski con la Citro\u00ebn Xsara. La classifica piloti a met\u00e0 campionato vedeva quindi appaiati in testa McRae e M\u00e4kinen con 30 punti, seguiti da Sainz con 28.\nSafari Rally (20-22 luglio).\nL'ottava prova del campionato si svolse in Africa, al Safari Rally, e la vittoria and\u00f2 a Tommi M\u00e4kinen che di conseguenza torn\u00f2 in testa al mondiale con 10 punti di vantaggio sugli inseguitori. Il finlandese della Mitsubishi precedette la 206 di Harri Rovanper\u00e4 e il tedesco Armin Schwarz, che regal\u00f2 alla \u0160koda il suo primo podio iridato. Ai piedi del podio la Focus di Fran\u00e7ois Delecour davanti a Freddy Loix su Mitsubishi e all'argentino Gabriel Pozzo, vincitore del Gruppo N con la casa dei tre diamanti.\nRally di Finlandia (24-26 agosto).\nIl mondiale 2001 di Marcus Gr\u00f6nholm inizi\u00f2 dal rally di Finlandia, l'ex \"1000 Laghi\", dove il campione del mondo in carica della Peugeot conquist\u00f2 la sua seconda vittoria consecutiva nella gara di casa e rilanci\u00f2 la Peugeot nella corsa al titolo; alle sue spalle si piazzarono Richard Burns con la Subaru e Colin McRae su Ford. Lo scozzese, a cinque gare alla fine, ridusse lo svantaggio dalla testa della classifica portandosi a 6 lunghezze da Tommi M\u00e4kinen, ritiratosi nel corso della prima prova speciale per la rottura della ruota anteriore sinistra. Una disattenzione nell'ultima speciale cost\u00f2 alla Peugeot una possibile doppietta e il secondo posto a Harri Rovanper\u00e4, che chiuse comunque quarto davanti a Markko M\u00e4rtin, quinto con la Subaru e a Carlos Sainz, soltanto sesto.\nRally della Nuova Zelanda (21-23 settembre).\nA dieci giorni dall'attentato dell'11 settembre 2001, la carovana del mondiale rally si spost\u00f2 in Oceania per il Rally della Nuova Zelanda, dove la vittoria and\u00f2 a Richard Burns che per la prima volta alla vittoria la nuova Impreza, davanti a Colin McRae con la Ford e a Harri Rovanpera con la Peugeot. Carlos Sainz, con la Ford, fin\u00ec ai piedi del podio davanti a un deludente Marcus Gronholm e a Didier Auriol, entrambi con le Peugeot 206. Ottavo fu Tommi Makinen, lontanissimo dalla vetta con la Mitsubishi Lancer Evo 6.5 alla sua ultima gara ufficiale e dietro alla seconda Subaru di Petter Solberg. Con un secondo posto McRae torn\u00f2 ad agganciare Makinen in testa con 40 punti.\nRally di Sanremo (5-7 ottobre).\nNel mese di ottobre si corsero due gare consecutive su asfalto: il rally di Sanremo e il Tour de Corse. Nella gara italiana Mitsubishi port\u00f2 al debutto la nuova Lancer WRC e il successo and\u00f2 a Gilles Panizzi su Peugeot 206, davanti al giovane S\u00e9bastien Loeb con una Citro\u00ebn Xsara WRC, scatenato nell'ultima speciale su fondo interamente bagnato, arrivando addirittura vicino a vincere la gara. Terzo gradino del podio per Didier Auriol con l'altra Peugeot davanti a Carlos Sainz con la Ford, a Renato Travaglia con la 206 della scuderia \"Racing Lions\" e a Fran\u00e7ois Delecour con la Ford. Solo settimo invece Marcus Gronholm, crollato dal quarto posto dove si trovava al termine della seconda tappa.\nTour de Corse (19-21 ottobre).\nNella terra di Napoleone arriv\u00f2 il primo successo della Citro\u00ebn Xsara WRC, con Jes\u00fas Puras a precedere le Peugeot 206 di Gilles Panizzi e Didier Auriol; quarto posto per Richard Burns su Subaru davanti ai compagni di squadra Petter Solberg e Markko M\u00e4rtin. Gara da dimenticare per Marcus Gronholm, che perse una ruota, e soprattutto per Tommi Makinen che capott\u00f2 con la Mitsubishi dopo aver attraversato una chicane in prossimit\u00e0 di un burrone; nell'incidente rimase gravemente infortunato il suo copilota Risto Mannisenm\u00e4ki che dovette ritirarsi dal mondiale. La classifica piloti rimase invariata a due gare dalla fine con quattro contendenti ancora in lizza per il titolo: M\u00e4kinen e McRae in testa con 40 punti, Burns con 34 e Sainz a quota 33. Nel frattempo S\u00e9bastien Loeb si laure\u00f2 campione del mondo nel campionato Junior WRC, dedicato ai giovani piloti alla guida di vetture di classe Super 1600.\nRally d'Australia (1\u00ba-4 novembre).\nIn Australia si corse la penultima gara della stagione, e ad aggiudicarsi la vittoria fu Marcus Gronholm, che port\u00f2 sul gradino pi\u00f9 alto del podio la Peugeot 206, davanti a Richard Burns, secondo con la Subaru, e a Didier Auriol con l'altra Peugeot 206. Per la casa del leone arrivarono quindi altri 14 punti che valsero la leadership nel mondiale costruttori, riuscendo tra l'altro a piazzare tre vetture nei primi quattro posti, in virt\u00f9 della quarta piazza ottenuta da Harri Rovanper\u00e4. La sfida per il quinto posto valse anche per la leadership del mondiale piloti, con Colin McRae che batt\u00e9 Tommi M\u00e4kinen e si present\u00f2 al via dell'ultimo appuntamento in testa al campionato. A una gara dal termine la situazione era questa: McRae a 42 punti, M\u00e4kinen a 41, Burns a 40 e Carlos Sainz a 33; i primi tre piloti erano davvero in corsa per il titolo ma per Sainz le possibilit\u00e0 erano davvero poche, potendo soltanto sperare nei ritiri dei suoi tre avversari.\nRally di Gran Bretagna (22-25 novembre).\nIl rally di Gran Bretagna fu l'ultima gara della stagione, e nella prima tappa la corsa perse gi\u00e0 due dei quattro pretendenti al titolo: Tommi M\u00e4kinen venne appiedato dalla sua Mitsubishi, sancendo cos\u00ec l'addio al suo possibile quinto titolo mondiale, mentre Colin McRae dovette abbandonare a causa di uno spettacolare capottamento. Nel corso della gara britannica i due pretendenti diventarono uno solo, ossia Richard Burns, in quanto anche Sainz si ritir\u00f2 nella seconda tappa. La gara venne vinta da Marcus Gronholm davanti a Harri Rovanper\u00e4, una doppietta che regal\u00f2 il titolo costruttori alla squadra Peugeot per il secondo anno consecutivo e permise a Gronholm di chiudere l'anno al quarto posto a pari punti proprio con Rovanper\u00e4. Con il terzo posto ottenuto nella gara di casa, Richard Burns si laure\u00f2 quindi campione del mondo, arrivando a quota 44 nella classifica piloti. Quarto posto per l'altro McRae, Alister con la Hyundai, davanti ad Armin Schwarz con la Skoda e a Kenneth Eriksson con la seconda Hyundai. Nel gruppo N il titolo mondiale and\u00f2 all'argentino Gabriel Pozzo.\nClassifiche.\nSistema punteggio.\nIl punteggio, in vigore dal 1997, \u00e8 rimasto inalterato rispetto alla precedente stagione.\nClassifica costruttori WRC.\nCome nella precedente stagione, per ognuna delle quattordici gare del mondiale ciascuna squadra poteva designare soltanto due vetture eleggibili a marcare punti per il campionato costruttori."}
{"id": "3770941", "revid": "591142", "url": "https://it.wikipedia.org/wiki?curid=3770941", "title": "WRC 2001", "text": ""}
{"id": "3770942", "revid": "486946", "url": "https://it.wikipedia.org/wiki?curid=3770942", "title": "Ordine dei fiori di Paulownia", "text": ""}
{"id": "3770946", "revid": "404137", "url": "https://it.wikipedia.org/wiki?curid=3770946", "title": "Santo impostore (Controstoria di padre Pio)", "text": ""}
{"id": "3770948", "revid": "767487", "url": "https://it.wikipedia.org/wiki?curid=3770948", "title": "Una spia non basta", "text": "Una spia non basta (\"This Means War\") \u00e8 un film del 2012 diretto da McG e con protagonisti Tom Hardy, Chris Pine e Reese Witherspoon.\nTrama.\nTuck e Franklin sono due agenti della CIA uniti da un profondo legame di amicizia. A seguito del trambusto provocato in una missione top secret a Hong Kong per catturare il criminale Heinrich, i due verranno per\u00f2 sospesi dal caso e relegati alle attivit\u00e0 da ufficio. il loro rapporto per\u00f2 viene incrinato dalla bella Lauren. Una volta scoperto che entrambi stanno corteggiando casualmente la stessa donna, i due stilano alcune regole e ingaggiano una vera e propria sfida a colpi di appuntamenti, pedinamenti e tentativi di sabotaggio l'uno nei confronti dell'altro.\nDopo vari appuntamenti con entrambi gli uomini, Lauren prende la sua decisione e telefona a Tuck per pranzare insieme e comunicargliela. Franklin, credendo che Lauren abbia scelto l'amico, sta per abbandonare tutto quando si accorge di qualcosa di strano dalle registrazioni video: Heinrich \u00e8 l\u00ec e li sta pedinando. Frank si precipita quindi al ristorante dove Tuck e Lauren stanno pranzando per dire al collega che sono tutti in pericolo. Lauren vedendoli insieme ed imbarazzata dalla situazione si dilegua in bagno, mentre Tuck credendo che si tratti di un ingegnoso progetto dell'amico per deviare la scelta inizia una rissa con lui. Quando Lauren esce dal bagno trova il locale distrutto e decide di piantare entrambi i pretendenti. Appena uscita dal locale, Lauren viene rapita da Heinrich e i suoi uomini. Cos\u00ec, Tuck e Franklin sono costretti a lavorare di nuovo insieme per salvare la ragazza contesa. Dopo un emozionante inseguimento, sull'orlo di un precipizio Lauren sceglie Franklin. Nonostante la delusione, Tuck decide di dare spazio all'amico e di dedicarsi a suo figlio. Visionando il notiziario insieme a suo figlio, Katie, la ex di Tuck, viene a sapere del suo vero lavoro e va da lui desiderosa di conoscere di nuovo dall'inizio il padre di suo figlio che anni prima non era stato del tutto sincero con lei.\nLauren e Franklin decidono di sposarsi e Tuck e la moglie ritornano insieme. I due agenti tornano a lavorare in coppia in una missione in cui devono essere paracadutati, ma Frank prima rende euforico Tuck dicendogli di volerlo come testimone di nozze e poi gli rivela che anni prima era andato a letto con sua moglie Katie prima che Tuck stesso la conoscesse. Tuck incredulo si scaglia addosso a Frank ed i due volano gi\u00f9 dall'aereo.\nProduzione.\nInizialmente il cast del film doveva essere composto dagli attori Sam Worthington e Bradley Cooper che per\u00f2, a causa di altri impegni, dovettero rinunciare al ruolo che fu successivamente affidato a Tom Hardy. A rifiutare una parte nel film fu anche Seth Rogen.\nLe riprese del film si sono svolte a Vancouver dal 13 settembre al 1\u00ba dicembre 2010, e a Burnaby in Canada.\nDistribuzione.\nIl primo trailer ufficiale del film \u00e8 stato distribuito il 13 ottobre 2011, mentre il 16 gennaio 2012 \u00e8 stato messo online il trailer in italiano.\nIl film \u00e8 uscito nelle sale statunitensi a partire dal 17 febbraio 2012, mentre \u00e8 stato distribuito in Italia a partire dal 20 aprile dello stesso anno.\nIncassi.\nLa pellicola ha incassato a livello internazionale 156.5 milioni di dollari, di cui 54.7 milioni negli Stati Uniti. Il budget del film \u00e8 stato di 65 milioni di dollari."}
{"id": "3770954", "revid": "122713394", "url": "https://it.wikipedia.org/wiki?curid=3770954", "title": "Campionato del mondo rally 2000", "text": "Il campionato del mondo rally 2000 \u00e8 stata la 28\u00aa edizione del campionato del mondo rally e si \u00e8 svolto dal 20 gennaio al 26 novembre 2000.\nLa serie iridata era nuovamente supportata dal campionato PWRC, dedicato alle vetture derivate dalla serie, e dalla Coppa FIA squadre, mentre venne abolita la Coppa FIA 2 litri, presente sino alla stagione 1999.\nIl campionato piloti vide trionfare il finlandese Marcus Gr\u00f6nholm che precedette nel podio finale l'inglese Richard Burns e lo spagnolo Carlos Sainz. Il titolo costruttori venne vinto dalla scuderia francese Peugeot Esso, al suo terzo alloro iridato dopo quelli ottenuti nel 1985 e nel 1986 con la 205 Turbo 16.\nIl campionato per vetture produzione, dedicato alle auto di Gruppo N, venne vinto dall'austriaco Manfred Stohl che con la Mitsubishi Lancer Evo VI fece finire il regno di Gustavo Trelles, noto come il M\u00e4kinen del Gruppo N, che domin\u00f2 la categoria nei quattro anni precedenti.\nCalendario.\nIl campionato, con i suoi quattordici appuntamenti, tocc\u00f2 Africa, Europa, Sud America e Oceania.\nCambiamenti nel calendario.\nLa FIA decise di togliere dal calendario 2000 il Rally di Cina, che venne sostituito dal Rally di Cipro. Venne inoltre spostato il Tour de Corse in autunno.\nLe premesse.\nI team della stagione 2000 erano sette, con l'addio della Toyota dal campionato mondiale per dedicarsi alla Formula 1. Mitsubishi schier\u00f2 le Lancer Evolution VI a Tommi M\u00e4kinen e Freddy Loix; Subaru disput\u00f2 le prime tre gare con l'evoluzione 1999 della Impreza WRC con Richard Burns e Juha Kankkunen alla guida, dopodich\u00e9 port\u00f2 in gara la versione aggiornata WRC2000. Ford schier\u00f2 la Focus WRC totalmente rinnovata nell'evoluzione 2000 con Colin McRae e Carlos Sainz (al ritorno dopo due anni in Toyota) e la SEAT scese in campo per la stagione 2000 con Didier Auriol e Toni Gardemeister al volante della C\u00f3rdoba WRC Evo2 sino al Rally di Finlandia, quando la casa spagnola introdusse la versione Evo3. Peugeot disput\u00f2 il suo primo mondiale completo con la 206 WRC (dal Rally di Catalogna in gara con la versione 2000), affidando le vetture a Fran\u00e7ois Delecour, Gilles Panizzi e Marcus Gr\u00f6nholm, questi ultimi due alternatisi alla seconda guida; Skoda disput\u00f2 ancora una stagione spezzettata in vista del 2001 con Armin Schwarz e Luis Climent sulla Octavia WRC (dal Rally di Cipro con la versione Evo2); infine la Hyundai entr\u00f2 ufficialmente nel mondiale schierando la nuova Accent WRC a partire dal Rally di Svezia con Kenneth Eriksson e Alister McRae.\nCambiamenti nel regolamento.\nRispetto alla stagione 1999 nel 2000 furono apportate alcune modifiche nel regolamento sportivo e in quello tecnico.\nLa stagione.\nRally di Montecarlo (20-22 gennaio).\nIl mondiale 2000 part\u00ec dal Rally di Montecarlo, e Tommi M\u00e4kinen ebbe l'opportunit\u00e0 di portare a casa il secondo successo consecutivo nel principato, e lo fece conquistando la vittoria, sul podio la Ford Focus di Carlos Sainz e la Subaru Impreza di Juha Kankkunen, giunte nell'ordine; all'inizio della seconda tappa vi furono numerosi ritiri, tra questi le Peugeot e la Subaru di Richard Burns, bloccate all'assistenza.\nRally di Svezia (11-13 febbraio).\nLa seconda prova fu il Rally di Svezia, dove la squadra Hyundai port\u00f2 al debutto la Accent WRC con la prima guida al padrone di casa Kenneth Eriksson; nell'unico rally invernale del mondiale Marcus Gronholm resistette agli attacchi di M\u00e4kinen e conquist\u00f2 la sua prima vittoria nel mondiale e il ritorno al successo per la Peugeot che mancava dal Rally di Gran Bretagna del 1986; terzo posto per Colin McRae, finalmente all'arrivo dopo nove ritiri consecutivi e dopo 11 gare senza podi e quarta la Toyota Corolla WRC privata di Thomas R\u00e5dstr\u00f6m.\nSafari Rally (25-27 febbraio).\nDall'Europa ci spost\u00f2 in Africa per il terzo appuntamento del mondiale in Kenya, l'atipico e durissimo Safari Rally. Gi\u00e0 fuori M\u00e4kinen per aver distrutto una sospensione, le Subaru dominarono e conquistarono una doppietta che la portarono in testa al campionato costruttori: Richard Burns non concedette nulla agli altri e conquist\u00f2 la seconda vittoria in Kenya a due anni di distanza dal suo primo successo, Juha Kankkunen arriv\u00f2 secondo davanti ad Auriol che regal\u00f2 il terzo podio iridato alla SEAT, il primo in stagione.\nRally del Portogallo (16-19 marzo).\nAl ritorno in Europa per il quarto appuntamento del Mondiale, il Rally del Portogallo, Richard Burns non ebbe rivali e conquist\u00f2 il successo proprio nella gara d'esordio nella nuova versione dell'Impreza, Marcus Gronholm lott\u00f2 sino all'ultimo per vincere il rally ma non riusc\u00ec a sopravanzare il britannico, giungendo secondo davanti a Carlos Sainz (Ford) e a Harri Rovanper\u00e4, ex-SEAT, con una Toyota Corolla WRC privata.\nRally di Catalogna (31 marzo-2 aprile).\nSempre nella penisola iberica si svolse il primo appuntamento interamente su asfalto della stagione, il Rally di Catalogna, dove Colin McRae si impose per la seconda volta dopo quella del 1996 con la Subaru; la casa giapponese sal\u00ec sul podio grazie al secondo posto di Burns, che allung\u00f2 in classifica piloti; terza piazza per Carlos Sainz, con un'altra Focus e la lotta per il quarto posto (che valse anche il momentaneo secondo gradino nella classifica piloti) tra Tommi Makinen e Marcus Gronholm termin\u00f2 a favore del primo.\nRally d'Argentina (11-14 maggio).\nCi si spost\u00f2 oltre l'Oceano Atlantico per il sesto appuntamento in terra sudamericana con il Rally d'Argentina, dove Richard Burns conquist\u00f2 la terza vittoria nelle ultime quattro gare che lo port\u00f2 a 14 punti di vantaggio su Marcus Gronholm, secondo, che scavalc\u00f2 in classifica piloti Tommi M\u00e4kinen , terzo con la Mitsubishi.\nRally di Grecia (9-11 giugno).\nPrima della pausa estiva si svolse il Rally dell'Acropoli dove Colin McRae vinse in volata nei confronti del compagno di squadra Carlos Sainz, che gett\u00f2 al vento una buona possibilit\u00e0 di successo a causa di un rallentamento nell'ultimo tratto cronometrato; terzo gradino del podio per Juha Kankkunen su Subaru Impreza.\nRally della Nuova Zelanda (14-16 luglio).\nL'ottavo rally del campionato si disput\u00f2 invece dall'altra parte del globo: il Rally di Nuova Zelanda, che Marcus Gronholm guid\u00f2 dall'inizio e senza strafare conquist\u00f2 il successo; le Subaru di Burns e Kankkunen si ritirarono nella stessa speciale della terza giornata e il podio si complet\u00f2 con le Focus di Colin McRae e Carlos Sainz, mentre giunse quarto Petter Solberg.\nRally di Finlandia (18-20 agosto).\nCon la vittoria in Nuova Zelanda Marcus Gronholm torn\u00f2 in partita per il campionato e al nono appuntamento stagionale, il Rally di Finlandia, dove Mitsubishi esord\u00ec con la Lancer Evo VI nella versione Tommi Makinen Edition e in casa SEAT debutt\u00f2 la Cordoba Evo3, Gronholm domin\u00f2 e vinse approfittando del secondo zero di Burns in classifica, portandosi in testa al mondiale; secondo posto per McRae su Ford Focus e terzo Harri Rovanper\u00e4 con una Toyota Corolla privata, quarto M\u00e4kinen, ormai quasi fuori per la lotta per il titolo.\nRally di Cipro (8-10 settembre).\nIl decimo appuntamento del campionato del mondo fece tappa per la prima volta nell'isola mediterranea per il Rally di Cipro, dove vinse Carlos Sainz, che torn\u00f2 al successo dopo oltre due anni, secondo posto per Colin McRae che regal\u00f2 la doppietta alla Ford, terza la Peugeot di Fran\u00e7ois Delecour, a salvare il risultato dopo il ritiro di Gronholm, Burns quarto con la Subaru e cos\u00ec il mondiale, a quattro gare dalla fine, torn\u00f2 apertissimo.\nTour de Corse (29 settembre-1\u00ba ottobre).\nIl campionato fece tappa in terra di Napoleone per il Rally di Corsica, penultima gara su asfalto della stagione, dove ci fu la doppietta per le Peugeot che con Gilles Panizzi conquist\u00f2 la prima vittoria iridata e il secondo posto con Fran\u00e7ois Delecour, terza la Ford di Sainz, davanti a Richard Burns mentre Colin McRae incapp\u00f2 in un terribile incidente con la sua Ford Focus, che si schiant\u00f2 nel corso della seconda tappa facendo volare l'auto nel terrapieno oltre la carreggiata, entrambi i componenti dell'equipaggio uscirono illesi. Da sottolineare la grandissima prestazione di un giovane S\u00e9bastien Loeb, nono assoluto al debutto con una WRC, per la precisione con una Toyota Corolla.\nRally di Sanremo (20-22 ottobre).\nSempre su asfalto il Rally di Sanremo, terzultimo appuntamento del calendario, non cambi\u00f2 il copione e le Peugeot conquistarono un'altra doppietta e la testa del mondiale: primo Panizzi e secondo Delecour, con Tommi M\u00e4kinen che ottenne il primo podio dall'Argentina con una Mitsubishie scongiur\u00f2 l'eventuale tripletta in casa Peugeot con Marcus Gronholm, quarto e quasi vicino al suo primo podio in un rally su asfalto.\nRally d'Australia (9-12 novembre).\nIl penultimo appuntamento del mondiale fu il Rally d'Australia, dove vinse la Mitsubishi di Tommi M\u00e4kinen che avrebbe avuto l'opportunit\u00e0 di salire al terzo posto nel mondiale, ma il pilota finlandese venne squalificato per un'irregolarit\u00e0 al turbo e pertanto gli venne tolta la vittoria, i 10 punti conquistati e potenzialmente anche le possibilit\u00e0 residue di conquistare il suo quinto titolo iridato. Marcus Gronholm eredit\u00f2 quindi la vittoria con la 206 WRC e al finlandese sarebbe bastato un punto per laurearsi campione del mondo; secondo Richard Burns su Subaru Impreza, terza l'altra Peugeot di Fran\u00e7ois Delecour che regal\u00f2 alla casa francese il titolo costruttori, mentre la quarta piazza and\u00f2 alla Hyundai Accent WRC di Kenneth Eriksson.\nRally di Gran Bretagna (23-26 novembre).\nSi arriv\u00f2 all'ultima prova del mondiale, il Rally di Gran Bretagna, che avrebbe quindi deciso il titolo mondiale piloti tra Richard Burns e Marcus Gronholm. Il finlandese battagli\u00f2 con Colin McRae, in testa a lungo ma costretto al ritiro nel corso della seconda tappa per via di un incidente, mentre Richard Burns, autore di una notevole rimonta che lo port\u00f2 dal 21\u00ba posto della prima giornata alla vittoria finale; tuttavia al britannico non bast\u00f2 vincere in quanto Gronholm termin\u00f2 al secondo posto e conquist\u00f2 il titolo di campione del mondo ponendo fine al dominio di Tommi M\u00e4kinen, vincitore degli ultimi quattro allori consecutivi e giunto terzo nel rally, davanti a Carlos Sainz il quale conquist\u00f2 il terzo posto nel campionato piloti; M\u00e4kinen chiuse soltanto quinto.\nIl campionato per vetture produzione, dedicato alle auto di Gruppo N, venne vinto dall'austriaco Manfred Stohl che con la Mitsubishi fece finire il regno di Gustavo Trelles, noto come il Makinen del Gruppo N, che domin\u00f2 anch'egli la categoria nei quattro anni precedenti.\nClassifiche.\nPunteggio.\nIl punteggio, in vigore dal 1997, \u00e8 rimasto inalterato rispetto alle precedenti stagioni. Non vennero pi\u00f9 attribuiti punti ai primi 3 equipaggi e ai primi 3 costruttori classificati nella \"TV stage\", format utilizzato in alcuni appuntamenti del 1999."}
{"id": "3770955", "revid": "591142", "url": "https://it.wikipedia.org/wiki?curid=3770955", "title": "WRC 2000", "text": ""}
{"id": "3770957", "revid": "1745361", "url": "https://it.wikipedia.org/wiki?curid=3770957", "title": "Chew", "text": "Chew \u00e8 una serie a fumetti creata da John Layman (testi) e Rob Guillory (disegni) e pubblicata dalla Image Comics.\nTrama.\nChew \u00e8 ambientato in un mondo dove la carne di pollo \u00e8 stata messa fuorilegge dopo che una violenta influenza aviaria ha falciato 116 milioni di persone in tutto il mondo e 23 nei soli Stati Uniti. Ci\u00f2 ha dato vita ad un nuovo tipo di criminalit\u00e0 legato allo smercio di pollame che rientra nella competenza della Food and Drug Administration.\nMen\u00f9 Degustazione.\nTony Chu \u00e8 un poliziotto \"cibopatico\" della polizia di Philadelphia in coppia con John Colby. Durante una missione, cercando di smascherare una rete di contrabbando di pollo, i due entrano in un ristorante dove viene servito pollo reperito sul mercato nero. Degustando una ciotola di brodo di pollo, Tony ottiene un'impressione psichica che gli permette di scoprire che il cuoco \u00e8 un serial killer che utilizza la carne delle sue vittime come ingrediente. Il cuoco per non farsi arrestare si suicida e Chu mangia i resti del cuoco per scoprire i nomi di tutte le vittime e, in seguito a quest'atto di cannibalismo, viene cacciato dalla polizia. Nel contempo viene contattato da un agente dell'FDA di nome Mason Savoy, anche lui \"cibopatico\", che lo arruola nell'agenzia.\nIl primo caso su cui Tony e Savoy lavorano \u00e8 la scomparsa dell'ispettore sanitario Evan Pepper, sulla base di un dito trovato all'interno di un hamburger in un fast food. Durante l'inchiesta, Tony si ritrova con una taglia messa su di lui da un uomo d'affari di nome Ray Jack Montero. Al termine delle indagini, Tony scopre che Pepper \u00e8 stato ucciso da Mason Savoy il quale dubita del governo e sta indagando per conto suo per scoprire cosa ha realmente causato la cosiddetta influenza aviaria. Tony cerca di arrestare Savoy ma quest'ultimo riesce a fuggire strappando all'agente Chu un orecchio cos\u00ec da poter ottenere, grazie ai suoi poteri, informazioni sui suoi famigliari e poterlo ricattare.\nCucina Etnica.\nDopo la fuga di Savoy, a Tony viene assegnato come nuovo partner John Colby, suo ex compagno della polizia di Philadelphia che, dopo le ferite riportate, \u00e8 stato arruolato dall'FDA e curato tramite innesti cibernetici. In seguito Tony si prende un periodo di ferie e vola in un'isola chiamata Yamapalu con il fratello. Chow \u00e8 l\u00ec per un'offerta di lavoro come cuoco in un hotel visto che sull'isola non valgono le restrizioni dell'FDA. Sull'isola si trova anche la giornalista \"scribolettica\" Amelia Mintz (di cui Tony \u00e8 innamorato) che il governo ha assunto e in seguito trattenuto affinch\u00e9 scriva un articolo che invogli il turismo gastronomico a Yamapalu. contro la sua volont\u00e0 per Tony invece vuole indagare su una certa pianta chiamata Gallsaberry che, una volta cucinata, ha esattamente lo stesso gusto del pollo. Arrivato in albergo si imbatte in Lin Sae Won, un'agente dell'USDA sotto copertura che, dopo un'iniziale colluttazione, propone a Tony di aiutarlo nella sua indagine, ma subito dopo viene uccisa. In seguito si scoprir\u00e0 che l'assassino \u00e8 \"Il Vampiro\", un cibopatico rumeno giunto sull'isola per portare via Fantanyeros, un altro dei cuochi trattenuti dal governo, ma intanto Tony viene arrestato con l'accusa di omicidio. Esibendo le sue credenziali di agente federale, Tony viene rilasciato solo per scoprire, mordendo un altro prigioniero, che \u00e8 stato commesso un altro omicidio a causa di un gallo di nome Poyo, un campione nei combattimenti di galli. Dopo la confisca del gallo, Tony va all'obitorio per saperne di pi\u00f9 sui Gallsberry mentre il capo della polizia ruba Poyo. Mangiando un frutto scopre che proviene dallo spazio. In seguito si unisce alla fazione ribelle dell'isola che sta organizzando una rivoluzione armata contro il governo dell'isola. Tony si intrufola nella base dove vengono coltivati i Gallsaberry e scopre che l'intero raccolto sta bruciando. Il colpevole \u00e8 un agente mandato da Ray Jack Montero per eliminare ogni concorrenza sul mercato del pollo. Questi tenta anche di sparare a Tony, mancandolo. L'agente Chu riesce cos\u00ec a lasciare l'isola portando con s\u00e9 il fratello e Amelia Mintz. Una volta tornati a casa, Tony ed Amelia cominciano a frequentarsi, mentre il Vampiro assorbe la capacit\u00e0 di Fantanyeros divorandolo.\nAmmazzacaff\u00e8.\nTony, grazie alla copertura di un appuntamento con Amelia, sgomina un ristorante clandestino che serve cibi proibiti come animali in via di estinzione e addirittura presunta carne di mammuth. In seguito scopre che Poyo era stato trasferito in America, cos\u00ec lo recupera e sgomina un giro di combattimenti clandestini di polli. In seguito emerge che Ray Jack Montero modifica il DNA delle rane con quello del pollo, creando un ibrido detto \"ranollo\" la cui carne \u00e8 l'ingrediente base per il suo prodotto in scatola \"Pollplus\", un perfetto sostituto del pollo. Si scopre anche che Montero sapeva in anticipo che sarebbe scoppiata l'epidemia di influenza aviaria. Per questo Mason Savoy invi\u00f2 il suo partner Caesar Valenzano sotto copertura nella societ\u00e0 Montero come guardia del corpo. Caesar era quello che aveva sparato a Tony a Yamapalu, mancando deliberatamente il bersaglio. Una volta catturato Montero e reintegrato Valenzano, l'FAA, cercando negli edifici di propriet\u00e0 di Montero, riesce a trovare e a circondare Savoy. L'ex agente riesce per\u00f2 a fuggire tramortendo John Colby. Ritenendo di aver sottovalutato Tony Chu, Savoy mangia il suo orecchio e impara di pi\u00f9 su di lui, in particolare che Tony ha una figlia di nome Olive. Tony porta Amelia e John con lui per il Giorno del Ringraziamento della famiglia Chu, presentando alla fidanzata la gemella Antonelle (Toni). Improvvisamente una misteriosa ed incomprensibile scritta compare in cielo, sconvolgendo tutto il mondo.\nFlamb\u00e9.\nUna settimana dopo, la FDA sta indagando sulla scritta nel cielo. Tony collabora con Caesar Valenzano per rintracciare un ex agente della FDA di nome Daniel Migdalo che \u00e8 un \"Omnisofico\". Migdalo reso folle dal suo potere attacca gli agenti e accidentalmente precipita dalla finestra, morendo. La Stazione Spaziale Internazionale Fisher-Okroshka esplode. Intanto Tony e Colby indagano su una rissa avvenuta nella mensa del liceo Francis Bacon che ha portato alcuni studenti ad uccidersi a vicenda. Si scopre che il colpevole \u00e8 uno studente di nome Peter Pilaf dotato del potere di controllare le persone tramite le sue ricette. Inizialmente Tony crede che sia Pilaf il colpevole dell'esplosione avvenuta sulla stazione spaziale, poich\u00e9 aveva mandato una sua ricetta agli astronauti. Tuttavia il colpevole \u00e8 un servo del \"Vampiro\" che \u00e8 fuggito portando al suo padrone alcuni file del computer e un Gallsaberry coltivato nello spazio. Durante una missione con l'USDA in Corea del Nord, Tony e Colby scoprono che la FDA utilizza Poyo come arma segreta. Tony viene trasferito alla NASA per lavorare con la sorella Toni. Vanno all'Area 51 dove si trovano i resti della Stazione Spaziale e il corpo carbonizzato di un astronauta. Tony morde l'astronauta e scopre il coinvolgimento del Vampiro. Savoy beve il sangue di Migdalo rimando privo di sensi per quattro giorni. Quando si riprende dice a Caesar che c'\u00e8 una connessione tra le persone con abilit\u00e0 e la scritta nel cielo. Caesar informa poi Mason che la scritta \u00e8 improvvisamente scomparsa quattro giorni prima. Mason decide allora di rapire Olive Chu. Tony e Colby vengono inviati a indagare su un culto di adorazione delle uova la cui leader aveva previsto la scomparsa delle scritte. Vanno sotto copertura all'interno della chiesa, e riescono a rubare il loro libro sacro, mentre tutti gli adepti ingeriscono un veleno per espiare il loro peccato di mangiare pollo. Il Libro tuttavia non \u00e8 scritto in inglese e Tony e Colby sono licenziati dalla FDA\nMajor League.\nTony Chu viene trasferito alla Divisione Traffico della Polizia Municipale dove riesce anche a sgominare una banda di rapinatori riscuotendo enorme apprezzamento dal suo nuovo superiore. Colby invece viene trasferito alla USDA e, accoppiato al leone Bottondoro, sgomina una banda di falsari che producono copie perfette di banconote che dopo essere state utilizzate si biodegradano perch\u00e9 stampate su una pellicola ricavata dalle patate. Savoy convince Olive, la figlia di Tony, a collaborare con lui in cambio di addestrarla ad usare i suoi poteri di cibopatica. Valenzano adesso \u00e8 in copia con il goffo agente Vorhees e i due indagano su dei crimini commessi da persone che frequentavano lo stesso bar. Il caso viene risolto grazie alle dritte di Olive, che scopre che il colpevole \u00e8 il barista che manipolava i suoi clienti grazie alle sue capacit\u00e0 di \"effervettore\". Savoy e Valenzano coinvolgono Olive in un'azione avente lo scopo di intercettare uno scambio di armi tra Hershel Brown, un \"ciocoscultore\", e dei servi del Vampiro. Durante la colluttazione Brown muore e Olive, mangiando un pezzo della sua carne, scopre di saper assimilare le abilit\u00e0 altrui. Tony viene sequestrato da Dan Franks, ex fidanzato di Amelia, che, per vendicarsi di essere stato lasciato, vuole far mangiare a Tony i cadaveri di molti famosi giocatori di baseball di modo da poter venire a conoscenza dei loro segreti sessuali e poter pubblicare il tutto in un libro di successo. La scomparsa di Tony sembra passare inosservata a tutti eccetto Amelia che, insospettita dal comportamento di Franks, lo segue, rintracciandolo proprio mentre cerca di vendere Tony a dei gruppi di fanatici affinch\u00e9 possano usarlo per rievocare i loro idoli. Amelia viene scoperta ma Tony, riuscendo a liberarsi, grazie a tutti i corpi di giocatori di baseball mangiati, riesce ad uccidere Franks con un lancio di precisione prima di svenire e finire in coma per i pestaggi subiti durante la segregazione. Alla USDA, Colby chiede di essere assegnato ad un nuovo compagno e viene affiancato al nuovo agente dell'agenzia, Poyo!\nAlbi one-shot.\nJohn Layman e Rob Guillory hanno creato alcuni albi speciali fuori serie che narrano le avventure solitarie di Poyo\nSecret Agent Poyo.\nDopo essere stato ferito in azione, Poyo viene trasformato in un cyborg dai medici dell'U.S.D.A.. In questa storia il galletto viene affiancato all'agente britannico Barnes, del \"Department for Environment, Food &amp; Rural Affairs\" per fermare i piani dello scienziato pazzo Albrecht, Regenbogen, che, con la sua tecnologia di controllo climatico, ricatta il mondo con la minaccia di devastanti piogge di animali (sotto molti aspetti ricorda la trama del film The Avengers - Agenti speciali).\nWarrior Chicken Poyo.\nDopo aver salvato il Presidente, Poyo viene evocato da un mago di un'altra dimensione (di stampo medievale) affinch\u00e9, insieme ad eroi di altri universi, fermi la minaccia del Vegetomante che, con le sue truppe, sta conquistando e distruggendo tutto il regno. Unico sopravvissuto della squadra, Poyo uccider\u00e0 l'avversario e sar\u00e0 nominato anche re ma sceglier\u00e0 di andarsene verso nuovi mondi ove c'\u00e8 bisogno di lui.\nPoteri relativi al cibo.\nL'Universo Chew presenta molti personaggi che esibiscono poteri e capacit\u00e0 soprannaturali legate al cibo, alla cucina e ai prodotti alimentari in genere.\nCritica.\nChew ha ricevuto delle critiche molto positive. IGN ha dato al primo numero il voto di 9.5 su 10. Chew volume 1 e volume 2 sono stati entrambi inseriti nella lista dei best seller del \"New York Times\".\nNel 2010, la serie ha vinto l'Eisner Award per la \"Miglior serie regolare\" e per la \"Miglior serie regolare\". Nello stesso anno ha ottenuto due Harvey Awards (\"Best New Series\" e \"Best New Talent\").\nCuriosit\u00e0.\nChew cita e parodia alcune serie TV a tema fantascientifico:\nPubblicazione italiana.\nIn Italia la serie \u00e8 pubblicata dalla casa editrice BAO Publishing in volumi brossurati da libreria corrispondenti alle collected editions americane:"}
{"id": "3770959", "revid": "591142", "url": "https://it.wikipedia.org/wiki?curid=3770959", "title": "WRC 1989", "text": ""}
{"id": "3770961", "revid": "591142", "url": "https://it.wikipedia.org/wiki?curid=3770961", "title": "WRC 1979", "text": ""}
{"id": "3770962", "revid": "486946", "url": "https://it.wikipedia.org/wiki?curid=3770962", "title": "Liceo linguistico Manzoni", "text": ""}
{"id": "3770967", "revid": "404137", "url": "https://it.wikipedia.org/wiki?curid=3770967", "title": "Poppenhausen (Assia)", "text": ""}
{"id": "3770968", "revid": "404137", "url": "https://it.wikipedia.org/wiki?curid=3770968", "title": "Dockyard", "text": ""}
{"id": "3770969", "revid": "599013", "url": "https://it.wikipedia.org/wiki?curid=3770969", "title": "Yokohama Fl\u00fcgels 1992", "text": "Questa voce raccoglie le informazioni riguardanti lo Yokohama Fl\u00fcgels nelle competizioni ufficiali della stagione 1992.\nStagione.\nRifondato con il nome di Yokohama Fl\u00fcgels, nella sua stagione di esordio nel calcio professionistico il club si piazz\u00f2 all'ultimo posto del girone preliminare della Coppa Yamazaki Nabisco e usc\u00ec dopo due turni dalla Coppa dell'Imperatore, eliminato dai rivali cittadini dello Yokohama Marinos."}
{"id": "3770970", "revid": "404137", "url": "https://it.wikipedia.org/wiki?curid=3770970", "title": "Tann (Assia)", "text": ""}
{"id": "3770972", "revid": "404137", "url": "https://it.wikipedia.org/wiki?curid=3770972", "title": "Waldbrunn (Assia)", "text": ""}
{"id": "3770977", "revid": "599013", "url": "https://it.wikipedia.org/wiki?curid=3770977", "title": "All Nippon Airways Football Club 1991-1992", "text": "Questa voce raccoglie le informazioni riguardanti l'All Nippon Airways Football Club nelle competizioni ufficiali della stagione 1991-1992.\nStagione.\nNella sua ultima stagione da squadra dilettantistica, l'All Nippon Airways disput\u00f2 un campionato da centroclassifica (concluse all'ottavo posto) e fu eliminato al primo turno delle coppe. Al termine del campionato la squadra accett\u00f2 l'iscrizione nella nuova J. League, divenendo un club professionistico e cambiando il nome in Yokohama Fl\u00fcgels.\nMaglie e sponsor.\nLe divise, prodotte dalla Puma, recano sulla parte anteriore il logo della All Nippon Airways."}
{"id": "3770978", "revid": "767487", "url": "https://it.wikipedia.org/wiki?curid=3770978", "title": "Spot - Supercane anticrimine", "text": "Spot - Supercane anticrimine (\"See Spot Run\") \u00e8 un film commedia del 2001 diretto da John Whitesell.\nLa pellicola \u00e8 basata sulla storia di un cane dell'FBI specializzato nella lotta contro il crimine.\nTrama.\nIl postino Gordon si offre di prendersi cura del bambino della sua bella vicina di casa. Le cose si complicano quando, nonostante l'esperienza in materia di cani pestiferi, si trova a dover badare anche a un cane molto speciale. Gordon non sa, infatti, che il terribile animale \u00e8 un super-cane anticrimine sfuggito ai suoi padroni.\nProduzione.\nLa spesa di produzione ha raggiunto la cifra di $ 16.000.000. Il regista John Whitesell prima di produrre \"Spot - Supercane anticrimine\" aveva gi\u00e0 diretto due film che avevano come protagonisti dei cani: \"Un poliziotto a 4 zampe\" e \"Turner e il casinaro\"."}
{"id": "3770982", "revid": "114519301", "url": "https://it.wikipedia.org/wiki?curid=3770982", "title": "Universit\u00e0 russa di arti teatrali", "text": "L'Universit\u00e0 russa di arti teatrali (GITIS) \u00e8 la pi\u00f9 grande e antica accademia teatrale della Federazione russa. Fondata il 22 settembre 1878 con la denominazione Scuola musicale \u0160ostakovskij, poi chiamata Scuola musicale e d'arte drammatica della Societ\u00e0 filarmonica di Mosca nel 1883, elevata allo status di conservatorio nel 1886 e nota come Istituto Luna\u010darskij per le arti teatrali dal 1934 al 1991.\nHa sede a Mosca.\nCorso di studi.\nIl GITIS cura la formazione di varie professioni teatrali (ad esempio attori, registi, danzatori) e contemporaneamente si preoccupa di insegnare una solida cultura umanistica universitaria.\nNel 1991 il GITIS riceve lo status di accademia e l'istituto viene rinominato come Accademia russa di arti teatrali.\nA partire dagli anni 1990 la scuola \u00e8 una solida realt\u00e0 della formazione teatrale mondiale.\nHa instaurato numerose partnership con istituti esteri del Regno Unito (Guildhall School of Music and Drama), della Francia (Conservatorio nazionale d'arte drammatica), dei Paesi Bassi, della Germania (Centro teatrale internazionale di Berlino), di Israele, dell'Italia (Accademia nazionale d'arte drammatica \"Silvio D'Amico\") e degli Stati Uniti d'America.\nIl GITIS \u00e8 costituito da 8 facolt\u00e0. Ad ogni facolt\u00e0 corrispondono molteplici dipartimenti di specializzazione. Inoltre, esistono 9 dipartimenti interfacolt\u00e0 volti a completare la formazione degli allievi nelle arti performative e negli studi classici.\nGran parte del corpo docente ha studiato presso lo stesso GITIS."}
{"id": "3770992", "revid": "767487", "url": "https://it.wikipedia.org/wiki?curid=3770992", "title": "Vinyan", "text": "Vinyan \u00e8 un film del 2008 scritto e diretto da Fabrice Du Welz, interpretato da Emmanuelle B\u00e9art e Rufus Sewell.\n\u00c8 stato presentato fuori concorso alla 65\u00aa Mostra del cinema di Venezia."}
{"id": "3770994", "revid": "339392", "url": "https://it.wikipedia.org/wiki?curid=3770994", "title": "Sellerio Editore", "text": ""}
{"id": "3770996", "revid": "287204", "url": "https://it.wikipedia.org/wiki?curid=3770996", "title": "Pasta Berruto", "text": "La Pasta Berruto S.p.A. \u00e8 un'azienda italiana produttrice di pasta secca, nata nel 2004 dalla fusione di Arrighi S.p.A. e Italpasta S.p.A. L'azienda produce ancora la pasta utilizzando questi due marchi. Dal 2012 fa parte di Webcor Group.\nStoria.\nPasta Berruto nasce da storici pastifici torinesi nella fine dell'Ottocento. Pasta Arrighi era presente sul mercato fin dal 1930, quando Renato Arrighi fonda un'azienda a conduzione familiare a Carmagnola diventando nel tempo una delle prime aziende a servire il mercato della nascente grande distribuzione. Italpasta a sua volta nasce nel 1959 dalla fusione del pastificio F.lli Poy, presente a Torino fin dal 1881, del pastificio Casalis di Carignano (pastificio fin dal 1912) e del Cuminetti di Porte, pastificio fondato nel 1916.\nLa famiglia Berruto rileva nel 2004 le due aziende e i due marchi. Lo stabilimento sorge a Carmagnola nello stesso posto dove c'era lo stabilimento dell'Arrighi..\nNel 2007 stringe un'alleanza commerciale con Webcor Group, una multinazionale nata a Kinshasa nel 1978 e di propriet\u00e0 della famiglia libanese Nesr. La Webcor, che ha sede a Ginevra e opera in vari settori, dall'edilizia alle commodities e all'alimentare con un giro d'affari di 800 milioni di euro, entra con una quota in Pasta Berruto per poi prenderne il controllo nel 2012.\nNel 2015 la societ\u00e0 decide di ampliare lo stabilimento con l'aggiunta di una nuova linea di produzione (l'ottava) con un investimento di venti milioni in cinque anni. Nel 2017 \u00e8 lanciata 1881 by Stefano Berruto, linea di pasta bio integrale. Sempre nel 2017 ha prodotto 48.000 tonnellate di pasta di ogni tipo, distribuite per il 90% all'estero in un centinaio di paesi (da sola la Francia ha il 30%), dalla Russia all'Angola, dal Marocco alla Thailandia. Per il 60% l'azienda opera con private label.."}
{"id": "3770998", "revid": "399", "url": "https://it.wikipedia.org/wiki?curid=3770998", "title": "Saint Catherine's College", "text": ""}
{"id": "3771014", "revid": "287204", "url": "https://it.wikipedia.org/wiki?curid=3771014", "title": "Wiktor Kemula", "text": "Fu il fondatore della scuola polacca di polarografia e inventore dell'elettrodo a goccia pendente di mercurio.\nBiografia.\nKemula nacque da una famiglia polacca nella citt\u00e0 di Izma\u00efl, nel delta del Danubio vicino al Mar Nero. Il padre mor\u00ec di tubercolosi quando Kemula aveva nove anni, e sei anni dopo mor\u00ec anche la madre. Affidato alla nonna, super\u00f2 a pieni voti la scuola superiore, e grazie ad una borsa di studio si iscrisse alla Universit\u00e0 Nazionale Ivan Franko a Leopoli in Ucraina, dove studi\u00f2 chimica. A 25 anni divenne dottore in scienze chimiche.\nNegli anni 1929-1930 fece un tirocinio all'Universit\u00e0 Carolina di Praga con il professor Jaroslav Heyrovsk\u00fd interessandosi di elettrochimica. Nel periodo 1930-1931 studi\u00f2 fotochimica di colloidi a Lipsia con Peter Debye e Fritz Weigert. Nel 1936 fu chiamato alla cattedra di Chimica Fisica all'Universit\u00e0 di Leopoli; nello stesso anno divenne membro della societ\u00e0 scientifica di Leopoli.\nDurante l'occupazione nazista di Leopoli l'universit\u00e0 fu chiusa e Kemula fu impiegato in una fabbrica di caramelle. Alla fine della guerra, il 1\u00ba luglio 1945 fu chiamato come professore presso l'Universit\u00e0 di Varsavia. Nel 1952 divenne membro della Accademia Polacca delle Scienze, e nel 1955 fu eletto presidente della Societ\u00e0 Chimica polacca. Nel 1968 and\u00f2 in pensione. \nNel periodo 1981-1985 fu presidente della Societ\u00e0 Scientifica di Varsavia (Towarzystwo Naukowe Warszawskie). Il 1\u00ba dicembre 1982 l'Universit\u00e0 di Varsavia lo insign\u00ec di una laurea honoris causa.\nKemula fu anche un appassionato di scienze umanistiche e di musica. Suonava il piano in un gruppo di musica da camera. Mor\u00ec durante un concerto nella chiesa di Santa Croce di Varsavia, mentre si rappresentava il Requiem di Mozart.\nContributi scientifici.\nViktor Kemula \u00e8 stato l'inventore dell'elettrodo a goccia pendente di mercurio (o HMDE, dall'inglese Hanging Mercury Drop Electrode). Contribu\u00ec allo sviluppo della chimica elettroanalitica, e in particolare della polarografia.\nOltre a numerosi articoli su riviste scientifiche, \u00e8 coautore di un libro di Chimica Generale e Inorganica:"}
{"id": "3771023", "revid": "1494169", "url": "https://it.wikipedia.org/wiki?curid=3771023", "title": "Nasrabad", "text": "Nasrabad pu\u00f2 riferirsi a:"}
{"id": "3771024", "revid": "729019", "url": "https://it.wikipedia.org/wiki?curid=3771024", "title": "Scoglio Klyk", "text": "Lo Scoglio Klyk o scoglio Zanna (in russo \u0441\u043a\u0430\u043b\u0430 \u041a\u043b\u044b\u043a, \"skala Klyk\") \u00e8 un isolotto russo nell'Oceano Artico che fa parte della Terra di Zichy nell'arcipelago della Terra di Francesco Giuseppe.\nGeografia.\nLo scoglio Klyk si trova nella parte nord della Terra di Zichy, 3,5\u00a0km a sud-est di capo H. Mill e a nord-est di capo Norvegia, sulla costa ovest dell'isola di Jackson; ha una forma arrotondata, una ripida scogliera e un'altezza di 33\u00a0m."}
{"id": "3771026", "revid": "287204", "url": "https://it.wikipedia.org/wiki?curid=3771026", "title": "Bruegel (disambigua)", "text": ""}
{"id": "3771030", "revid": "45201093", "url": "https://it.wikipedia.org/wiki?curid=3771030", "title": "Giornalino della Domenica", "text": ""}
{"id": "3771032", "revid": "767487", "url": "https://it.wikipedia.org/wiki?curid=3771032", "title": "Udo Horsmann", "text": "Carriera.\nDopo essere cresciuto nel SpVgg Beckum, club della sua citt\u00e0, nel 1975 viene ingaggiato dal dove si afferma presto fra i titolari della difesa. Al primo anno vince subito la Coppa dei Campioni e poi la Coppa Intercontinentale. Rimane coi bavaresi fino al 1983 dopo aver vinto anche due Bundesliga ed una Coppa di Germania.\nIn seguito passa per un anno ai francesi del Rennes. In seguito torna in patria per giocare una stagione nel Norimberga ed infine una nel Monaco 1860."}
{"id": "3771033", "revid": "128346", "url": "https://it.wikipedia.org/wiki?curid=3771033", "title": "Lievitazione naturale", "text": ""}
{"id": "3771037", "revid": "287204", "url": "https://it.wikipedia.org/wiki?curid=3771037", "title": "Conti di Oxford", "text": ""}
{"id": "3771038", "revid": "300067", "url": "https://it.wikipedia.org/wiki?curid=3771038", "title": "Tara VanDerveer", "text": "\u00c8 membro del Naismith Memorial Basketball Hall of Fame dal 2011 e del Women's Basketball Hall of Fame dal 2002. Ha vinto due volte il premio Naismith College Coach of the Year (1990 e 2011).\nNel 2011 ha vinto l'Associated Press College Basketball Coach of the Year e nel 2014 il John R. Wooden Award."}
{"id": "3771043", "revid": "1745361", "url": "https://it.wikipedia.org/wiki?curid=3771043", "title": "Stenelo", "text": ""}
{"id": "3771045", "revid": "599013", "url": "https://it.wikipedia.org/wiki?curid=3771045", "title": "Bob Hurley", "text": "\u00c8 il padre dell'ex cestista Bobby Hurley.\nCarriera.\nDal 1972 al 2017 ha allenato la squadra della St. Anthony High School, nella propria citt\u00e0 natale. "}
{"id": "3771047", "revid": "287204", "url": "https://it.wikipedia.org/wiki?curid=3771047", "title": "LEN Champions League 1999-2000", "text": "La LEN Champions League 1999-2000 \u00e8 stata la trentasettesima edizione del massimo trofeo continentale di pallanuoto per squadre europee di club.\nSi sono disputate tre fasi a gironi seguite dalla \"Final Four\", giocatasi a Be\u010dej, nell'allora Jugoslavia. Hanno preso parte al torneo 28 club campioni nazionali, pi\u00f9 i detentori del PO\u0160K che, insieme alle rappresentanti dei maggiori tornei nazionali, sono entranti in gara a partire dal \"Turno preliminare\".\nLa \"Final Four\" ha visto prevalere i padroni di casa del Vaterpolo klub Be\u010dej, che hanno conquistato il loro primo trofeo internazionale in assoluto, battendo in finale il plurititolato Mladost Zagabria."}
{"id": "3771048", "revid": "156341", "url": "https://it.wikipedia.org/wiki?curid=3771048", "title": "Rolly Pistoia", "text": ""}
{"id": "3771049", "revid": "690984", "url": "https://it.wikipedia.org/wiki?curid=3771049", "title": "Henry Wriothesly, terzo conte di Southampton", "text": ""}
{"id": "3771050", "revid": "1543377", "url": "https://it.wikipedia.org/wiki?curid=3771050", "title": "Conte di Southampton", "text": "Il titolo di conte di Southampton \u00e8 un titolo nobiliare dei Pari d'Inghilterra, mantenuto dalla Famiglia Wriothesley dal 1537 al 1624, dalla sua 2\u00aa creazione ed acquisito, per la sua 3\u00aa creazione, dai Duchi di Cleveland a partire dal 1670."}
{"id": "3771051", "revid": "614011", "url": "https://it.wikipedia.org/wiki?curid=3771051", "title": "Mash Jeans Verona", "text": ""}
{"id": "3771052", "revid": "1494169", "url": "https://it.wikipedia.org/wiki?curid=3771052", "title": "Sarabia", "text": ""}
{"id": "3771053", "revid": "690984", "url": "https://it.wikipedia.org/wiki?curid=3771053", "title": "Henry Wriothesly, III conte di Southampton", "text": ""}
{"id": "3771054", "revid": "614011", "url": "https://it.wikipedia.org/wiki?curid=3771054", "title": "Buckler Bologna", "text": ""}
{"id": "3771061", "revid": "690984", "url": "https://it.wikipedia.org/wiki?curid=3771061", "title": "Conti di Southampton", "text": ""}
{"id": "3771062", "revid": "21583", "url": "https://it.wikipedia.org/wiki?curid=3771062", "title": "Stenelo (figlio di Perseo)", "text": "Stenelo () \u00e8 un personaggio della mitologia greca. Re di Micene.\nGenealogia.\nFiglio di Perseo e Andromeda, sposo di Nicippe che lo rese padre di Euristeo, Alcione e Medusa. \nGaio Valerio Flacco aggiunge il maschio Ifi, che per\u00ec per mano di Eete nella Colchide.\nMitologia.\nStenelo, venuto a conoscenza dell'omicidio (accidentale) di suo fratello Elettrione avvenuto da parte di Anfitrione, esili\u00f2 quest'ultimo e per diritto ereditario (Anfitrione era lo sposo di sua nipote Alcmena), gli successe sul trono re di Micene. \nFu in seguito ucciso da Illo, uno degli Eraclidi e gli successe suo figlio Euristeo."}
{"id": "3771067", "revid": "599013", "url": "https://it.wikipedia.org/wiki?curid=3771067", "title": "Van Chancellor", "text": ""}
{"id": "3771068", "revid": "110157", "url": "https://it.wikipedia.org/wiki?curid=3771068", "title": "Pakhet", "text": "Nella religione egizia, Pakhet, (lingua egizia: \"P\u1e2b.t\" , che significa \"Colei che graffia\", scritto anche Pachet, Pehkhet, Phastet e Pasht) \u00e8 considerata una forma sincretica di Bastet e Sekhmet, antiche divinit\u00e0 egizie che erano simili tra loro. Si trattava di leonesse dee della guerra, una per l'Alto Egitto e l'altra per il Basso Egitto. I due culti si mischiavano al confine tra nord e sud, nei pressi di Minya (nota come Beni Hasan), e qui la somiglianza tra le due dee port\u00f2 ad una nuova forma nata dalla fusione delle due culture.\nEra venerata nel XVI nomo dell'Alto Egitto.\nOrigine e mitologia.\nPakhet \u00e8 probabilmente una pi\u00f9 antica divinit\u00e0 regionale dalle fattezze di una leonessa, \"Dea della foce del Uadi\", legata a coloro che cacciavano nel uadi, vicino al confine del deserto. Un altro suo titolo era \"Colei che apre le Vie delle Piogge\", che probabilmente fa riferimento alle improvvise inondazioni della stretta valle, provocate dalle tempeste. A quel tempo Pakhet appariva nel pantheon egiziano, durante il Medio Regno, quando Bastet veniva considerata meno di una feroce leonessa, essendo gentile come potrebbe essere un gatto addomesticato. Per cui il carattere di Pakhet \u00e8 una via di mezzo tra la dolcezza di Bastet e la ferocia di Sekhmet. La sua forza era considerata un fattore positivo piuttosto che negativo, mantenendo il carattere tipico di una dea della guerra. Come Bastet e Sekhmet, era associata ad Hathor e, quindi, \u00e8 anche una dea del sole, ed indossava il disco solare all'interno della sua corona. \nEra pi\u00f9 di una semplice protezione contro creature nocive e velenose, o di una feroce guerriera; era una cacciatrice, forse un caracal, che vagava da sola nel deserto di notte alla ricerca di prede, guadagnandosi cos\u00ec il titolo di \"Cacciatrice notturna con sguardo acuto ed artigli\". Questo aspetto desertico l'ha portata ad essere associata alle tempeste, come Sekhmet. Si dice anche che fosse protettrice della maternit\u00e0, come Bastet. \nNell'arte era raffigurata come una donna con una testa felina, o direttamente come un felino, spesso mostrata mentre uccide serpenti con i suoi artigli. Veniva anche raffigurata nel difendere i templi ed i palazzi. \nL'esatto genere di felino varia tra un gatto selvatico del deserto, pi\u00f9 simile a Bastet, e un caracal, pi\u00f9 simile a Sekhmet.\nTempli rupestri nei pressi di Minya.\nIl pi\u00f9 famoso tempio rupestre di Pakhet era un santuario posto in una grotta sotterranea, costruito da Hatshepsut nei pressi di Minya, tra 39 antiche tombe dei re del Medio Regno del nomos di Oryx, governato da Hebenu, in una zona in cui si trovano numerose cave. Si trova al centro dell'Egitto, sulla riva orientale del Nilo. Un luogo sulla riva orientale non veniva usato tradizionalmente per le sepolture, per queste si utilizzava la riva occidentale, ma in questo punto il terreno della riva occidentale era difficile da lavorare. Si sa che nello stesso luogo esisteva un tempio pi\u00f9 antico dedicato a questa stessa dea, ma non \u00e8 sopravvissuto al tempo. Hatshepsut \u00e8 famosa per aver ripristinato i templi di questa regione, danneggiati dagli invasori Hyksos. \nLe sue belle catacombe sono state scavate dagli archeologi. Vi sono stati rinvenuti numerosi gatti mummificati. Si crede che molti di loro siano stati portati da molto lontano per poter essere sepolti durante i riti svoltisi in questo luogo. Alcune fonti definiscono questa dea Pakhet-Weret-Hekau (con Uerethekau che significa \"colei che ha grandi poteri magici\"), implicando l'associazione con una dea quale Hathor o Iside. Un altro suo titolo \u00e8 \"Horus Pakht\", e la presenza di molti falchi mummificati testimonierebbe il legame con Hathor, madre di Horus, con il falco, con il faraone, e con il sole. \nLa sua natura cacciatrice ha portato gli antichi Greci, che in seguito occuparono l'Egitto per 300 anni, ad identificare Pakhet con Artemide. Per questo motivo questo tempio sotterraneo divenne noto a loro come \"Speos Artemidos\", la \"Grotta di Artemide\", nome che persiste tuttora anche se Artermide non \u00e8 una dea egizia. I Greci tentarono di allineare le divinit\u00e0 egizie con le loro, mantenendo per\u00f2 le tradizioni religiose degli Egizi. In seguito l'Egitto fu conquistato dai Romani, subito dopo il 30, i quali mantennero i toponimi greci. Cristiani ed altre sette religiose occuparono alcune parti del sito nel periodo romano. I toponimi arabi furono aggiunti dopo il 600. \nHatshepsut e sua figlia Neferura sono state identificate come i costruttori di un piccolo tempio dedicato a Pakhet, poi deturpato dai successivi faraoni. Fu completato durante il regno di Alessandro II, ed oggi \u00e8 chiamato \"Speos Batn el-Bakarah\"."}
{"id": "3771075", "revid": "314905", "url": "https://it.wikipedia.org/wiki?curid=3771075", "title": "San Nettario di Egina", "text": ""}
{"id": "3771086", "revid": "486946", "url": "https://it.wikipedia.org/wiki?curid=3771086", "title": "Mondi perduti", "text": ""}
{"id": "3771090", "revid": "38120", "url": "https://it.wikipedia.org/wiki?curid=3771090", "title": "Episodi di Star Trek - La serie animata (seconda stagione)", "text": ""}
{"id": "3771091", "revid": "38120", "url": "https://it.wikipedia.org/wiki?curid=3771091", "title": "Episodi di Star Trek - La serie animata (prima stagione)", "text": ""}
{"id": "3771092", "revid": "709565", "url": "https://it.wikipedia.org/wiki?curid=3771092", "title": "Coors Field", "text": "Il Coors Field \u00e8 uno stadio di baseball situato a Denver in Colorado. Ospita le partite dei Colorado Rockies di Major League Baseball (MLB).\nStoria.\nLo stadio \u00e8 stato inaugurato il 26 aprile 1995 con una partita dei Rockies contro i New York Mets, che termin\u00f2 con una vittoria per 11-9 per la squadra di casa.\nLo stadio ha ospitato l'MLB All-Star Game del 1998 e nel 2021. Il Coors Field \u00e8 apparso nella serie animata \"South Park\" e nel film \"The Fan - Il mito\".\nI diritti di denominazione appartengono alla Coors Brewing Company."}
{"id": "3771098", "revid": "62004", "url": "https://it.wikipedia.org/wiki?curid=3771098", "title": "Trofeo ZS\u0160DI 2005", "text": "Il Trofeo ZS\u0160DI 2005, ventinovesima edizione della corsa e valida come evento dell'UCI Europe Tour 2005 categoria 1.2, si svolse il 6 marzo 2005 su un percorso di 158\u00a0km. Fu vinta dall'italiano Maurizio Biondo che giunse al traguardo con il tempo di 4h22'00\", alla media di 39,174\u00a0km/h.\nPartenza con 173 ciclisti di cui 82 tagliarono il traguardo."}
{"id": "3771100", "revid": "137232", "url": "https://it.wikipedia.org/wiki?curid=3771100", "title": "Analisi dei segni di menzogna", "text": ""}
{"id": "3771102", "revid": "287204", "url": "https://it.wikipedia.org/wiki?curid=3771102", "title": "Latvijas PSR \u010dempion\u0101ts futbol\u0101 1941", "text": "Il Latvijas PSR \u010dempion\u0101ts futbol\u0101 1941 \u00e8 il campionato di calcio lettone che inizi\u00f2 nel giugno del 1941 ma che fu subito interrotto dopo poche partite a causa della Reichskommissariat Ostland ovvero dell'occupazione civile nazista della Germania su alcuni stati orientali del Terzo Reich, tra cui la Lettonia.\nStoria del torneo.\nQuesta edizione del campionato di calcio lettone doveva essere la prima nel nuovo formato denominato A klase. Al campionato parteciparono solo nove squadre, che giocarono cinque partite prima dell'interruzione del torneo."}
{"id": "3771108", "revid": "729019", "url": "https://it.wikipedia.org/wiki?curid=3771108", "title": "Coppa del Mondo di snowboard 2006", "text": "La stagione della Coppa del Mondo di snowboard 2006 \u00e8 iniziata il 14 settembre 2005 con gli halfpipe, sia maschile che femminile, a Valle Nevado in Cile e si \u00e8 conclusa il 19 marzo 2006 a Furano in Giappone.\nSi sono disputate 37 gare maschili (7 giganti paralleli, 4 slalom paralleli, 10 snowboard cross, 11 halfpipe e 5 big air) e 32 femminili (7 giganti paralleli, 4 slalom paralleli, 10 snowboard cross, e 11 big air).\nAlla fine della stagione la Coppa del Mondo generale \u00e8 maschile \u00e8 stata vinta dallo snowboarder svizzero Simon Schoch, mentre quella femminile dalla connazionale Daniela Meuli."}
{"id": "3771109", "revid": "115299629", "url": "https://it.wikipedia.org/wiki?curid=3771109", "title": "Palafitta di Alvastra", "text": "La palafitta di Alvastra (svedese: \"Alvastra p\u00e5lbyggnad\" o \"Alvastraboplatsen\") \u00e8 una palafitta risalente al 3000 a.C. circa, situata nel comune di \u00d6desh\u00f6g della contea di \u00d6sterg\u00f6tland, in Svezia.\nIn Scandinavia si trovano numerosi generi di centri di culto, ma la palafitta di Alvastra \u00e8 unica in tutta l'Europa Settentrionale, ed \u00e8 l'unica di questo genere al di fuori delle Alpi. Era un centro religioso e sociale stagionale, appartenente ad una trib\u00f9 che ha lasciato nell'insediamento oggetti della Cultura del bicchiere imbutiforme, ma ceramiche della Cultura del vasellame bucherellato. Circa due terzi della palafitta \u00e8 stata scavata dagli archeologi negli anni 1908\u201318, 1928\u201339 e 1976\u201380.\nCostruzione.\nGli archeologi hanno rinvenuto trampoli fatti con alberi decidui, soprattutto querce, Corylus, olmi e malus. Uno studio dendrocronologico ha dimostrato che la costruzione \u00e8 stata effettuata in due momenti diversi durati 18 anni, e con una pausa di 22 anni. Il lavoro termin\u00f2 quindi 40\u201342 anni dopo che era stato iniziato.\nNei primi anni la costruzione consisteva di due superfici rettangolari, delimitate da file di tronchi di quercia, e le superfici erano poste con un angolo obliquo. Ogni rettangolo misurava circa 200 m\u00b2, ed era diviso in otto o nove stanze. Molte delle stanze avevano pavimenti di tronchi. Le ricostruzioni e le aggiunte furono in parte dovute agli incendi, e la costruzione completa misurava alla fine 1000 m\u00b2. L'edificio era connesso alla costa tramite ponti presenti su entrambi i lati.\nLa dimensione della palafitta fa capire che si trattava di una normale opera. Non era fortificata, visto che i pali erano troppo distanti tra loro ed infilati nel terreno troppo poco. La posizione all'interno della palude non era adatta a lavori pratici, ed i veri insediamenti si trovavano sul suolo arabile posto attorno alla palude stessa.\nPrimo utilizzo quale centro di culto.\nLa palafitta era abitata soltanto in alcuni mesi estivi. Si trattava del centro sociale della trib\u00f9 o del clan, in cui si raccoglievano in occasione delle festivit\u00e0, soprattutto dopo la caccia estiva e dopo la stagione dei raccolti. Sono stati trovati circa cento pezzi di calcare sparsi per il villaggio, ad indicare che non esistevano case permanenti, ma solo capanne sostenute da numerosi pali. Attorno ai pezzi di calcare si trovano numerosi resti di pasti, grano carbonizzato e orzo, gusci di nocciola, ossa di animali, pecore e maiali. Ci sono anche resti di animali, come cervi, alci, lupi e orsi, e di uccelli quali germani reali e fagiani, e pesci come lucci e persici\nLe ceramiche somigliano a quelle prodotte dalla trib\u00f9 di cacciatori e raccoglitori nota come Cultura del vasellame bucherellato, ma utensili ed armi sono simili a quelli della Cultura del bicchiere imbutiforme. I resti di prodotti d'artigianato sono pochi, per cui si pensa che siano stati portati sulla palafitta dai lavoratori che li sacrificavano agli dei.\nTra i ritrovamenti pi\u00f9 interessanti si trova un'ascia da battaglia bipenne, che sembra essere stata importante dal punto di vista religioso.\nUso successivo come tomba.\nDopo la ricostruzione durata 40\u201342 anni, l'edificio fu utilizzato come cimitero, in cui i morti sembrano posti su piattaforme rialzate tramite pali."}
{"id": "3771111", "revid": "19933", "url": "https://it.wikipedia.org/wiki?curid=3771111", "title": "Pachet", "text": ""}
{"id": "3771112", "revid": "19933", "url": "https://it.wikipedia.org/wiki?curid=3771112", "title": "Pehkhet", "text": ""}
{"id": "3771113", "revid": "19933", "url": "https://it.wikipedia.org/wiki?curid=3771113", "title": "Phastet", "text": ""}
{"id": "3771115", "revid": "19933", "url": "https://it.wikipedia.org/wiki?curid=3771115", "title": "Pasht", "text": ""}
{"id": "3771116", "revid": "287204", "url": "https://it.wikipedia.org/wiki?curid=3771116", "title": "Eesti meistrid 1925", "text": "Il campionato estone di calcio 1925 fu la 5\u00aa edizione del torneo; vide la vittoria finale dello Sport Tallinn che conquist\u00f2 il suo quarto trofeo.\nQualificazioni.\nLe squadre erano eliminate dalla competizione dopo due sconfitte.\nLe squadre eliminate in questa fase furono: Kalju Kilingi-Nomme, Kalevipoeg Tallinn e V\u00f5itleja Narva."}
{"id": "3771119", "revid": "380453", "url": "https://it.wikipedia.org/wiki?curid=3771119", "title": "ZVH Volleybal", "text": "Lo ZVH Volleybal \u00e8 una societ\u00e0 pallavolistica maschile olandese, con sede a Zevenhuizen: milita nel campionato olandese di Eredivisie."}
{"id": "3771122", "revid": "287204", "url": "https://it.wikipedia.org/wiki?curid=3771122", "title": "Eesti meistrid 1926", "text": "Il campionato estone di calcio 1926 fu la 6\u00aa edizione del torneo; vide la vittoria finale dello Tallinn JK che conquist\u00f2 il suo primo trofeo.\nFormula del torneo.\nTutte le fasi del torneo erano ad eliminazione diretta."}
{"id": "3771127", "revid": "31269", "url": "https://it.wikipedia.org/wiki?curid=3771127", "title": "The Philco Television Playhouse", "text": "The Philco Television Playhouse \u00e8 una serie televisiva drammatica statunitense trasmessa per la prima volta nel corso di 8 stagioni dal 1948 al 1956.\nLa serie \u00e8 conosciuta anche con il titolo The Philco-Goodyear Television Playhouse (quando si altern\u00f2 ogni settimana con un'altra serie, \"Goodyear Television Playhouse\").\nTrama.\n\u00c8 una serie televisiva di tipo antologico in cui ogni episodio rappresenta una storia a s\u00e9. Gli episodi sono storie del genere drammatico e vengono presentati da Bert Lytell. La prima stagione \u00e8 caratterizzata da adattamenti di popolari spettacoli e musical di Broadway. Il primo episodio \u00e8 \"Dinner at Eight\" di George S. Kaufman e Edna Ferber. La seconda stagione \u00e8 composta per lo pi\u00f9 da adattamenti di romanzi popolari dal \"Book of the Month Club\", serie di romanzi in vendita per corrispondenza. Nelle stagioni seguenti, furono utilizzate sia storie originali che adattamenti.\nProduzione.\nLa serie fu prodotta da Showcase Productions.\nTra gli interpreti Dennis Cross, Lillian Gish, Janet De Gore, Melvyn Douglas, Grace Kelly, Jack Klugman, Cloris Leachman, Walter Matthau, Steve McQueen, Paul Muni, ZaSu Pitts, Eva Marie Saint, Everett Sloane, Kim Stanley, Eli Wallach, e Joanne Woodward. Molti di questi attori erano alla loro prima apparizione televisiva. A partire dal 1951, la Philco condivise la sponsorizzazione del programma con la Goodyear Tire &amp; Rubber Company e il titolo della serie si alternava tra \"Philco Television Playhouse\" e \"Goodyear Television Playhouse\". Nel 1955, la serie fu rinominata in \"The Alcoa Hour\". Le tre serie erano essenzialmente le stesse, con l'unica vera differenza nel nome dello sponsor.\nNella sesta stagione, Cathleen Nesbitt e Maureen Stapleton recitarono in \"The Mother\" (4 aprile 1954). Questo episodio fu rifatto in televisione decenni dopo, il 24 ottobre 1994, con Anne Bancroft e Joan Cusack.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1948 al 1955 sulla rete televisiva NBC."}
{"id": "3771128", "revid": "46931", "url": "https://it.wikipedia.org/wiki?curid=3771128", "title": "The Philco-Goodyear Television Playhouse", "text": ""}
{"id": "3771129", "revid": "46931", "url": "https://it.wikipedia.org/wiki?curid=3771129", "title": "Philco-Goodyear TV Playhouse", "text": ""}
{"id": "3771130", "revid": "31269", "url": "https://it.wikipedia.org/wiki?curid=3771130", "title": "Goodyear Television Playhouse", "text": "Goodyear Television Playhouse \u00e8 una serie televisiva statunitense trasmessa per la prima volta nel corso di 6 stagioni dal 1951 al 1957.\n\u00c8 una serie televisiva di tipo antologico in cui ogni episodio rappresenta una storia a s\u00e9. \nNella primavera del 1955 il titolo fu ridotto a \"Goodyear Playhouse\" e cominci\u00f2 ad alternarsi con \"The Alcoa Hour\". Dal 1957 le due serie (\"Goodyear Playhouse\" e \"The Alcoa Hour\") furono unite in un solo titolo, \"A Turn of Fate\".\nInterpreti.\nLa serie vede la partecipazione di numerosi attori cinematografici e televisivi, molti dei quali interpretarono diversi ruoli in pi\u00f9 di un episodio.\nProduzione.\nLa serie fu prodotta da Showcase Productions\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1951 al 1957 sulla rete televisiva NBC."}
{"id": "3771131", "revid": "46931", "url": "https://it.wikipedia.org/wiki?curid=3771131", "title": "The Goodyear Television Playhouse", "text": ""}
{"id": "3771133", "revid": "1840984", "url": "https://it.wikipedia.org/wiki?curid=3771133", "title": "Jordan 195", "text": "La Jordan 195 fu la quinta monoposto costruita dalla casa automobilistica Jordan per partecipare al Campionato mondiale di Formula 1 1995. Progettata da Gary Anderson e guidata dai piloti Rubens Barrichello ed Eddie Irvine concluse al sesto posto in classifica costruttori con due podi all'attivo.\nSviluppo.\nLa 195 si distingueva da tutte le altre vetture per la sua veste aerodinamica, totalmente innovativa. Ci\u00f2 che la distingueva era, innanzitutto, la parte anteriore, che non presentava un musetto rialzato, come invece era comune all'epoca, e presentava forme arcuate. Le modifiche riguardarono anche le pance della vettura che divennero estremamente larghe e il diffusore posteriore, totalmente nuovo nel \"circus\".\nVenne poi adottato il motore Peugeot, il quale si rivel\u00f2, per\u00f2, scarsamente affidabile."}
{"id": "3771136", "revid": "226458", "url": "https://it.wikipedia.org/wiki?curid=3771136", "title": "Digagna", "text": "La digagna (da \"diga\") di difesa idraulica era, nel Regno Lombardo-Veneto austriaco, un ente privato associativo che riuniva i proprietari che avevano interesse comune a difendere i loro beni dalle esondazioni dei fiumi in caso di piena degli stessi, mediante la costruzione e la manutenzione di idonee arginature.\nStoria.\nIl 1\u00ba settembre del 1784, con il \"\u201cpiano per la direzione e amministrazione delle digagne di arginatura e scolo nella provincia di Mantova\u201d\" fu attuato, dalle autorit\u00e0 governative austriache di allora, un generale riordino del settore con l'intervento, come oggi si direbbe, della \u201cmano pubblica\u201d .\nI punti principali del piano prevedevano:\nFra questi ufficiali vi erano due vice con un \"ragionato\" (ragioniere).\nCon l'unit\u00e0 di'Italia ,la legge organica dei LL.PP. (Legge 20 marzo 1865, n. 2248 \u2013 Allegato F) le digagne furono ricomprese nei consorzi per le Opere Idrauliche di quarta e quinta categoria, cos\u00ec come classificate ai sensi del Regio decreto 25 luglio 1904, n. 523 (\"Testo unico delle disposizioni di legge intorno alle opere idrauliche delle diverse categorie.\")"}
{"id": "3771138", "revid": "47910", "url": "https://it.wikipedia.org/wiki?curid=3771138", "title": "Istituto nazionale di ottica", "text": "L'Istituto nazionale di ottica, in acronimo INO, \u00e8 un istituto di ricerca che fa parte del Consiglio Nazionale delle Ricerche specializzato negli ambiti dell'ottica, della fotonica, della fisica atomica e molecolare.\nMissione.\nL'obiettivo dell'INO \u00e8 sostenere e far progredire la ricerca scientifica italiana in tutti quei campi della fisica che riguardano le propriet\u00e0 della radiazione elettromagnetica e le interazioni tra questa e la materia. Le principali direttrici lungo cui l'INO indirizza i propri sforzi sono l'innovazione, il trasferimento tecnologico, la consulenza tecnico-scientifica, in collaborazione con le universit\u00e0, le imprese e altri enti di ricerca, anche internazionali.\nStruttura e sedi.\nLa sede principale dell'INO \u00e8 a Firenze, sulla collina di Arcetri. L'Istituto nazionale di ottica ha inoltre 6 sezioni distaccate sul territorio nazionale a Pisa, Napoli, Lecce, Trento, Sesto Fiorentino e Brescia.\nStoria.\nL'odierna struttura dell'INO deriva da una serie di accorpamenti di istituzioni preesistenti. In particolare \u00e8 l'integrazione dell'ex Istituto nazionale di ottica applicata (INOA) fondato a Firenze nel 1927, di una parte dell'Istituto per i processi chimico-fisici (IPCF) di Pisa, del Centro sulla condensazione di Bose-Einstein (BEC) di Trento, con la sua sede distaccata presso il Laboratorio europeo di spettroscopia non lineare di Sesto Fiorentino. Da tale integrazione deriva un ampliamento degli argomenti di ricerca dell'ex INOA e una larga rappresentativit\u00e0 nei settori pi\u00f9 significativi dell'Ottica, intesa nell'accezione pi\u00f9 ampia e moderna.\nOrgani direttivi.\nIl direttore dell'istituto \u00e8 affiancato da un consiglio di istituto, che viene eletto dai dipendenti e dal personale associato , e da due gruppi di responsabili: uno territoriale per le sedi distaccate e uno tecnico-scientifico per la valutazione dei progetti di ricerca.\nRicerca scientifica.\nGli interessi scientifici dell'INO sono principalmente rivolti alle applicazioni della ricerca di base, in particolare in settori quali l'aerospazio e la difesa, l'ambiente, l'energia, la salute, i beni culturali. L'istituto \u00e8 attivo anche nella ricerca fondamentale in campi come la manipolazione di stati di luce quantistici, di gas atomici e molecolari ultra freddi, l'informazione quantistica, la generazione di sorgenti coerenti, la fisica della materia soggetta ad alti campi magnetici o ad alte pressioni, la fisica del plasma.\nTrasferimento tecnologico.\nUn'attivit\u00e0 di grande rilievo dell'istituto \u00e8 la messa a disposizione delle strumentazioni per consulenze, misure e tarature di alta precisione, soprattutto con finalit\u00e0 di trasferimento tecnologico e anche a soggetti privati. In particolare gli ambiti coperti riguardano lo sviluppo di sistemi ottici per l'imaging, la caratterizzazione dei materiali, le tecnologie legate alla biologia della visione, l'accelerazione di particelle per applicazioni biomediche, l'analisi non invasiva delle opere d'arte.\nDidattica e formazione.\nL'attivit\u00e0 di formazione avviene in collaborazione con le universit\u00e0, altri istituti di ricerca e anche soggetti privati. Le iniziative consolidate sono corsi di formazione professionale per aziende, corsi universitari e post-universitari, corsi di livello scolastico, disponibilit\u00e0 per tesi di laurea, dottorati di ricerca e formazione post-doc."}
{"id": "3771143", "revid": "599013", "url": "https://it.wikipedia.org/wiki?curid=3771143", "title": "Paul James", "text": ""}
{"id": "3771144", "revid": "1543377", "url": "https://it.wikipedia.org/wiki?curid=3771144", "title": "American Family Field", "text": "L'American Family Field \u00e8 uno stadio di baseball situato a Milwaukee in Wisconsin. Ospita le partite dei Milwaukee Brewers di Major League Baseball (MLB). Possiede un tetto retrattile che pu\u00f2 aprirsi e chiudersi in meno di 10 minuti.\nInaugurato nel 2001 come Miller Park, lo stadio mantenne tale denominazione fino al 2020.\nStoria.\nLo stadio fu inaugurato il 6 aprile 2001; il presidente George W. Bush e il commissioner Bud Selig effettuarono il primo lancio. Il \"Miller Park\" ha ospitato l'MLB All-Star Game del 2002 e alcune scene del film \"Mr. 3000\".\nIl 2 ottobre 2010 si \u00e8 tenuto qui il concerto per il 25\u00ba anniversario del Farm Aid, nel quale si esibirono, tra gli altri, Dave Matthews, Willie Nelson, Neil Young e John Mellencamp.\nI diritti di denominazione appartennero alla Miller Brewing Company fino al 2020. Venne ridenominato \"American Family Field\" a partire dalla stagione 2021, in seguito all'accordo con l'omonima compagnia assicurativa \"American Family Insurance\".\nIn futuro lo stadio potrebbe ospitare una nuova franchigia di espansione della United Football League."}
{"id": "3771145", "revid": "375960", "url": "https://it.wikipedia.org/wiki?curid=3771145", "title": "Micheletto Attendolo", "text": ""}
{"id": "3771147", "revid": "486946", "url": "https://it.wikipedia.org/wiki?curid=3771147", "title": "Miller Park (Milwaukee)", "text": ""}
{"id": "3771152", "revid": "1543377", "url": "https://it.wikipedia.org/wiki?curid=3771152", "title": "Trofeo ZS\u0160DI 2006", "text": "Il Trofeo ZS\u0160DI 2006, trentesima edizione della corsa e valida come evento dell'UCI Europe Tour 2006 categoria 1.2, si svolse il 5 marzo 2006 su un percorso di 138\u00a0km. Fu vinta dall'italiano Marco Bandiera che giunse al traguardo con il tempo di 3h27'02\", alla media di 39,99\u00a0km/h.\nPartenza con 173 ciclisti di cui 23 tagliarono il traguardo."}
{"id": "3771153", "revid": "1372005", "url": "https://it.wikipedia.org/wiki?curid=3771153", "title": "Wulfoaldo", "text": "Biografia.\nDi Wulfoaldo vi sono poche informazioni, le prime si hanno dal \"Chronicon Moissiacensis\" e dal continuatore anonimo del cronista Fredegario, infatti, dopo la morte dell'usurpatore che governava l'Austrasia, Childeberto l'Adottato, tra il 661 ed il 662, il Maggiordomo di palazzo di Neustria, Ebroino avrebbe voluto riunire tutti i regni sotto la corona di Clotario III, che gi\u00e0 regnava su neustria e Burgundia, ma fu costretto a cedere alle rivendicazioni autonomiste dell'aristocrazia austrasiana, guidata dal maggiordomo di palazzo di Austrasia, Wulfoaldo, ed in Austrasia, fu elevato al trono a Childerico II, fratello minore di Clotario III.\nAlla morte di Clotario III, nel 673, senza eredi diretti (anche se alcuni considerano Clodoveo III suo figlio illegittimo), il trono di Neustria e Burgundia sarebbe dovuto toccare al fratello, Childerico II, gi\u00e0 re di Austrasia, ma Ebroino, senza consultare i notabili del regno proclam\u00f2 re di Neustria e Borgogna il terzo fratello, Teodorico III.&lt;br&gt;L'episodio caus\u00f2 una rivolta dei nobili, che mal sopportavano Ebroino, della quale approfitt\u00f2 Childerico II, che invase la Neustria e se ne proclam\u00f2 re, depose Teodorico III e dopo, aver tonsurato sia lui che Ebroino li invi\u00f2 nel monastero di Luxovio, in Burgundia. Fu allora inviata una delegazione a Wulfoaldo per invitarlo a farsi carico di tutti i regni e cos\u00ec Wulfoaldo divenne maggiordomo di tutti i regni dei Franchi. \nNel 675, per\u00f2, secondo il \"Chronicon Moissiacense\", la Neustria si sollev\u00f2 contro Childerico II, che fu ucciso insieme alla moglie Bilichilde, che era incinta. Wulfoaldo, invece, riusc\u00ec a rientrare in Austrasia.&lt;br&gt;Dopo la morte di Childerico II, Ebroino evaso dalla sua prigionia, candid\u00f2 il piccolo Clodoveo III alla successione ai regni sia di Neustria che di Austrasia, dove fu accettato di buon grado da Wulfoaldo e dall'aristocrazia austrasiana che lo proclam\u00f2 re; mentre in Neustria gli fu contrapposto Teodorico III.\nDopo la scomparsa di Clodoveo III, in Neustria, divenne re Teodorico III, con l'appoggio di Ebroino, ma per l'opposizione di Wulfoaldo, non in Austrasia: infatti un'insurrezione dei nobili di Austrasia, con a capo Wulfoaldo, imped\u00ec a Teodorico III di Installarsi anche sul trono di Austrasia, sul quale Wulfoaldo con la vedova di Sigeberto III, Inechilde si adoperarono per portarci Dagoberto II, tornato dal suo esilio accompagnato da san Vilfrido. Nello stesso tempo, Ebroino, cercava di imporre Teodorico III anche in Austrasia. Rientrato in Austrasia, Dagoberto divenne, nel 676, re dei Franchi di Austrasia, e assieme a Wulfoaldo si scontr\u00f2 spesso col maggiordomo di Neustria, Ebroino, sempre intenzionato a riunire i regni Franchi sotto Teodorico III, che nel 677, attaccarono invano l'Austrasia e per un breve periodo vi fu la guerra civile tra i due regni.&lt;br&gt;\nDopo la morte di Dagoberto II (fu probabilmente lo stesso Ebroino ad organizzare la partita di caccia in cui, nel 679, Dagoberto perse la vita a seguito di un colpo di spada all'inguine da parte di alcuni congiurati), nel 679, l'Austrasia and\u00f2 a Teodorico III che cos\u00ec riunific\u00f2 il Regno dei Franchi, ma in pratica rimase indipendente, sotto la guida del maggiordomo Wulfoaldo sino alla sua morte, che avvenne poco dopo quella del suo re. \nDopo la sua morte il regno di Austrasia fu governato da Martino e Pipino di Herstal, il figlio di Ansegiso.\nMatrimonio e discendenza.\nDi Wulfoaldo non si conosce n\u00e9 il nome n\u00e9 gli ascendenti di una eventuale moglie e non si hanno notizie di eventuali figli."}
{"id": "3771159", "revid": "278830", "url": "https://it.wikipedia.org/wiki?curid=3771159", "title": "La Pantera Rosa (personaggio)", "text": ""}
{"id": "3771164", "revid": "1543377", "url": "https://it.wikipedia.org/wiki?curid=3771164", "title": "Sophie Stuckey", "text": "Biografia e carriera.\nSophie Stuckey nasce a Londra, nel borgo di Camden, il 1\u00ba marzo 1991 e comincia a recitare a una scuola di teatro comunitaria. Il primo ruolo come attrice lo ha nel 2002, a 11 anni, nel film \"Hypnotica\", mentre l'anno seguente interpreta la protagonista da piccola in \"Il profumo delle campanule\", adattamento cinematografico del libro \"Ho un castello nel cuore\" di Dodie Smith. In seguito, recita in \"The Dark\" nel 2005 e in \"Le mie grosse grasse vacanze greche\" nel 2009.\nNel frattempo, nel 2004 fa il suo debutto in televisione nel film per la BBC \"Who Cares?\", scritto e diretto da Ray Harrison Graham e prodotto da RedBird Productions; nel 2006 compare in un episodio della nona stagione de \"L'ispettore Barnaby\", nel ruolo di Dora Southerly, una ragazzina che trova il cadavere di un uomo in una vecchia segheria.\nNel 2010 ottiene il ruolo di Summer Farley, protagonista della serie televisiva \"Summer in Transylvania\", che la porta ad abbandonare gli studi di Politiche Globali e Relazioni Internazionali a Birkbeck, e prende parte a \"The Woman in Black\" con Daniel Radcliffe, in uscita nel 2012: nel film interpreta Stella Kipps, moglie defunta del protagonista che appare soltanto nei flashback o come fantasma. L'anno dopo entra nel cast della miniserie in due puntate \"The Reckoning\", nella quale interpreta la quindicenne Amanda Wilson, figlia malata di cancro della protagonista.\nNel 2012 prende parte, nel ruolo di Jemma, al film horror \"Comedown\" di Menhaj Huda, che viene presentato il 4 ottobre 2012 al Grimmfest in anteprima mondiale. A dicembre 2012 viene annunciata tra le guest star della prima stagione della serie televisiva \"Il giovane ispettore Morse\", trasmessa nel Regno Unito dal 14 aprile 2013. A gennaio 2013 \u00e8 in due episodi della sedicesima stagione della serie televisiva \"Testimoni silenziosi\", nel ruolo di Karen Masters, mentre a settembre interpreta Eva Harper nel quarto episodio della terza stagione di \"Vera\".\nDoppiatrici italiane.\nNelle versioni in italiano dei suoi film, Sophie Stuckey \u00e8 stata doppiata da:"}
{"id": "3771165", "revid": "1568601", "url": "https://it.wikipedia.org/wiki?curid=3771165", "title": "Rujm el-Hiri", "text": "Rujm el-Hiri (in arabo \u0631\u064f\u062c\u0645 \u0627\u0644\u0647\u0650\u0631\u0651\u064a, anche \"Gilgal Refaim\", \"Rujm al-Hirr\u012b\") \u00e8 un sito archeologico in Israele.\nSi tratta di un antico monumento megalitico costituito da pi\u00f9 cerchi concentrici in pietra, caratterizzati da un tumulo al centro alto circa 4,5 m: \u00e8 collocato sulle alture del Golan a circa 16\u00a0km dalla costa orientale del mare di Galilea, al centro di un ampio altipiano dove sono presenti numerosi dolmen. Il monumento \u00e8 composto da oltre 42.000 rocce basaltiche sistemate in cerchi concentrici. Il sito risale alla prima et\u00e0 del Bronzo (3000 a.C. - 2750 a.C.)."}
{"id": "3771168", "revid": "287204", "url": "https://it.wikipedia.org/wiki?curid=3771168", "title": "Perfect World (Simple Plan)", "text": "Perfect World \u00e8 un singolo promozionale estratto dal secondo album dei Simple Plan \"Still Not Getting Any...\", uscito solo in pochi Paesi.\nVideo musicale.\nIl video, pubblicato il 12 gennaio 2007, mostra vari spezzoni della band in concerto alternati a scene nel backstage."}
{"id": "3771170", "revid": "1684799", "url": "https://it.wikipedia.org/wiki?curid=3771170", "title": "Perfect World", "text": ""}
{"id": "3771173", "revid": "19933", "url": "https://it.wikipedia.org/wiki?curid=3771173", "title": "Melid", "text": ""}
{"id": "3771176", "revid": "329581", "url": "https://it.wikipedia.org/wiki?curid=3771176", "title": "Gilgal Refaim", "text": ""}
{"id": "3771179", "revid": "265038", "url": "https://it.wikipedia.org/wiki?curid=3771179", "title": "Handball Ancona", "text": ""}
{"id": "3771181", "revid": "205197", "url": "https://it.wikipedia.org/wiki?curid=3771181", "title": "Coppa di Romania 1953", "text": ""}
{"id": "3771185", "revid": "163662", "url": "https://it.wikipedia.org/wiki?curid=3771185", "title": "Doris Kunstmann", "text": "In carriera, tra cinema e televisione, ha partecipato sinora ad oltre 140 produzioni.\nTra i suoi ruoli pi\u00f9 noti, figurano quello di Eva Braun nel film di Ennio De Concini \"Gli ultimi 10 giorni di Hitler\" (1973), quello del Giudice Kreutzer nella serie televisiva \"Edel &amp; Starck\" e quello di Melanie Albers nella soap opera \"My Life\" (\"Rote Rosen\").\n\u00c8 figlia dell'attrice Erika Kunstmann e del produttore cinematografico Georg Thie\u00df."}
{"id": "3771187", "revid": "19933", "url": "https://it.wikipedia.org/wiki?curid=3771187", "title": "Matlazinca", "text": ""}
{"id": "3771191", "revid": "62004", "url": "https://it.wikipedia.org/wiki?curid=3771191", "title": "Trofeo ZS\u0160DI 2007", "text": "Il Trofeo ZS\u0160DI 2007, trentunesima edizione della corsa e valida come evento dell'UCI Europe Tour 2007 categoria 1.2, si svolse il 4 marzo 2007 su un percorso di 142\u00a0km. Fu vinta dall'italiano Simone Ponzi che giunse al traguardo con il tempo di 3h21'03\", alla media di 42,378\u00a0km/h.\nPartenza con 180 ciclisti di cui 61 tagliarono il traguardo."}
{"id": "3771194", "revid": "767487", "url": "https://it.wikipedia.org/wiki?curid=3771194", "title": "La luce del lago", "text": "La luce del lago (\"La lumi\u00e8re du lac\") \u00e8 un film del 1988 diretto da Francesca Comencini.\nTrama.\nCarlotta, scrittrice e poetessa, vive da sola nella sua casa vicino al lago. Un giorno arriva in quel luogo il misterioso giovane Marco, forse in fuga dalla malavita. Tra i due scoppia la passione, lei affascinata dalla bellezza del giovane e lui dalla cultura della donna. Lo stesso luogo di solitudine \u00e8 stato scelto da Miranda, in piena crisi esistenziale, e da Lucia e \"il vecchio\" padre, che si prende cura di Miranda come fosse una seconda figlia. Tutto finisce con l'omicidio di Marco in riva al lago mentre sta preparando la fuga, insieme a Carlotta, avvertito dall'amico Michel della taglia che \u00e8 stata posta sulla sua testa. Dopo la morte del ragazzo tutto finisce e la solitudine e la monotonia del piccolo sobborgo si ripristina come inalterata."}
{"id": "3771202", "revid": "1442080", "url": "https://it.wikipedia.org/wiki?curid=3771202", "title": "Episodi de L'ispettore Barnaby (nona stagione)", "text": "La nona stagione del telefilm L'ispettore Barnaby \u00e8 andata in onda nel Regno Unito dal 9 ottobre 2005 al 24 settembre 2006 sul network ITV."}
{"id": "3771205", "revid": "287204", "url": "https://it.wikipedia.org/wiki?curid=3771205", "title": "Eesti meistrid 1927", "text": "Il campionato estone di calcio 1927 fu la 7\u00aa edizione del torneo; vide la vittoria finale dello Sport Tallinn che conquist\u00f2 il suo quinto trofeo.\nFormula del torneo.\nIl torneo era tutto ad eliminazione diretta."}
{"id": "3771206", "revid": "287204", "url": "https://it.wikipedia.org/wiki?curid=3771206", "title": "Monti Maya", "text": "I monti Maya sono una catena montuosa del Belize e del Guatemala orientale.\nDescrizione.\nI picchi pi\u00f9 alti sono Doyle's Delight di 1124 metri e Victoria Peak di 1120 metri. I monti Maya e le sue pendici contengono numerose importanti rovine Maya tra cui i siti di Lubaant\u00fan, Nim Li Punit, Cahal Pech e Chaa Creek. La pi\u00f9 grande area naturale protetta della catena montuosa \u00e8 il santuario del bacino del Cockscomb."}
{"id": "3771211", "revid": "307923", "url": "https://it.wikipedia.org/wiki?curid=3771211", "title": "Episodi de L'ispettore Barnaby (decima stagione)", "text": "La decima stagione del telefilm L'ispettore Barnaby \u00e8 andata in onda nel Regno Unito dal 12 novembre 2006 all'11 maggio 2008 sul network ITV."}
{"id": "3771212", "revid": "19933", "url": "https://it.wikipedia.org/wiki?curid=3771212", "title": "Moesi", "text": ""}
{"id": "3771213", "revid": "287204", "url": "https://it.wikipedia.org/wiki?curid=3771213", "title": "Il gatto nero (film)", "text": ""}
{"id": "3771215", "revid": "767487", "url": "https://it.wikipedia.org/wiki?curid=3771215", "title": "Dodici centesimi al km", "text": "Dodici centesimi al Km \u00e8 un disco da studio dei Duff. \u00c8 stato registrato nel dicembre 2005 presso gli studi West Point Records di Cosenza e missato nel marzo 2006 presso gli studi Westlink di Cascina da Ale Sportelli. La pubblicazione \u00e8 avvenuta nella seconda met\u00e0 del 2006 grazie alla Derotten Records, etichetta ufficiale dei Derozer. Il tour promozionale ha visto i Duff come gruppo spalla del tour 2006/2007 degli stessi Derozer."}
{"id": "3771217", "revid": "767487", "url": "https://it.wikipedia.org/wiki?curid=3771217", "title": "Gerrard Winstanley", "text": "Winstanley fu il principale portavoce della comunit\u00e0 dei diggers del Surrey, nata a Saint George's Hill e poi trasferita a Little Heath (entrambe le localit\u00e0 si trovano nei pressi di Cobham). Col nome di diggers (zappatori) sono conosciuti i gruppi che, ai tempi della Rivoluzione inglese, si unirono per lavorare le terre comuni secondo principi comunitari.\nBiografia.\nI primi anni della vita di Gerrard Winstanley sono pressoch\u00e9 sconosciuti. Comunque si sa che fu battezzato nel 1609 a Wigan, nel Lancashire e che era il figlio di Edward Winstanley, mercante. L'identit\u00e0 di sua madre rimane sconosciuta, cos\u00ec come il luogo di nascita.\nNel 1630 si trasfer\u00ec a Londra, dove lavor\u00f2 come mercante. La Guerra civile inglese, per\u00f2, gli fece perdere ogni avere e nel 1643 dichiar\u00f2 bancarotta. Winstanley si trasfer\u00ec a Cobham, dove inizialmente lavor\u00f2 come guardiano di mandrie.\nQui, dal 1648, inizi\u00f2 a scrivere trattati religiosi e sociali, fra cui \"The New Law of Righteousness\" (La nuova legge di giustizia, 1649). Nel suo libro rifer\u00ec che non molto tempo prima, durante una \"trance\" mistica, aveva sentito la voce di Dio dirgli: \"Lavorate insieme. Mangiate il pane insieme\". Winstanley decise di annunciare il messaggio ricevuto sia a voce che affidandolo alla stampa e si propose anche di metterlo in pratica.\nSuccessivamente egli entr\u00f2 a far parte del movimento dei Quaccheri.\nLa comunit\u00e0 di Cobham.\nIl 1\u00ba aprile 1649 Winstanley, insieme a un ex soldato di nome William Everard e alcuni uomini dei dintorni, occuparono le terre del colle di St. George e si misero a coltivarle. Lo scopo era ripristinare le condizioni naturali di possesso collettivo, ritenute conformi al volere di Dio; erano fiduciosi che altri avrebbero seguito il loro esempio, e che gli stessi proprietari terrieri avrebbero acconsentito a cedere volontariamente le terre.\nAl Consiglio di Stato giunse presto una lettera che invitava a intervenire per scacciarli. Il generale Fairfax, cui fu dato l'incarico di far sloggiare gli occupanti, invi\u00f2 il capitano John Gladman a vedere cosa stava succedendo. Gladman rifer\u00ec che non vi era nulla di pericoloso, che Everard, che agli inizi sembrava pi\u00f9 che Winstanley il leader della comunit\u00e0, era solo un matto e che, comunque, i portavoce dei Diggers si sarebbero recati dal generale per esporre le loro ragioni. Il 20 aprile, infatti, Everard e Winstanley si presentarono da Fairfax per sostenere la causa degli zappatori. In base al loro principio per cui tutti gli uomini sono uguali in quanto fratelli nella creazione, i due rifiutarono di togliersi il cappello in segno di deferenza verso il generale.\nIn questi giorni venne pubblicato il \"True Levellers Standard Advanced\" (Il vero standard avanzato dei livellatori), una sorta di manifesto dei diggers, sottoscritto da 15 persone, tra le quali Winstanley, Everard e un tale John Taylor che firm\u00f2 anche la presentazione di questo opuscolo, datata 20 aprile 1649. Nel libretto, i diggers dicevano che Dio aveva fatto la terra perch\u00e9 fosse un tesoro comune per tutti e che \"non una parola era stata detta in principio sul fatto che una parte dell'umanit\u00e0 dovesse dominare su un'altra\". L'introduzione della propriet\u00e0 privata e della compravendita delle terre, secondo gli zappatori, disonorava la Creazione e toglieva la libert\u00e0 ad alcuni, costretti a lavorare per i proprietari delle terre. La rivoluzione aveva deposto il re, ma non aveva ancora tolto l'oppressione. L'Inghilterra sarebbe stata un paese veramente libero solo quando coloro che non avevano terre avessero avuto a disposizione le terre comuni (\"commons\") per coltivarle e vivere di esse come i proprietari terrieri potevano fare con le loro terre recintate (\"enclosures\"). Lo scopo dei diggers era liberare la Creazione dalla schiavit\u00f9 impostale dalla propriet\u00e0 privata e intendevano raggiungere questo obiettivo, seguendo l'esempio degli apostoli di Ges\u00f9 (At 4,32-35), non con le armi o con i tumulti, ma solo con il loro lavoro.\nAll'inizio di giugno i diggers del Surrey pubblicarono un altro opuscolo, \"A Declaration from the Poor Oppressed People of England\" (Una dichiarazione dei poveri ed oppressi dell'Inghilterra), nel quale rivendicavano l'uso collettivo dei boschi delle terre comuni contro i proprietari terrieri che volevano farne un uso privato. Il libretto era sottoscritto da 45 persone, a partire da Winstanley. Mancava il nome di William Everard che, secondo quanto raccontarono alcuni giornali dei tempi (ma alcuni studiosi pensano che facessero confusione con un altro Everard), aveva lasciato Cobham per unirsi ai soldati \"leveller\" che si erano ammutinati e che erano poi stati sconfitti a Burford il 14 maggio. In seguito i diggers, pur ribadendo che le piante che crescevano nelle terre comuni dovevano essere di tutti, rinunciarono a tagliarle per il loro uso al fine di evitare liti (si veda l'opuscolo \"An Humble Request\").\nL'ostilit\u00e0 nei confronti dei diggers continuava. In una lettera al generale Fairfax, Winstanley denunciava che alcuni soldati avevano picchiato un ragazzo, ferito un uomo e dato fuoco a una casa dei diggers. L'11 giugno tali William Star e John Taylor (quest'ultimo da non confondere con un digger che portava lo stesso nome) arrivarono a cavallo insieme a un gruppo di uomini vestiti da donna e picchiarono brutalmente quattro diggers, uno dei quali si trov\u00f2 in pericolo di vita. \"Una cosa strana in un paese cristiano e fatta da gente che si professa cristiana\" commentava un opuscolo anonimo, ma quasi certamente opera di Winstanley, che recava il significativo titolo \"A Declaration of the Bloudie and Unchristian Acting of William Star and John Taylor of Walton\".\nI proprietari terrieri usarono anche le vie legali. Il 23 giugno furono avviate quattro cause contro alcuni diggers (Winstanley, John Barker, Thomas Star, Henry Bickerstaff). Questi respinsero le accuse (le loro difese furono pubblicate in due opuscoli intitolati \"An Appeal to the House of Commons\" e \"A Watch-word to the City of London and the Armie\") dicendo che erano sempre stati sulle terre comuni, senza mai entrare in quelle recintate. Inoltre chiesero di poter consultare gli atti e esporre la propria difesa da soli, senza fare ricorso ad un avvocato. Ritenevano anzi che gli avvocati non dovessero neppure esistere e che fossero un prodotto della tirannia normanna sull'Inghilterra che la rivoluzione doveva rimuovere. Bickerstaff fin\u00ec anche in prigione. A Winstanley furono sequestrati alcuni bovini che gli erano stati affidati.\nIn autunno, i diggers lasciarono Saint George's Hill e si trasferirono a Little Heath, sempre nel territorio di Cobham. Qui trovarono un accanito nemico nel rettore di West Horsley John Platt. In due lettere del dicembre del 1649 al generale Fairfax i diggers riferivano le angherie subite. In particolare il 28 novembre alcuni soldati avevano costretto con minacce alcuni lavoratori ad aiutarli ad abbattere due case dei diggers e avevano rubato della legna per portarla ad un proprietario di quei luoghi.\nOggetto di ripetuti attacchi, la comunit\u00e0 digger del Surrey resistette sino all'aprile del 1650.\nFilmografia.\nSulla figura di Gerrard Winstanley e sul movimento dei Diggers \u00e8 incentrato il film \"Winstanley\" (1976) diretto da Kevin Brownlow e prodotto dal British Film Institute; il protagonista \u00e8 interpretato da Miles Halliwell."}
{"id": "3771218", "revid": "149485", "url": "https://it.wikipedia.org/wiki?curid=3771218", "title": "Campionato europeo di scherma 2012", "text": "Il Campionato europeo di scherma 2012 \u00e8 la 25\u00aa edizione della manifestazione. Si \u00e8 svolto a Legnano in Italia, dal 15 al 20 giugno 2012.\nAssegnazione dell'organizzazione.\nL'assegnazione \u00e8 stata decisa il 4 luglio 2008 a Kiev, nel corso del congresso continentale della Confederazione europea di scherma. Il 19 luglio 2011, alla fine del XXIV campionato europeo di Sheffield, \u00e8 avvenuto il passaggio di consegne fra gli organizzatori dell'edizione inglese e quelli italiani, che hanno ricevuto la bandiera degli Europei.\nProgramma.\nIl programma prevede 12 eventi, 6 maschili e 6 femminili. Partecipano al Campionato oltre 400 atleti, in rappresentanza di 44 nazioni. Le gare si svolgono al PalaBorsani di Castellanza e al Castello di Legnano. La madrina dell'evento \u00e8 la spadista azzurra Bianca Del Carretto."}
{"id": "3771221", "revid": "287204", "url": "https://it.wikipedia.org/wiki?curid=3771221", "title": "Eesti meistrid 1928", "text": "Il campionato estone di calcio 1927 fu l'8\u00aa edizione del torneo; vide la vittoria finale del Tallinn JK che conquist\u00f2 il suo secondo trofeo.\nFormula del torneo.\nIl torneo era ad eliminazione diretta.\nPrimo turno.\nLe eliminazioni erano tra squadre della stessa regione di provenienza.\nLouna-Eesti.\nTartu JK qualificata.\nFinale.\nTallinn JK 4-1 Merkur Tallinn\nNote sul torneo.\nOltre al Tartu JK (che si ritir\u00f2 dal torneo) nessun'altra squadra di Tallinn (Kalev Tallinn, Meteor, Sport Tallinn, V\u00f5itleja) partecip\u00f2 al campionato; probabilmente fu a causa dell'introduzione del torneo a girone unico dalla stagione successiva."}
{"id": "3771223", "revid": "1543377", "url": "https://it.wikipedia.org/wiki?curid=3771223", "title": "Ruy Calcada Bastos", "text": "Biografia.\nRuy Bastos nasce in Mozambico nel 1930 da genitori portoghesi.\nStudia arte privatamente nelle pi\u00f9 grandi citt\u00e0 Europee tra cui Portogallo, Spagna, Inghilterra, Francia e Italia. Negli anni '70 si trasferisce a Milano dove lavora facendo da spole anche a Parigi. Nel 1984 si trasferisce a Cascais, in Portogallo\nQui muore nell'Ottobre del 1999 mentre preparava una mostra con la collaborazione di una fondazione portoghese. Lascia una figlia, Cristina Infante da Camera, nata a Santarem\nCuriosit\u00e0.\nRuy Bastos (1930) \u00e8 lo zio del meglio conosciuto Rui Cal\u00e7ada Bastos, nato nel 1971"}
{"id": "3771226", "revid": "1784938", "url": "https://it.wikipedia.org/wiki?curid=3771226", "title": "Marais (Rivoluzione francese)", "text": "La Plaine o le Marais, da cui i termini pi\u00f9 comunemente usati in italiano Pianura e Palude, era il nome dato al gruppo pi\u00f9 moderato, ma il pi\u00f9 numeroso (circa 400 deputati) della Convenzione nazionale durante il periodo della Rivoluzione francese. Essi non appartenevano n\u00e9 alla sinistra della Montagna, n\u00e9 alla destra Girondina, anche se con il sostegno ai primi e poi ai loro avversari determinarono gli eventi del 1793 (formazione del Comitato di salute pubblica) e del 1794 (colpo di stato del termidoro).\nStoria.\nProvenienti nella maggior parte dalla borghesia liberale e repubblicana, erano legati alle conquiste politiche del 1789 e all'operato della Rivoluzione e volevano l'unione di tutti i repubblicani. Tuttavia, questo gruppo era molto eterogeneo: esistevano uomini legati al clero come l'abate Henri Gr\u00e9goire, l'abate Emmanuel-Joseph Siey\u00e8s, altri come Boissy d'Anglas, Jean-Jacques-R\u00e9gis de Cambac\u00e9r\u00e8s. Alcuni dei suoi membri si unirono nella primavera del 1793 ai Montagnardi come Bertrand Bar\u00e8re de Vieuzac, Georges Couthon, Pierre Joseph Cambon, Lazare Carnot, Gr\u00e9goire.\nAl momento della presa del potere dei Montagnardi (31 maggio e 2 giugno 1793), la loro posizione nel centro della Convenzione rimase ambigua: questi deputati tentavano di fare da mediatori, ma pur ammettendo la fondatezza delle misure del Comitato di salute pubblica votate col loro apporto, vedevano la loro inerzia gi\u00e0 da diversi mesi. La maggior parte di loro, tuttavia, mostr\u00f2 la propria ostilit\u00e0 a Maximilien de Robespierre il 9 termidoro anno II (27 luglio 1794) raggruppando gli istigatori del complotto che non erano altro che dei rappresentanti in missione (mandatari esecutori della Convenzione) iscritti al Club dei Giacobini ma anti-robespierristi, radunati a Parigi (Joseph Fouch\u00e9, Paul Barras, Jean-Lambert Tallien e Louis-Marie-Stanislas Fr\u00e9ron) a causa delle loro trasgressioni.\nOrigine del termine.\nLa denominazione deriva dalla posizione occupata dal gruppo nell'assemblea della Convenzione, riferendosi alle aree geografiche di plaine e di marais e in contrasto con i membri della Montagna. \u00c8 il giornale \"L'Ami du peuple\" che rivendicher\u00e0 di aver inventato il termine di \"Marais\".\nI suoi membri erano a volte chiamati con disprezzo dai loro avversari le \"rane di Marais\". Pierre Joseph Duhem, membro della \"Montagna\", avrebbe detto: \"I rospi della Palude alzano il capo! tanto meglio; saranno pi\u00f9 facili da tagliare\". Uno dei leader della Rivoluzione, Camille Desmoulins, defin\u00ec il gruppo dei deputati che sedevano nella \"piana\" anche \"partito del flemmatico\"\".\nSull'origine di questo nome si continua a discutere ancora oggi. Se la denominazione \"Girondini\" usata per descrivere il gruppo dei fedeli di Brissot si riferisce semplicemente alla loro provenienza geografica, quelle dei \"Montagnardi\" e dei membri della \"Pianura\" continuano a suscitare domande perch\u00e9 diverse interpretazioni sono possibili. La pi\u00f9 diffusa \u00e8 quella di attenersi al loro significato pi\u00f9 letterale: i deputati Montagnardi sedevano a sinistra sulle panche pi\u00f9 sopraelevate dell'aula, da qui il riferimento alla \"Montagna\", mentre quelli della \"Pianura\" sulle panche inferiori. Con l'evolversi della radicalizzazione delle posizioni nell'Assemblea dal termine \"Pianura\" si pass\u00f2 a quello pi\u00f9 peggiorativo di \"Palude\".\nIn realt\u00e0, questa classificazione \u00e8 gi\u00e0 presente in un testo diffuso presso molti rivoluzionari, la \"Vita di Solone e Publicola\", tratta dalle \"Vite parallele\" di Plutarco, che descrive in questi termini le divisioni politiche ad Atene: \"Gli abitanti della montagna sostengono con forza la democrazia, quelli della pianura l'oligarchia, e gli abitanti della costa formavano una terza parte, favorevole a una forma di governo intermedia\". D'altra parte, \u00e8 possibile rinvenire un riferimento biblico e evangelico, dacch\u00e9 la Montagna poteva venir vista come un nuovo Sinai (e i diritti dell'uomo come un nuovo Decalogo), cos\u00ec come sarebbe potuto risultare calzante il riferimento ai \"sermoni sulla Montagna\" di Cristo."}
{"id": "3771228", "revid": "290948", "url": "https://it.wikipedia.org/wiki?curid=3771228", "title": "Macchina da caff\u00e8 espresso", "text": "Con il termine macchina da caff\u00e8 espresso (in Italia anche semplicemente macchina da caff\u00e8) \u00e8 indicato un elettrodomestico per la preparazione semi-automatica del caff\u00e8 espresso.\nStoria.\nL'invenzione della moderna macchina da caff\u00e8 espresso \u00e8 opera del torinese Angelo Moriondo.\nAntonio Cremonese nel 1936 a Milano deposito' il brevetto n. 343 230 con la certificazione del metodo detto \"rubinetto a stantuffo per macchina da caff\u00e8 espresso\".\nNello stesso anno Antonio Cremonese mor\u00ec prematuramente e Achille Gaggia, barista presso il locale di famiglia, il bar Achille di Viale Premuda in centro a Milano, acquist\u00f2 il brevetto dalla vedova, Rosetta Scorza, migliorandolo con brevetti successivi suoi e dando inizio alla produzione industriale della macchina da caff\u00e8 espresso, dalle caratteristiche tecniche fondamentali ancora oggi immutate.\nLa diffusione di massa si ebbe a partire dal dopoguerra, sebbene la macchina da caff\u00e8 come la conosciamo oggi fosse gi\u00e0 stata inventata e messa all'uso nel 1902 dal milanese Giuseppe Bezzera.\nInizialmente diffusa soltanto in bar ed altri esercizi pubblici, inizi\u00f2 ad imporsi come apparecchio anche domestico a partire dagli anni settanta.\nCaratteristiche.\nUna macchina da caff\u00e8 espresso \u00e8 costituita da: una caldaia, un gruppo di erogazione, una resistenza elettrica, un'elettro-pompa, una lancia per il vapore, un manometro, un sistema di controllo della temperatura ed al suo interno delle componenti elettroniche ed elettriche.\nQuelle domestiche sono per la maggior parte costituite da 1 o 2 gruppi erogatori, nei quali vengono poste le tazze, mentre quelle professionali possono arrivare anche a 4 gruppi.\nA seconda del modello, ogni macchina da caff\u00e8 espresso pu\u00f2 avere rivestimento esterno in plastica o alluminio.\nLa preparazione del caff\u00e8 \u00e8 relativamente semplice: si riempie il contenitore del gruppo erogatore con la carica (cialda, capsula o caff\u00e8 macinato), si posiziona la tazza e si aziona il comando di erogazione fino a quando non si \u00e8 raggiunta la quantit\u00e0 di caff\u00e8 voluta."}
{"id": "3771230", "revid": "1165513", "url": "https://it.wikipedia.org/wiki?curid=3771230", "title": "Buffy the Vampire Slayer Roleplaying Game", "text": "Buffy the Vampire Slayer Roleplaying Game \u00e8 un gioco di ruolo ispirato alla serie televisiva \"Buffy l'ammazzavampiri\" prodotto nel 2002 dalla Eden Studios che, contemporaneamente, ne ha anche prodotto uno a esso complementare, Angel Roleplaying Game, basato invece sullo spinoff della serie, \"Angel\". Entrambi i regolamenti usano la versione cinematica del regolamento generico \"Unisystem\". \"Angel\" ha vinto l'Origins Award per il \"Best Roleplaying Game\" del 2003.\nI giocatori possono assumere il ruolo di personaggi delle rispettive serie televisive o creare personaggi originali, creando cos\u00ec un proprio \"Buffyverse\".\nEntrambi i giochi hanno ricevuto un buon giudizio di critica per il loro elegante e semplice regolamento e il loro sistema di \"punti dramma\" che permette ai giocatori un maggior controllo sul flusso degli eventi, permettendo loro trame complesse e altri sviluppi. \nStoria editoriale.\nGeorge Vasilakos e Alex Jurkat (della Eden Studios) riuscirono a ottenere riusc\u00ec a ottenere la licenza per produrre un gioco di ruolo basato su \"Buffy\", dalla Donrus Playoff, editori del gioco di carte collezionabili \"Buffy the Vampire Slayer CCG\" grazie anche l'aiuto di Christian Moore della Last Unicorn Game. La licenza venne annunciata il 21 dicembre 2001 e venne pubblicato in estate in tempo per Origins. Il gioco fu un ottimo successo per lo studio e per un certo periodo di tempo super\u00f2 le vendite della sua linea principale, \"All Flesh Must Be Eaten\".\nSull'onda di questo successo l'Eden Studios pubblic\u00f2 ulteriori giochi di ruolo basati su licenze, \"Angel RPG\" (C.J. Carella, 2003), \"Army of Darkness\" (Shane Lacy Hensley, 2005) basato sull'omonimo film (in italia \"L'armata delle tenebre\"), e pot\u00e9 portare avanti progetti rimasti in sospeso da anni, come \"Armageddon: The End Times\" (C. J. Carella, 2003), un possibile futuro per \"WitchCraft\") o \"Terra Primate\" (C.J. Carella, David F. Chapman, Al Bruno III, Patrick Sweeney, 2003) un gioco di ruolo incentrato su scimmie intelligenti, ispirato ai film della serie de Il pianeta delle scimmie)\nComunque in seguito alla chiusura della serie televisive nel 2003 (\"Buffy\") e nel 2004 (\"Angel\") e alla crisi del mercato dei giochi di ruolo successiva al periodo di boom del \"d20 System\", le due linee divennero molto meno redditizie e nel 2006 la Eden Studios decise di terminare la licenza.\nNel 2006 l'Eden Studios annunci\u00f2 che, in seguito alla scadenza della licenza con la Fox, avrebbero cessato la produzione di nuovi manuali o supplementi per i due giochi e che il supporto sarebbe proseguito sui forum online e sul sito web.\nAllo scadere della licenza, alcuni prodotti annunciati rimasero inediti, tra questi \"Angel RPG: Character Journal\" (un prodotto che avrebbe dovuto essere simile al \"Buffy RPG: Character Journal\", \"Angel RPG: Investigator's Casebook\", un supplemento sul sistema legale americano e \"Welcome to Sunnydale\". A questi si aggiunge, secondo Phil Masters, anche il supplemento \"Tea and Crossbows\", un supplemento sull'organizzazione degli osservatori che gli era stato commissionato e che aveva consegnato poco prima della perdita della licenza.\nRegolamento di gioco.\nIl regolamento di gioco \u00e8 una variante della versione \"classica\" dell'\"Unisystem\" usato in \"WitchCraft\" e in \"All Flesh Must Be Eaten\", generalmente detta \"cinematica\".\nLe abilit\u00e0 base sono ridotte a solo diciassette, molte con nomi irriverenti o umoristici, riflettendo lo stile del \"Buffyverse\", per esempio l'abilit\u00e0 \"Getting Medieval\" (per il combattimento corpo a corpo), \"Gun Fu\" (per l'uso di armi da fuoco) e Mr. Fix-It (per lavori e riparazioni meccaniche). Questo insieme base pu\u00f2 essere espansa mediante l'uso di abilit\u00e0 \"Wild Card\" che permettono a un giocatore di possedere capacit\u00e0, talenti o aree di esperienza per il loro personaggio, che non sono adeguatamente coperte dalle regole esistenti.\nPersonaggi.\nBuffy\nCi sono tre tipi di personaggio in \"Buffy RPG\", sebbene solo i primi due siano considerati appropriati per la maggior parte delle campagne.\nIl tipo inerentemente meno potente \u00e8 il \"White Hat\" (\"Bianco cappello\"), un personaggio di supporto simile a Xander Harris o Willow Rosenberg all'inizio della serie. Per poter eccellere veramente in un'area di interesse, questi personaggi devono frequentemente concentrarsi su talenti e abilit\u00e0 specifiche, come l'intelligenza e l'interesse per i computer e la magia di Willow. Devono anche prestare molta cura nei combattimenti. Per poter compensare queste relative debolezze, i White hat ricevono alla creazione punti dramma aggiuntivi e possono usare punti esperienza per comprarli, ad un rapporto 1:1, mentre gli Hero e gli Experienced Hero, devono spendere due punti esperienza per un punto dramma. Perci\u00f2 un White Hat pu\u00f2, permettersi di spendere punti dramma pi\u00f9 liberamente, incrementando la sua probabilit\u00e0 di sopravvivenza. Comunque secondo le regole i White Hat perdono il loro \"sconto\" sull'acquisto di punti dramma una volta raggiunto un certo livello di potere ed esperienza.\nIl tipo di personaggio \"Hero\" rappresenta personaggi come Buffy stessa, Spike o Riley Finn. Questi personaggi possiedono pi\u00f9 talenti (sia innati, sia ottenuti dopo anni di addestramento), pi\u00f9 esperienza e capacit\u00e0 sovrannaturali maggiori (se possedute). Pertanto ricevono pi\u00f9 punti da spendere alla creazione su attributi, abilit\u00e0 e qualit\u00e0. Comunque il numero massimo di punti dramma che possono accumulare \u00e8 solo la met\u00e0 di quello disponibile a un White Hat e pagano il doppio di punti esperienza per comprarli.\nInfine l'\"Experienced Hero\" rappresenta Buffy, Faith o altri protagonisti della serie nelle sue ultime stagioni, sono personaggi potenti, abili, che hanno avuto molte esperienze. Un Experienced Hero riceve pi\u00f9 punti attributi e qualit\u00e0 e una riserva maggiore di punti abilit\u00e0.\nAngel\nIl gioco di ruolo di \"Angel\" presenta tre tipi di personaggio, Investigator, Champion e Veteran (\"Investigatore\", \"Campione\" e \"Veterano\"), in linea generale comparabili alle loro controparti in \"Buffy\". Comunque per meglio rappresentare il fatto che i personaggi nella serie \"Angel\" hanno maggiore esperienza di quelli in \"Buffy\", tutti i personaggi ricevono pi\u00f9 punti abilit\u00e0 (dieci punti extra, eccetto per i Veteran che ne ricevono solo cinque in pi\u00f9) e altri miglioramenti che li mettono alla pari con i personaggi della serie.\nRicompense e sviluppo dei personaggi\nCome in altri giochi di ruolo i personaggi si sviluppano e migliorano guadagnando e spendendo punti esperienza. Questi sono assegnati dal \"director\" (\"regista\", il nome del master in \"Buffy\" e \"Angel\") che di solito li distribuisce a tutti i personaggi come ricompensa per aver completato un'avventura, per una buona interpretazione, soprattutto quando un personaggio \u00e8 costretto a confrontarsi con i propri problemi emotivi (solitamente definiti dai difetti), affronta sviluppi o notizie sgradevoli e inaspettati o migliora i rapporti di amicizia o le relazioni romantiche.\nRicompense aggiuntive possono essere fornite sotto forma di punti dramma, sebbene i giocatori possano spendere punti esperienza per ricevere punti dramma aggiuntivi, questi possono essere attribuiti direttamente dal regista come ricompensa per un'interpretazione eccezionale o come consolazione dopo un evento difficoltoso o tragico, che pu\u00f2 avere un impatto profondo sul personaggio coinvolto.\nPubblicazioni.\nBuffy the Vampire Slayer Roleplaying Game.\nSono stati pubblicati i seguenti manuali:"}
{"id": "3771231", "revid": "548764", "url": "https://it.wikipedia.org/wiki?curid=3771231", "title": "Pasta di Gragnano", "text": " \nLa Pasta di Gragnano \u00e8 un prodotto alimentare - ottenuto dall'impasto della semola di grano duro con acqua della falda acquifera locale - prodotto su tutto il territorio del comune di Gragnano.\nDa ottobre 2013, a livello europeo, la denominazione \"Pasta di Gragnano\" \u00e8 stata riconosciuta indicazione geografica protetta (IGP).\nOrigine.\nLa produzione della pasta risale alla fine del XVI secolo quando comparirono i primi pastifici a conduzione familiare. Fino al XVII secolo era un alimento poco diffuso ma, a seguito della carestia che colp\u00ec il Regno di Napoli, divenne un alimento fondamentale grazie alle sue qualit\u00e0 nutritive e per l'invenzione che consentiva di produrre pasta, detta \"oro bianco\",a basso costo pressando l'impasto attraverso le trafile. I terreni ideali per consentire la produzione furono Gragnano e Napoli, grazie ai loro microclima composti da vento, sole e giusta umidit\u00e0. Proprio gli abitanti del Regno di Napoli furono i primi a dare delle svolte importanti alla produzione di pasta, e nel 1861 all'apice della produzione della pasta c'erano gli stabilimenti di Gragnano. I gragnanesi, in quel periodo, furono i maggiori produttori di pasta nel mondo in particolare nella vendita dei maccheroni.\nIl 12 luglio del 1845 Ferdinando II delle Due Sicilie, re del Regno di Napoli, durante un pranzo, concesse ai fabbricanti gragnanesi l'alto privilegio di fornire la corte di tutte le paste lunghe, e cos\u00ec che per tutti, da allora, Gragnano divent\u00f2 la \"citt\u00e0 dei maccheroni\"."}
{"id": "3771232", "revid": "767487", "url": "https://it.wikipedia.org/wiki?curid=3771232", "title": "Elsa Morante (film)", "text": "Elsa Morante \u00e8 un film documentario del 1997 diretto da Francesca Comencini, dedicato alla figura di Elsa Morante.\nSi tratta di un documentario commissionato dalla televisione francese. La regista evita toni celebrativi e dichiara di aver realizzato l'opera con \u00abl'intento di esprimere, attraverso le opere della scrittrice, la ricerca delle verit\u00e0 nascoste tra le pagine della sua vita cercando di cogliere la realt\u00e0 di una persona\u00bb."}
{"id": "3771233", "revid": "287204", "url": "https://it.wikipedia.org/wiki?curid=3771233", "title": "Un tuffo nel passato (film)", "text": ""}
{"id": "3771235", "revid": "2045850", "url": "https://it.wikipedia.org/wiki?curid=3771235", "title": "OVH", "text": "OVHcloud (precedentemente \"OVH\" dall'acronimo francese \"On Vous H\u00e9berge\", ossia \"Noi vi ospitiamo\") \u00e8 un'azienda di web hosting francese, la pi\u00f9 grande nell'Unione Europea. Essa fornisce server dedicati, domini e servizi di telefonia. \u00c8 una societ\u00e0 per azioni semplificata di diritto francese. Ha sede a Roubaix nel nord della Francia.\nLa societ\u00e0 possiede 32 datacenter per un totale di 250.000 server. Inoltre offre i suoi servizi in 17 paesi tra cui Francia, Germania, Italia, Polonia, Spagna, Irlanda, Regno Unito, Finlandia e Canada. L'azienda \u00e8 in crescita e sta esportando i suoi servizi anche negli Stati Uniti. L'azienda ha implementato il protocollo IPv6.\nStoria.\nL'azienda fu creata nel 1999 da Octave Klaba, studente del terzo anno presso l'Institut catholique d'arts et m\u00e9tiers di Lilla. Nel 2009 venne classificata come il terzo pi\u00f9 grande hosting di server su Internet e il pi\u00f9 grande d'Europa. Nel 2015 diventa sponsor ufficiale del progetto Let's Encrypt, una certification authority open che offre certificati SSL gratuiti. \nNella notte tra il 9 e il 10 marzo 2021, alcuni data center di Strasburgo sono stati coinvolti in un incendio che ha interessato due delle quattro strutture presenti, precisamente la SBG2, completamente distrutta, e la SBG1, parzialmente danneggiata. Un ulteriore incendio \u00e8 avvenuto il 20 marzo seguente, dissolvendo cos\u00ec le possibilit\u00e0 di realizzazione del ripristino dei server online. Per diverse settimane molti servizi Internet hanno inevitabilmente subito disservizi: tra questi, anche i siti web del Governo e del Ministero della Salute francesi.\nControversie.\nNel dicembre 2010 WikiLeaks fu ospitato in Francia sui server OVH. Il ministro dell'industria francese \u00c9ric Besson, in una lettera scritta all'agenzia tecnologia CGIET, ha affermato che WikiLeaks \"violava il segreto delle relazioni diplomatiche, mettendo in pericolo le persone protette dal segreto diplomatico\" per cui non era accettabile che il sito fosse stato ospitato su server francesi. Il ministro ha chiesto provvedimenti per espellere WikiLeaks dalla Francia. Il 6 dicembre 2010, venne dimostrato che da un punto di vista legale non vi era alcun obbligo da parte di OVH di cessare il servizio di web-hosting a favore di WikiLeaks. A tal proposito l'amministratore delegato di OVH Octave Klaba ha commentato: \"OVH non \u00e8 n\u00e9 a favore n\u00e9 contro questo sito. Noi non abbiamo chiesto di ospitarlo, n\u00e9 di non ospitarlo. Ora \u00e8 con noi, quindi noi adempiamo al contratto\"."}
{"id": "3771237", "revid": "154893", "url": "https://it.wikipedia.org/wiki?curid=3771237", "title": "Angel Roleplaying Game", "text": ""}
{"id": "3771241", "revid": "47767", "url": "https://it.wikipedia.org/wiki?curid=3771241", "title": "Ervino", "text": "Origine e diffusione.\nDeriva dal nome germanico \"Hariwini\", che \u00e8 composto da \"hari\", \"esercito\", e \"win\", \"amico\". Potrebbe essersi in parte confuso col nome \"Eburwin\", cognato germanico di \"Eoforwine\". Quest'ultimo \u00e8 un nome anglosassone composto dagli elementi inglesi antichi \"eofor\", \"cinghiale\", e \"wine\", \"amico\", il cui uso si rarific\u00f2 dopo la conquista normanna dell'Inghilterra.\nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico si pu\u00f2 festeggiare in occasione di Ognissanti, che \u00e8 il 1\u00ba novembre."}
{"id": "3771243", "revid": "106908", "url": "https://it.wikipedia.org/wiki?curid=3771243", "title": "Ervin", "text": ""}
{"id": "3771244", "revid": "767487", "url": "https://it.wikipedia.org/wiki?curid=3771244", "title": "Noel Gallagher's High Flying Birds", "text": "I Noel Gallagher's High Flying Birds sono un gruppo alternative rock inglese fondato da Noel Gallagher nel 2010, dopo lo scioglimento degli Oasis.\nCome specificato pi\u00f9 volte dallo stesso Gallagher, in realt\u00e0 non si tratta di una band in senso stretto, non potendo contare su una formazione stabile e consolidata, bens\u00ec di un \"collettivo\" soggetto a mutamenti.\nStoria.\nL'omonimo disco d'esordio (2011-2012).\nIl 6 luglio 2011 Noel Gallagher ha tenuto una conferenza stampa all'Electric Cinema di Portobello Road, a Londra, in cui ha fornito i dettagli del primo album dei Noel Gallagher's High Flying Birds, dal titolo omonimo, pubblicato il 17 ottobre 2011. Il tour promozionale ha avuto inizio a Dublino il 23 ottobre. Un secondo album, frutto della collaborazione con gli Amorphous Androgynous, era previsto inizialmente per il 2013: tuttavia in un'intervista dell'agosto 2012 il cantautore ha dichiarato che il progetto \u00e8 stato abbandonato poich\u00e9 egli stesso non lo ritiene all'altezza dell'album d'esordio gi\u00e0 pubblicato. Precedentemente all'annuncio del definitivo abbandono del progetto, due delle tracce realizzate in collaborazione con il duo psichedelico britannico erano gi\u00e0 state pubblicate come b-side in alcuni singoli.\nIl primo singolo estratto dall'album d'esordio omonimo \u00e8 \"The Death of You and Me\", ha come lato b \"The Good Rebel\" ed \u00e8 stato pubblicato il 21 agosto 2011 in formato CD, vinile e download digitale.\nIl secondo singolo \u00e8 una doppia uscita: \"AKA... What a Life!\" (solo per il Regno Unito), disponibile in download digitale dall'11 settembre 2011 e in formato CD e vinile dal 17 ottobre 2011, e \"If I Had a Gun...\" (per il resto del mondo) disponibile in download digitale, in formato CD e vinile dal 14 ottobre 2011. Quest'ultimo \u00e8 stato poi messo sul mercato nel Regno Unito dal 26 dicembre come terzo singolo. Il lato b di \"AKA... What a Life!\" \u00e8 \"Let the Lord Shine a Light On Me\"; il lato B di \"If I Had a Gun...\" \u00e8 invece \" I'd Pick You Every Time\".\nI video di \"The Death of You and Me\", \"Aka... What a Life\" e \"If I Had a Gun\" compongono una trilogia chiamata \"Ride the Tiger\", trasmessa per la prima volta il 28 novembre 2011 e definita da \"Entertainment Weekly\" la miglior trilogia mai realizzata, superiore anche a quella di Axl Rose (composta da \"Don't Cry\"/\"November Rain\"/\"Estranged\").\nIl quarto singolo inglese, annunciato il 30 gennaio 2012 dal sito ufficiale, \u00e8 \"Dream On\"; la b-side \"Shot a Hole Into the Sun\" \u00e8 frutto della gi\u00e0 citata collaborazione di Noel Gallagher con gli Amorphous Androgynous.\nIl 5 luglio 2012 sono tra gli artisti d'apertura per il concerto dei Red Hot Chili Peppers all'Heineken Jammin' Festival che si svolge a Rho, assieme a Pitbull e agli Enter Shikari.\nQuinto e ultimo singolo \u00e8 \"Everybody's on the Run\", pubblicato il 30 luglio 2012; il lato b \u00e8 una rivisitazione di \"AKA... What a Life!\" lunga oltre 15 minuti, anch'essa opera, come il b-side del singolo precedente, del duo degli Amorphous Androgynous.\nIl disco d'esordio entra direttamente al primo posto della classifica britannica degli album pi\u00f9 venduti domenica 23 ottobre, con oltre 120.000 copie vendute in 6 giorni. Risulta il secondo album pi\u00f9 venduto al mondo nella settimana seguente la sua uscita; nonostante sia stato pubblicato a ottobre, risulta il secondo album rock pi\u00f9 venduto in U.K. nel 2011; il 2 marzo 2012 viene certificato dalla British Phonographic Industry (BPI) DOPPIO \"disco di platino\" per le 600.000 copie vendute nel Regno Unito.\n\"Chasing Yesterday\" (2014-2016).\nIl 13 ottobre 2014 il sito ufficiale della band ha reso noti i dettagli del nuovo album, \"Chasing Yesterday\", uscito il 2 marzo 2015. Il brano \"In The Heat Of The Moment\" \u00e8 stato diffuso il 23 ottobre con un videoclip promozionale ed \u00e8 stato pubblicato come primo singolo il 17 novembre 2014. Il mese seguente \u00e8 stato pubblicato un videoclip promozionale per il lato b del singolo, \"Do The Damage\". Il secondo singolo \u00e8 \"Ballad of the Mighty I\", uscito il 13 gennaio 2015, mentre l'11 maggio \u00e8 stata la volta di \"Riverman\" e il 28 agosto di \"Lock All the Doors\". L'11 dicembre 2015 \u00e8 uscito il quinto singolo, \"The Dying of the Light\".\nIl 2 febbraio 2015 Noel Gallagher si \u00e8 esibito per pochi intimi al Tufnell Park Dome di Londra, mentre il tour vero \u00e8 proprio \u00e8 iniziato il 3 marzo alla Odyssey Arena di Belfast. Fino a dicembre il tour ha toccato Europa, Asia, Nordamerica e di nuovo in Europa. A marzo 2016 ha fatto tappa in Sudamerica e in Australia, prima di tornare in Europa nel mese di aprile, in cui Jeremy Stacey ha annunciato il fatto che \u00e8 entrato a far parte dei King Crimson. L'ultimo concerto di Stacey con gli High Flying Birds \u00e8 stato il 30 aprile 2016. Per il resto del tour, Gallagher si \u00e8 riunito con l'ultimo batterista degli Oasis Chris Sharrock. Sharrock era uno dei due batteristi, insieme a Stacey, che Noel consider\u00f2 come membro durante la nascita del suo progetto. Tuttavia, dato che Sharrock faceva gi\u00e0 parte dei Beady Eye, il gruppo di Liam Gallagher formato con i restanti membri degli Oasis, la scelta \u00e8 ricaduta su Stacey. A luglio il tour ha toccato Stati Uniti e Canada. Tra la fine di luglio e i primi di settembre Noel si \u00e8 esibito in giro per i festival europei e nel Regno Unito, dove ha concluso il tour il 6 settembre 2016, alla Brixton Academy di Londra, suonando con Paul Weller e Johnny Marr.\n\"Who Built the Moon?\" (2016-2018).\nNoel ha cominciato a lavorare al suo terzo album in studio nell'autunno del 2016.\nIl 24 giugno 2017 la band si \u00e8 presentata al Festival di Glastonbury, dove Gallagher ha introdotto una speciale proiezione del documentario \"\".\nNell'estate 2017 Noel Gallagher e la sua band sono stati ospiti speciali dei concerti organizzati negli stadi europei dagli U2 per celebrare il trentennale dell'uscita dell'album \"The Joshua Tree\". Il 7 giugno Noel ha annunciato, con una foto pubblicata su Facebook, l'ingresso di nuovi membri nel progetto musicale: Chris Sharrock, che dopo aver completato la parte residua del tour di \"Chasing Yesterday\" ha mantenuto il suo posto di batterista, e l'ex chitarrista di Oasis e Beady Eye Gem Archer, che ha rimpiazzato Tim Smith dopo aver gi\u00e0 suonato con il gruppo di Noel in alcune date del precedente tour.\nIl 25 settembre 2017 Noel Gallagher ha annunciato il titolo del suo terzo album da solista, \"Who Built the Moon?\", e la data di pubblicazione, il 24 novembre. Contestualmente sono state rese note la tracklist, la copertina dell'album e le date del tour del 2018, oltre ad un trailer comprendente degli spezzoni dei brani contenuti nel disco. Il primo singolo, \"Holy Mountain\", \u00e8 stato poi pubblicato il successivo 9 ottobre.\nNel febbraio 2018 la band ha iniziato l\u00ecin Nord America lo \"Stranded on the Earth World Tour\", poi proseguito in Europa da aprile a maggio.\nI tre EP (2019-2020).\nIl 2 maggio 2019 Noel ha diffuso un nuovo singolo intitolato \"Black Star Dancing\", tratto dall'omonimo EP, pubblicato il 14 giugno. Il 5 agosto la band ha pubblicato \"This is the Place\", brano estratto dall'omonimo EP, uscito il 27 settembre.\nNell'agosto e settembre 2019 i Noel Gallagher's High Flying Birds hanno fatto da band di supporto al tour nordamericano degli Smashing Pumpkins. A novembre \u00e8 stata diffusa \"Wandering Star\", canzone tratta dall'EP \"Blue Moon Rising\", in uscita nel marzo 2020.\nIl primo \"best of\" (2021).\nIl 29 aprile 2021 Noel Gallagher annuncia la pubblicazione di \"\", il primo \"best of\" della band, in uscita nel giugno seguente per celebrare il decennale del gruppo. La raccolta, contenente due inediti e vari successi, \u00e8 anticipata dal singolo \"We're On Our Way Now\", diffuso il 29 aprile."}
{"id": "3771247", "revid": "767487", "url": "https://it.wikipedia.org/wiki?curid=3771247", "title": "Shakespeare a Palermo", "text": "Shakespeare a Palermo \u00e8 un film del 1997 diretto da Francesca Comencini.\nTrama.\nFrancesca Comencini si intrufola alle prove dell'opera teatrale \"Sogno\". La regista coglie gli aspetti fondamentali del teatro del grande maestro Carlo Cecchi, che porta gli attori allo sfinimento provando e ripetendo le battute, spingendoli a dare vita, ogni volta che si prova, a nuove condizioni, a un nuovo rapporto col personaggio interpretato. Cerca di creare un legame fisico con i personaggi che gli attori devono interpretare. D\u00e0 vita al concetto che prende il nome di \"Qui e ora\", che nasce appunto dall'esigenza e dalla ricercata propensione a ridare vita al personaggio e al testo ogni volta che si recita, in modo nuovo e profondo, nel preciso momento in cui le parole vengono rinnovate con forza fino a diventare qualcos'altro."}
{"id": "3771257", "revid": "287204", "url": "https://it.wikipedia.org/wiki?curid=3771257", "title": "La prova del nove", "text": ""}
{"id": "3771258", "revid": "278830", "url": "https://it.wikipedia.org/wiki?curid=3771258", "title": "Marina Fo\u00efs", "text": "Biografia.\nMarina Fo\u00efs \u00e8 nata da una famiglia di origine russa, ebrea egiziana, tedesca e italiana (sarda), il 21 gennaio 1970. Nel 1986, all'et\u00e0 di 16 anni, scopr\u00ec la sua passione per la commedia recitando in \"La scuola delle mogli\" e decise di seguire dei corsi per corrispondenza diplomandosi due anni pi\u00f9 tardi. In seguito si un\u00ec alla compagnia \"The Royal Imperial Green Rabbit Company\" (che cambier\u00e0 nome in \"Les Robins des Bois\") che dal 1996 compar\u00ec sul canale televisivo Com\u00e9die ! nel programma \"La Grosse \u00c9mission\", tutti i giorni in diretta per due anni. Durante questo periodo, Marina ide\u00f2 molti sketch con Pierre-Fran\u00e7ois Martin-Laval inventandosi diversi personaggi comici di successo. Dal 1999 comparirono anche su Canal+, ma dal giugno 2001 la compagnia smise di lavorare in televisione e preferendo dedicarsi al cinema. Fra tutti i componenti Marina divenne una delle attrici pi\u00f9 prolifiche con quasi tre film all'anno."}
{"id": "3771261", "revid": "122267592", "url": "https://it.wikipedia.org/wiki?curid=3771261", "title": "William Cecil, II conte di Salisbury", "text": "Biografia.\nInfanzia.\nWilliam Cecil era figlio di Robert Cecil, I conte di Salisbury ed Elizabeth Brooke, figlia di William Brooke, X barone Cobham. Egli nacque nel quartiere londinese di Westminster il 28 marzo 1591 e venne battezzato nella chiesa di St Clement Danes l'11 aprile di quello stesso anno. La madre di William mor\u00ec quando egli aveva appena sei anni, e venne quindi cresciuto da sua zia, lady Frances Stourton. Egli venne educato alla Sherborne School per poi passare al St John's College di Cambridge.\nGiacomo I elev\u00f2 il padre di William nella paria d'Inghilterra creandolo Barone Cecil nel 1603, Visconte Cranborne nel 1604 e Conte di Salisbury nel 1605. Come risultato, nel 1605 William ricevette il titolo di cortesia di \"Visconte Cranborne\". Nel 1608, all'et\u00e0 di 17 anni, il padre del visconte lo invi\u00f2 in Francia, richiamandolo per\u00f2 presto in Inghilterra per sposare Catherine, figlia di Thomas Howard, I conte di Suffolk nel dicembre 1608. Suo padre aveva determinato che William dovesse vivere all'estero per due anni e quindi diede disposizioni per il suo rientro in Francia dopo il matrimonio. Ad ogni modo, Giacomo I stabil\u00ec di concedere a suo figlio Enrico il titolo di principe di Galles ed il conte di Salisbury (che era in servizio quale Lord High Treasurer) chiese al figlio di fare nuovamente ritorno in patria per presenziare la cerimonia. Dopo questo incarico, il visconte Cranborne torn\u00f2 in Europa, questa volta in Italia ove comp\u00ec un viaggio a Venezia e poi a Padova, citt\u00e0 ove si ammal\u00f2 e fece ritorno in Inghilterra, patria da dove non si mosse oltre.\nMatrimonio.\nLord Salisbury spos\u00f2 Lady Catherine Howard, figlia di Thomas Howard, I conte di Suffolk, il 1\u00ba dicembre 1608. La coppia ebbe un totale di dodici figli.\nConte di Salisbury.\nIl padre di William mor\u00ec nel 1612 ed egli ottenne il titolo di secondo conte di Salisbury. Poco dopo egli venne nominato Lord Luogotenente dell'Hertfordshire, dove si distinse particolarmente grazie ad un servizio ligio e puntiglioso nei confronti del Re. Come ricompensa re Giacomo I lo nomin\u00f2 cavaliere dell'Ordine della Giarrettiera nel 1624.\nIl Conte di Salisbury seguit\u00f2 a trovare il favore regio anche sotto il successore di Giacomo I, Carlo I, il quale lo nomin\u00f2 membro del suo Privy Council nel 1626, conformandosi quindi alla linea politica del monarca che tendeva a divenire sempre pi\u00f9 assolutistico. Dispiaciuto di non essere stato nominato Court of Wards and Liveries, ma gio\u00ec altrettanto della sua nomina a Captain of the Honourable Band of Gentlemen Pensioners, incarico che mantenne sino al 1643.\nIl Conte di Salisbury trascorse gran parte di questo periodo anche espandendo e migliorando la sua residenza di famiglia, Hatfield House. Egli fece di Hatfield House anche un notevole centro culturale, svolgendo il ruolo di patrono di pittori come Peter Lely, musicisti del calibro di Nicholas Lanier ed impiegando John Tradescant il vecchio quale suo progettista di giardini.\nRuolo nella guerra civile inglese.\nCon lo scoppio della Bishops' Wars, il Conte di Salisbury si schier\u00f2 coi moderati presso la Camera dei Lords, partito che supportava la Camera dei Comuni nel suo tentativo di rimuovere quegli elementi di governo arbitrario introdotti in Inghilterra durante il governo autocratico di Carlo I. Ad ogni modo il Conte non resistette dalla tentazione di intromettersi nella lotta politica, divenendo per questo vulnerabile. Allo scoppio della Prima guerra civile inglese nel 1642, la residenza della famiglia Cecil a Cranborne nel Dorset venne saccheggiata.\nNel 1648 il Conte di Salisbury prest\u00f2 servizio quale membro di quella commissione incaricata di negoziare con Carlo I all'Isola di Wight. Questi negoziati (Trattato di Newport) risultarono un fallimento. Malgrado questo, il conte di Salisbury si rifiut\u00f2 di approvare il regicidio di Carlo I che poi ebbe luogo l'anno successivo.\nDopo la morte del Re, il Conte di Salisbury si rassegn\u00f2 a supportare il Commonwealth. Questa decisione venne influenzata da diversi fattori: due dei suoi figli avevano seduto coi parlamentari durante la Guerra civile inglese, il parlamento aveva votato per indennizzare l'amico Philip Herbert, IV conte di Pembroke per le perdite subite durante la guerra e molti dei suoi pi\u00f9 stretti amici (in particolare il genero Algernon Percy, X conte di Northumberland) si erano schierati col parlamento e con le sue decisioni.\nCarriera durante l'Interregno inglese.\nIl Conte di Salisbury divenne membro del Consiglio di Stato dal 1649 al 1651 (servendo anche come presidente dello stesso consiglio per un breve periodo di tempo). Divenne poi membro del parlamento per King's Lynn.\nIl Conte, ad ogni modo, venne escluso dalla vita pubblica sotto il Protettorato: egli venne eletto nel 1656 quale deputato per l'Hertfordshire ma non prese mai possesso del suo incarico.\nUltimi anni e morte.\nDopo queste esperienza, il conte di Salisbury decise di ritirarsi a vita privata nella sua residenza di Hatfield House.\nDopo la restaurazione monarchica del 1660, il re Carlo II lo nomin\u00f2 High Steward di St Albans nel 1663.\nIl Conte di Salisbury mor\u00ec ad Hatfield House il 3 dicembre 1668. Gli successe nei titoli paterni il nipote James Cecil, in quanto il suo unico figlio maschio, Charles gli era premorto.\nDiscendenza.\nDal matrimonio tra Lord Salisbury e Lady Catherine Howard nacquero:"}
{"id": "3771273", "revid": "292162", "url": "https://it.wikipedia.org/wiki?curid=3771273", "title": "Isola della Colombaia", "text": "Isola della Colombaia \u00e8 un'isola dell'Italia, in Sicilia.\nAmministrativamente appartiene a Trapani, comune italiano capoluogo di provincia.\nOspita l'omonima fortezza."}
{"id": "3771274", "revid": "1494169", "url": "https://it.wikipedia.org/wiki?curid=3771274", "title": "A Fine and Private Place", "text": ""}
{"id": "3771278", "revid": "729019", "url": "https://it.wikipedia.org/wiki?curid=3771278", "title": "Filovia Pirano-Portorose", "text": "La filovia Pirano\u2013Portorose fu un effimero e pionieristico impianto filoviario, che dal 1909 al 1912 colleg\u00f2 la citt\u00e0 di Pirano alla localit\u00e0 di Portorose.\nStoria.\nLa filovia Pirano\u2013Portorose venne attivata il 24 ottobre 1909, e costituiva uno dei primi impianti filoviari realizzati nell'Impero austro-ungarico.\nLa linea, lunga 5,2\u00a0km, collegava la citt\u00e0 di Pirano con la localit\u00e0 balneare di Portorose, sede di una stazione della ferrovia Parenzana.\nLa filovia fu realizzata secondo il cosiddetto \"sistema Schiemann\", sviluppato dalla societ\u00e0 Schiemann di Wurzen. La DMG di Cannstatt costru\u00ec le 5 vetture della linea.\nA causa di problemi tecnici, l'esercizio fu interrotto il 19 luglio 1912; la filovia fu sostituita da una tranvia extraurbana."}
{"id": "3771281", "revid": "834", "url": "https://it.wikipedia.org/wiki?curid=3771281", "title": "Il rifugio (Christie)", "text": ""}
{"id": "3771282", "revid": "287204", "url": "https://it.wikipedia.org/wiki?curid=3771282", "title": "Il rifugio (romanzo)", "text": ""}
{"id": "3771285", "revid": "45205351", "url": "https://it.wikipedia.org/wiki?curid=3771285", "title": "Luigi Deodato di Borbone", "text": ""}
{"id": "3771287", "revid": "501405", "url": "https://it.wikipedia.org/wiki?curid=3771287", "title": "Pastinaca di Haller", "text": ""}
{"id": "3771291", "revid": "287204", "url": "https://it.wikipedia.org/wiki?curid=3771291", "title": "L'ospite inatteso (romanzo)", "text": ""}
{"id": "3771296", "revid": "767487", "url": "https://it.wikipedia.org/wiki?curid=3771296", "title": "Nambalia roychowdhurii", "text": "La nambalia (Nambalia roychowdhurii) \u00e8 un dinosauro erbivoro appartenente ai sauropodomorfi. Visse nel Triassico superiore (Norico/Retico, circa 210 milioni di anni fa) e i suoi resti fossili sono stati ritrovati in India. \nDescrizione.\nQuesto dinosauro \u00e8 conosciuto per tre scheletri parziali privi di cranio, riferibili ad animali di taglia diversa fra loro. L'olotipo (l'esemplare su cui si basa la specie) comprende un ilio destro e gran parte della zampa posteriore sinistra, mentre gli altri due individui comprendono ossa della pelvi, parte delle zampe anteriori e posteriori e alcune vertebre caudali. \"Nambalia\" doveva essere un animale di dimensioni medie, dotato di un collo moderatamernte allungato e di zampe anteriori fornite di cinque dita artigliate. \nClassificazione.\nDescritto per la prima volta nel 2011, \"Nambalia\" \u00e8 stato classificato tra i sauropodomorfi basali, ovvero quel gruppo di dinosauri che verso la fine del Triassico diede origine ai veri sauropodi (i giganti dal collo lungo tipici del Giurassico e del Cretaceo). Un'analisi cladistica indica che \"Nambalia\" era pi\u00f9 basale (primitivo) rispetto a \"Plateosauravus\", \"Efraasia\", \"Ruehleia\" e i plateosauridi, ma era pi\u00f9 evoluto di \"Thecodontosaurus\", \"Pantydraco\" e i guaibasauridi. \n\"Nambalia\" \u00e8 stato ritrovato nella formazione Maleri superiore (Andhra Pradesh, India centrale), dove sono stati ritrovati i resti di un plateosauride (\"Jaklapallisaurus\"), un guaibasauride e due dinosauriformi.\nSignificato del nome.\nIl nome generico, \"Nambalia\", deriva dal villaggio di Nambal nei pressi del quale sono stati ritrovati i resti fossili; l'epiteto specifico, \"roychowdhurii\", \u00e8 in onore di Roy Chowdhuri, per le sue ricerche riguardanti le faune a vertebrati del Triassico dell'India."}
{"id": "3771297", "revid": "298055", "url": "https://it.wikipedia.org/wiki?curid=3771297", "title": "Mary Bartowski", "text": ""}
{"id": "3771298", "revid": "287204", "url": "https://it.wikipedia.org/wiki?curid=3771298", "title": "La tela del ragno (romanzo)", "text": ""}
{"id": "3771299", "revid": "22356", "url": "https://it.wikipedia.org/wiki?curid=3771299", "title": "Nambalia", "text": ""}
{"id": "3771300", "revid": "62004", "url": "https://it.wikipedia.org/wiki?curid=3771300", "title": "Trofeo ZS\u0160DI 2008", "text": "Il Trofeo ZS\u0160DI 2008, trentaduesima edizione della corsa e valida come evento dell'UCI Europe Tour 2008 categoria 1.2, si svolse il 2 marzo 2008 su un percorso di 138\u00a0km. Fu vinta dall'italiano Manuele Boaro che giunse al traguardo con il tempo di 3h25'00\", alla media di 40,39\u00a0km/h.\nPartenza con 174 ciclisti di cui 94 tagliarono il traguardo."}
{"id": "3771303", "revid": "47767", "url": "https://it.wikipedia.org/wiki?curid=3771303", "title": "Era (nome)", "text": "Origine e diffusione.\nSi tratta di un nome di matrice classica, ripreso da quello di Era, la dea madre della religione greca, sorella e sposa di Zeus, identificata dai romani con Giunone e richiamata dal nome teoforico Eracle ed Eraclito.\nIl suo nome \u00e8 attestato nelle tavolette in lineare B dell'et\u00e0 del bronzo come \"e-'ra\", e la sua etimologia \u00e8 fortemente incerta (fatto non sorprendente per una divinit\u00e0 tanto antica): molte fonti lo accostano al termine greco \u2018\u03b7\u03c1\u03c9\u03c2 (\"heros\", anticamente \"difensore\", \"protettore\", e poi \"eroe\", \"guerriero\"), quindi con il significato di \"protettrice\", oppure a svariati altri termini greci, ipotesi che per\u00f2, secondo altri studiosi, non sarebbero convincenti.\nIn Italia \u00e8 raro, disperso nel Nord e in Toscana.\nOnomastico.\nIl nome \u00e8 adespota, cio\u00e8 non \u00e8 portato da alcuna santa. L'onomastico si pu\u00f2 festeggiare in occasione di Ognissanti, che \u00e8 il 1\u00ba novembre."}
{"id": "3771306", "revid": "54253", "url": "https://it.wikipedia.org/wiki?curid=3771306", "title": "Petrol Dragon", "text": ""}
{"id": "3771308", "revid": "599013", "url": "https://it.wikipedia.org/wiki?curid=3771308", "title": "Charles R\u00e9gnier", "text": ""}
{"id": "3771309", "revid": "614011", "url": "https://it.wikipedia.org/wiki?curid=3771309", "title": "Arexons Cant\u00f9", "text": ""}
{"id": "3771312", "revid": "228587", "url": "https://it.wikipedia.org/wiki?curid=3771312", "title": "Robert Jones", "text": "Robert, Bob o Rob Jones possono riferirsi a:"}
{"id": "3771313", "revid": "1418004", "url": "https://it.wikipedia.org/wiki?curid=3771313", "title": "Premio Tanizaki", "text": "Il \u00e8 ritenuto, insieme al Premio Akutagawa, uno tra i pi\u00f9 importanti riconoscimenti letterari del Giappone. Venne istituito nel 1965 dalla casa editrice Ch\u016b\u014d K\u014dronsha, per commemorare l'80\u00ba anniversario della sua fondazione. In realt\u00e0 il 1965 \u00e8 anche l'anno in cui scomparve lo scrittore giapponese Jun'ichir\u014d Tanizaki, a cui il premio \u00e8 dedicato. Viene assegnato una volta l'anno e il vincitore riceve una targa e la somma di un milione di yen (poco meno di 9.500 euro, stima 2011)."}
{"id": "3771315", "revid": "984922", "url": "https://it.wikipedia.org/wiki?curid=3771315", "title": "Paul Wagner (attore)", "text": "Biografia.\nNato a Colonia nel 1899, attore di teatro, debutt\u00f2 sullo schermo nel 1931, a 32 anni, in un piccolo ruolo nel film \"Il ratto di Monna Lisa\" di G\u00e9za von Bolv\u00e1ry."}
{"id": "3771317", "revid": "767487", "url": "https://it.wikipedia.org/wiki?curid=3771317", "title": "Fatal Temptation", "text": "Fatal Temptation \u00e8 un film del 1988 scritto e diretto da Bob J. Ross (\"alias\" Remo Angioli).\nIl film \u00e8 conosciuto anche col titolo Errore fatale.\nTrama.\nSilvia gestisce una piccola pensione insieme al ricco marito Paolo, pi\u00f9 anziano di lei, ma il matrimonio \u00e8 in crisi. Paolo si consola cos\u00ec con un'amante fissa. Un giorno, dopo avere dato un passaggio in macchina all'amante, Paolo investe Alessio: questi rimane illeso mentre Paolo, nel tentativo di evitare d'investirlo, resta gravemente ferito e perde la vista. Durante il ricovero del marito, Silvia assume proprio Alessio come autista, divenendone anche l'amante. Paolo, ancora non vedente, viene dimesso dall'ospedale e ritorna in albergo. Paolo continua a ricevere visite da parte dell'amante; Silvia, infastidita dal comportamento del marito, architetta un piano per ucciderlo con la complicit\u00e0 di Alessio ed entrare in possesso dei suoi beni. Alessio \u00e8 dapprima ostile all'idea di commettere un omicidio, ma sempre pi\u00f9 sedotto dall'ascendente di Silvia, accetta di rendersi complice del gesto criminale. Nel frattempo, Paolo recupera la vista ma tiene Silvia all'oscuro e, cos\u00ec indisturbato, riesce a controllare i rapporti e gli accordi tra Silvia e Alessio. I due decidono di eliminare Paolo durante una gita in barca ma, al momento di agire, Alessio fallisce, vinto dal senso di piet\u00e0.\nSotto le insistenze di Silvia, qualche giorno dopo i due amanti conducono Paolo sull'orlo di un dirupo, convinti che l'uomo sia ancora cieco. Quando comprendono che ha recuperato la vista, la tensione sale: Alessio spinge l'uomo nella scarpata, evitando che sia Paolo ad aggredirli per primo. Cosetta, inserviente dell'albergo nonch\u00e9 occasionale amante di Alessio, intuisce le intenzioni della coppia e inizia un gioco fatto di ricatti; la ragazza, del resto, ha ben capito che sono stati Silvia e Alessio ad uccidere Paolo. Messa alle strette dai ripetuti ricatti, Silvia convince Alessio a dare appuntamento a Cosetta al porto ma, una volta giunta sul luogo, questa si trova invece davanti Silvia che, senza alcuna piet\u00e0, la uccide a colpi di pistola.\nUna volta eliminata la ragazza, Silvia ordina ad Alessio di disfarsi del corpo e questi, sempre pi\u00f9 in balia della donna, provvede a eseguire ma, al suo ritorno in albergo, viene freddato da alcuni colpi di pistola sparati da Silvia stessa, che in tale modo potr\u00e0 fare ricadere su Alessio entrambi gli omicidi e scagionarsi sostenendo di averlo ucciso per legittima difesa. Alla base del gesto di Silvia vi sono sicuramente ragioni d'interesse economico: dopo l'uscita di scena di Paolo e Alessio, Silvia rimane l'unica erede del facoltoso marito, ma ampio rilievo ha avuto anche la cieca gelosia della donna che, sicuramente, non tollerava la relazione tra Alessio e Cosetta. Ricchissima e libera da ogni legame, Silvia si ritrova a passeggiare in riva al mare antistante la pensione ma \u00e8 meno libera di quanto creda, sempre pi\u00f9 prigioniera della sua cieca frustrazione."}
{"id": "3771319", "revid": "834", "url": "https://it.wikipedia.org/wiki?curid=3771319", "title": "Charly Regnier", "text": ""}
{"id": "3771321", "revid": "93556", "url": "https://it.wikipedia.org/wiki?curid=3771321", "title": "James Cecil, III conte di Salisbury", "text": "Biografia.\nInfanzia ed educazione.\nJames Cecil era figlio di Charles Cecil, visconte Cranborne, figlio a sua volta di William Cecil, II conte di Salisbury. Sua madre era lady Diana Maxwell. Di lui si dice che frequent\u00f2 il St John's College di Cambridge.\nCarriera politica.\nNel 1668 egli succedette al nonno nel titolo comitale. Nel 1679 divenne Consigliere Privato del are e venne nominato cavaliere dell'Ordine della Giarrettiera l'anno successivo, ma venne espulso dal consiglio poco prima della sua morte.\nMatrimonio.\nSpos\u00f2, nel 1661, lady Margaret Manners, figlia di John Manners, VIII conte di Rutland. Ebbero dieci figli.\nMorte.\nIl Conte di Salisbury mor\u00ec nel 1683 a Londra.\nDiscendenza.\nDal matrimonio tra Lord Salisbury e lady Margaret Manners nacquero:"}
{"id": "3771323", "revid": "458786", "url": "https://it.wikipedia.org/wiki?curid=3771323", "title": "Fabian (disambigua)", "text": ""}
{"id": "3771327", "revid": "1305772", "url": "https://it.wikipedia.org/wiki?curid=3771327", "title": "Herzliches Beileid", "text": ""}
{"id": "3771328", "revid": "287204", "url": "https://it.wikipedia.org/wiki?curid=3771328", "title": "Room 13", "text": ""}
{"id": "3771329", "revid": "400694", "url": "https://it.wikipedia.org/wiki?curid=3771329", "title": "Analisi forense dei social network", "text": "L'analisi forense dei social network \u00e8 un metodo di scienza forense utilizzato dagli investigatori per individuare e perseguire soggetti pericolosi eventualmente presenti in un servizio di rete sociale.\nIn alcune situazioni, l'analisi del contenuto pubblicato \u00e8 servito per riformulare la sentenza giudiziaria in relazione agli atteggiamenti espressi dall'imputato.\nAmbiti di indagine.\nAbuso di alcol.\n\u00c8 diventato molto comune, da parte di strutture accademiche, l'uso dei \"social network\" per indagare su eventuali violazioni sulla condotta e sui regolamenti organizzativi. Gli studenti sospettati delle violazioni possono essere scoperti dalle immagini, dalle chat o dalle date dei party affisse sulle omonime pagine.\nBullismo informatico.\n\"Facebook\" e altri \"social network\" sono utilizzati per atti di bullismo e vandalismo fuori dalla scuola. Gli studenti, infatti, quando compiono qualche reato, riprendono le immagini o filmano alcune scene col telefonino e le pubblicano sul sito; \u00e8 stata in seguito avviata un'attivit\u00e0 presso la \"Thames Valley Police\" inglese, durante la quale un giovane volontario ha aiutato la polizia a verificare le pagine del \"social network\"; la polizia, una volta confermati i sospetti, ha inviato un avviso ai genitori del cyberbullo sulle possibili conseguenze di determinati comportamenti.\nIl ruolo di Facebook.\n\"Facebook\" permette agli utenti di creare pagine e profili con dettagli personali. Nei primi anni di vita del sito, queste pagine potevano essere visitate dagli utenti registrati delle altre scuole, compresi assistenti, tutor, vigilanti e altri professionisti. Successivamente, i termini di servizio sono stati modificati per permettere agli utenti di decidere su chi effettivamente potesse vedere tali informazioni.\n\u00c8 sorto un dibattito sull'etica e sulla liceit\u00e0 dell'accesso a tali informazioni da parte degli amministratori scolastici per comminare sanzioni agli studenti solo sulla base di quelle informazioni. I termini d'uso di \"Facebook\" prescrivono che \u00abil sito \u00e8 accessibile per uso personale e non commerciale\u00bb, confermando dunque la possibilit\u00e0 di effettuare indagini da parte degli inquirenti. Il portavoce di \"Facebook\", comunque, ha dichiarato che il popolare social network \u00e8 un forum pubblico e che tutte le informazioni ivi contenute possono essere accessibili a tutti, anche agli amministratori scolastici. Esperti legali confermano che le fonti attinte da Facebook possono essere tranquillamente utilizzate nelle indagini giudiziarie. All'indomani degli incidenti di Vancouver, i cittadini parteciparono all'identificazione dei teppisti che fu poi possibile arrestare grazie all'analisi forense dei \"social network\""}
{"id": "3771330", "revid": "1543377", "url": "https://it.wikipedia.org/wiki?curid=3771330", "title": "Mixe", "text": "I Mixe o Mije (sempre pronunciato ['mihe]) sono un popolo nativo che abita le alture orientali dello stato messicano di Oaxaca. Parlano le lingue mixe che sono classificate nella famiglia linguistica delle mixe\u2013zoque, e sono pi\u00f9 culturalmente conservativi rispetto agli altri gruppi nativi della regione, mantenendo tuttora la propria lingua. Nel 1993 il SIL International ha stimato che circa 90\u00a0000 persone parlano mixe. Il nome che i Mixe danno a se stessi \u00e8 \"ayuujkj\u00e4'\u00e4y\", che significa \"persone che parlano la lingua della montagna\". Il termine \"Mixe\" probabilmente deriva dal nahuatl \"nuvola\": \"m\u012bxtli\".\nGeografia.\nLa regione in cui abitano i Mixe \u00e8 nota come Sierra Mixe, e si trova a nord-est della citt\u00e0 di Oaxaca. Confina con la Valle di Oaxaca a sud-ovest, con le pianure di Tehuantepec ad est, e con le alture di Choapam e lo stato di Veracruz a nord. Questa zona aspra e remota fa parte della Sierra Madre Occidentale. I Mixe occidentali vivono in una zona montagnosa temperata con grandi centri Mixe a San Pedro e Pablo Ayutla (chiamata in Mixe \"Tu'ukyom\"), Tlahuitoltepec (\"Xemg\u0268xp\") e Totontepec (\"A\u00f1k\u0268wam\"). Qui, ad un'altitudine di oltre 2400 metri, si producono mais, fagioli, patate e squash. I Mixe centrali si trovano nella zona di Zacatepec (\"M\u0268\u0268yg\u0268xy\") e Juquila (\"K\u0268ng\u0268'\u0268m\"), in cui si producono caff\u00e8 e chili. I Mixe orientali vivono vicino alla citt\u00e0 di Mat\u00edas Romero nelle pianure tropicali dell'Istmo di Tehuantepec, Qui, ad un'altezza variabile tra i 35 ed i 1000 metri, si trovano raccolti tropicali quali banane, platani e canna da zucchero. I confini della regione Mixe sono abitati da Zapotechi e Chinantechi, con i quali i Mixe hanno alcuni contatti. La regione Mixe \u00e8 bagnata da tre grandi fiumi: il Papaloapan, il Coatzacoalcos ed il Tehuantepec. Tre picchi della Sierra Mixe raggiungono un'altezza di almeno 3300 metri, e sono il Cempoaltepetl (in Mixe \"Ipxyukp\", \"la montagna di venti teste\"), il Cerro Blanco ed il Cerro Malinche.\nStoria.\nSi pensa che gli antenati dei Mixe e degli Zoque fossero Olmechi, la prima grande civilt\u00e0 della Mesoamerica. In ogni caso gli stessi Mixe non si associano agli Olmechi, ma secondo una leggenda Mixe i loro antenati partirono dalle Ande sudamericane e giunsero in Messico via nave. Secondo il mito della migrazione Mixe, essi si insediarono sulla montagna sacra Cempoaltepetl, dove guidati dal leggendario re Condoy costruirono un regno potente. Non si conosce quasi nulla dei Mixe del periodo precoloniale, dato che sono rimasti pochi reperti archeologici nella zona, ed anche le fonti scritte sono scarse da questo punto di vista. Si sa che n\u00e9 il regno zapoteca di Zaachila n\u00e9 gli Aztechi riuscirono a sottomettere completamente i Mixe.\nDopo la conquista spagnola del Messico centrale e della valle di Oaxaca, un gruppo di spagnoli guidati da Diego Sandoval fu mandato a nord nella Sierra Mixe con l'obbiettivo di sottomettere Mixe e Chinantechi. La spedizione fall\u00ec ed i Mixe rimasero liberi. Anche Hern\u00e1n Cort\u00e9s li cita in una sua lettera destinata al re di Spagna, affermando che le province di Zapotechi e Mixe erano le uniche che rimanevano da conquistare.\nNel 1555 avvenne il primo contatto pacifico tra spagnoli e Mixe, quando l'Ordine dei Frati Predicatori inizi\u00f2 la propria conquista spirituale dei Mixe. Costruirono chiese e missioni a Juquila, Totontepec e Quetzaltepec. I Mixe si vantano ancora del fatto che non sono mai stati conquistati.\nCultura.\nI Mixe vivono soprattutto della coltivazione di mais, fagioli, squash e patate, unendola alla caccia di piccoli animali ed alla pesca effettuata nei piccoli fiumi e nei torrenti. Nel secolo scorso le terre Mixe hanno iniziato a commercializzare caff\u00e8, solitamente tramite piccoli produttori che vendono i loro chicchi tostati ai compratori che giungono dall'esterno. In alcune citt\u00e0 vengono tessuti abiti tradizionali tramite telai caratteristici, mentre altre citt\u00e0 producono soprattutto ceramiche.\nLingua.\nLa lingua Mixe \u00e8 un ramo mixeano della famiglia delle lingue mixe-zoque. Suoi parenti stretti sono le lingue Sayula Popoluca e Oluta Popoluca parlate a Veracruz. La lingua \u00e8 polisintetica, ergativa ed utilizza un sistema di diretto-inverso per i participi. Pu\u00f2 essere divisa in tre aree dialettali: Mixe delle alture (quello settentrionale \u00e8 parlato a Totontepec e quello meridionale attorno a Tlahuitoltepec, Ayutla e Tamazulapan), Mixe centrale (parlato vicino a Juquila e Zacatepec) e Mixe delle pianure (parlato vicino a Guichicovi). Le lingue Mixe sono poco documentate, e molte delle loro varianti non lo sono per nulla. Sono meglio documentati i dialetti di Totontepec, Ayutla e Coatl\u00e1n per i quali sono stati pubblicati dal SIL international dizionari e semplici grammatiche.\nStruttura sociale.\nOltre al nucleo familiare, una parte importante della struttura sociale Mixe \u00e8 rappresentata dal\nsistema cargo, che \u00e8 parte integrante della societ\u00e0 Mixe. Nel sistema cargo esistono numerose cariche civili e religiose chiamate \"cargos\", che vengono ricoperte a turno dagli uomini di ogni villaggio. Gli incaricati hanno responsabilit\u00e0 di interesse pubblico quali l'organizzazione e lo svolgimento di certi riti religiosi, l'attenzione per le immagini sacre, o il sostentamento. Un cargo \u00e8 svolto a titolo gratuito e dura un anno. Alcuni cargo comprendono anche importanti impegni finanziari per coloro che li svolgono. Le persone che hanno ricoperto numerose cariche sono rispettate, ed i pochi che hanno svolto tutti i possibili cargo fanno parte del consiglio degli anziani. Con la conversione di numerosi Mixe a diversi rami del protestantesimo, l'utilizzo del sistema dei cargo \u00e8 stato criticato in molte citt\u00e0, portando anche a tensioni sociali.\nReligione.\nLa religione Mixe \u00e8 perlopi\u00f9 un blando sincretismo della Chiesa cattolica unita alle tradizioni dei loro culti tradizionali. Per molti Mixe non c'\u00e8 contraddizione tra i principi del Cattolicesimo e il rispetto del culto tradizionale e dei relativi rituali.\nIn aggiunta ed in modifica del sistema cattolico, i Mixe mantengono un pantheon di dei che rappresentano alcuni aspetti della vita. Tra questi:\nI Mixe sono tra le poche comunit\u00e0 contemporanee indigene della Mesoamerica ad utilizzare tuttora il calendario rituale da 260 giorni, utilizzato un tempo in tutta la Mesoamerica nel periodo precolombiano. I Mixe utilizzano il calendario rituale per la divinazione, per la pianificazione dei riti ed al fine di scegliere i nomi da dare ai bambini. I Mixe hanno due nomi: un nome che dipende dal calendario in lingua Mixe dato alla nascita, ed un nome spagnolo dato al momento del battesimo.\nAnche il nagualismo fa parte delle credenze religiose Mixe: i Mixe credono che ogni persona sia nata simultaneamente con un animale, il quale ne diventa il \"Tso'ok\" (nahual/controparte animale). L'animale contiene parte dell'anima della persona, ed i due condividono un destino comune."}
{"id": "3771331", "revid": "19933", "url": "https://it.wikipedia.org/wiki?curid=3771331", "title": "Mije", "text": ""}
{"id": "3771333", "revid": "599013", "url": "https://it.wikipedia.org/wiki?curid=3771333", "title": "Everett Case", "text": "Carriera.\nHa allenato la North Carolina State University dal 1946 al 1964. In precedenza, nel corso degli anni venti e trenta aveva guidato la Frankfort High School."}
{"id": "3771344", "revid": "173469", "url": "https://it.wikipedia.org/wiki?curid=3771344", "title": "Charles Cecil, visconte Cranborne", "text": "Biografia.\nInfanzia ed educazione.\nCharles Cecil era figlio di William Cecil, II conte di Salisbury e di sua moglie lady Catherine Howard, figlia di Thomas Howard, I conte di Suffolk. Dalla nascita ottenne il titolo di cortesia di \"Visconte Cranborne\". Egli venne educato al St John's College di Cambridge.\nCarriera politica.\nNell'aprile del 1640, Cranborne venne eletto membro del Parlamento per Hertford durante il Breve Parlamento e venne rieletto alla stessa carica nel novembre del 1640 per il Lungo Parlamento. Egli divenne lord luogotenente dell'Hertfordshire dal 1640 al 1642.\nMatrimonio.\nSpos\u00f2, il 2 aprile 1639, Lady Diana Maxwell (1619-1675), figlia di James Maxwell, I conte di Dirletoun ed Elizabeth de Boussoyne. Ebbero due figli.\nMorte.\nIl Visconte Cranborne mor\u00ec all'et\u00e0 di 40 anni senza aver ancora ereditato la contea paterna. Gli succedette il figlio James (avuto dalla moglie Diana Maxwell) che poi succedette anche al nonno come Conte di Salisbury.\nDiscendenza.\nDal matrimonio tra il Visconte Cranborne e Lady Diana Maxwell nacquero:"}
{"id": "3771345", "revid": "7969", "url": "https://it.wikipedia.org/wiki?curid=3771345", "title": "Collettivo politico metropolitano", "text": ""}
{"id": "3771348", "revid": "79968", "url": "https://it.wikipedia.org/wiki?curid=3771348", "title": "WhatsApp", "text": "WhatsApp (formalmente WhatsApp Messenger) \u00e8 un'applicazione informatica di messaggistica istantanea centralizzata statunitense creata nel 2009 da WhatsApp Inc., dal 19 febbraio 2014 facente parte del gruppo Meta, Inc. L'azienda WhatsApp Inc., in precedenza stabilita a Mountain View in California, si trova oggi a Menlo Park (California), mentre la sede di riferimento per l'Europa \u00e8 a Dublino, in Irlanda, sotto la denominazione di WhatsApp Ireland Limited\".\"\nOriginariamente l'app era stata ideata per dispositivi mobili, ma \u00e8 stata sviluppata anche una versione per computer desktop, per la quale \u00e8 necessario collegare il proprio numero telefonico di cellulare standard.\nGli utenti possono scambiare messaggi di testo, immagini, video e file audio, nonch\u00e9 informazioni sulla posizione, documenti e informazioni di contatto tra due persone o in gruppi. Dapprima si poteva comunicare solo tra singole persone o in gruppi di singoli, ma a settembre 2017 la societ\u00e0 ha annunciato una piattaforma commerciale che avrebbe consentito alle aziende di fornire un servizio clienti agli utilizzatori su larga scala.\nStoria.\nLa creazione e il successo.\nL'applicazione \u00e8 stata creata nel 2009 da Jan Koum di Kiev e da Brian Acton, due ex impiegati della societ\u00e0 informatica Yahoo! Dopo aver lasciato Yahoo! nel settembre 2007, i due si sono recati in Sud America per prendersi una pausa. Poi hanno fatto domanda per lavorare con Facebook, ma sono stati respinti. Negli anni seguenti Koum ha vissuto con i suoi 400 000 dollari di risparmi da Yahoo!\nLa versione per computer desktop.\nNel gennaio del 2015, un nuovo aggiornamento permette di usare l'app al PC tramite un client su Google Chrome (iOS e iPhone furono esclusi in questo aggiornamento e furono successivamente aggiunti nel corso dei mesi). Dal 21 dello stesso mese \u00e8 stata creata la versione \"WhatsApp Web\", che permette l'utilizzo dell'applicazione anche su desktop attraverso l'utilizzo di browser quali Chrome, Firefox, Opera e Safari. Successivamente, il servizio viene esteso anche al nuovo browser Microsoft Edge, rilasciato in luglio 2016. \u00c8 possibile collegarsi al proprio profilo utente inquadrando un codice QR, potendo cos\u00ec utilizzare le normali funzionalit\u00e0 di messaggistica.\nIl 10 maggio 2016 \u00e8 stata pubblicata l'applicazione \"WhatsApp Desktop,\" che permette l'utilizzo dell'applicazione sul desktop senza browser; la nuova applicazione \u00e8 disponibile per Windows (versione 8 o successiva) e macOS, (a partire dalla versione 10.9 o successiva).\nCaratteristiche.\nOltre allo scambio di messaggi testuali \u00e8 possibile inviare immagini, video, audio, documenti, la propria posizione geografica e fare chiamate e videochiamate VoIP (fino a otto interlocutori contemporaneamente) con chiunque abbia uno smartphone dotato di connessione a Internet e abbia installato l'applicazione.\nPiattaforme SMB ed Enterprise.\nFino al 2017, WhatsApp si \u00e8 posizionata come soluzione per un singolo interlocutore con un singolo smartphone per comunicare con un altro di tali parti, consentendo alle piccole imprese di utilizzare la piattaforma per comunicare con i clienti, ma non su larga scala (ad esempio in un ambiente di contact center). Tuttavia, a settembre 2017, WhatsApp ha annunciato quello che si diceva da tempo, che stanno costruendo e testando nuovi strumenti per le aziende che usano WhatsApp:\nIl rapporto con la privacy.\nUn problema noto per quanto riguarda la privacy \u00e8 dato dal fatto che WhatsApp richieda ai propri utenti l'invio dell'intera rubrica ai server dell'applicazione, in modo da poter connettere fra loro i contatti facenti uso dell'applicazione. Questo metodo \u00e8 molto veloce e utile per sapere chi fra i propri contatti fa uso di questa applicazione, ma allo stesso tempo fornisce una copia dei propri dati replicati sui server della societ\u00e0, anche di coloro che non fanno uso di essa. Le informazioni relative ai numeri telefonici sono memorizzate mediante hash e non forniscono altre informazioni che possano identificare l'utente, come ad esempio nome e cognome.\nIl 31 marzo 2013 l'autorit\u00e0 per le telecomunicazioni in Arabia Saudita, la \"Communications and Information Technology Commission\" (CITC), ha rilasciato una dichiarazione in merito a possibili misure restrittive contro WhatsApp, oltre che ad altre applicazioni quali Skype e Viber, invitando i fornitori di tali servizi ad adeguarsi alle normative del loro paese, relative al monitoraggio e alla privacy dell'utente.\nL'8 novembre 2014 la casa Open Whisper Systems, che ha realizzato il programma gratuito TextSecure, ha annunciato una collaborazione con WhatsApp per implementare il protocollo di cifratura usato in TextSecure dentro la chat, cos\u00ec i messaggi sono inviati in modo criptato end-to-end (fino al destinatario). TextSecure \u00e8 interamente a sorgente aperto, cos\u00ec come XMMP, mentre WhatsApp \u00e8 a sorgente chiuso (inclusa la versione modificata di XMPP e il protocollo di cifratura).\nIl 6 aprile 2016 ha applicato alla propria applicazione di messaggistica la crittografia end-to-end col server (ci\u00f2 vuol dire che il server \u00e8 in grado di cambiare il codice di sicurezza senza dare avvisi agli utenti), riuscendo cos\u00ec a leggere i messaggi della chat. Inizialmente presentata come una backdoor dal The Guardian, gli esperti in crittografia hanno qualificato la scoperta fatta nel gennaio 2017 dal ricercatore di sicurezza Tobias Boelter dell'universit\u00e0 della California come una pratica scorretta oppure una vulnerabilit\u00e0. WhatsApp pu\u00f2 intercettare e leggere i messaggi inviati forzando la generazione di nuove chiavi private di un contatto non in linea all'insaputa dell'utente. I messaggi vengono crittografati con la nuova chiave e quelli che non sono stati consegnati vengono rinviati. Il mittente viene avvisato di questo cambiamento solo se ha attivato le notifiche di sicurezza e dopo che i messaggi siano stati rinviati. Il fatto di crittografare una seconda volta i messaggi permette a WhatsApp di intercettarli. Se un'agenzia governativa fa una richiesta di accesso ai messaggi, WhatsApp pu\u00f2 accettare a causa della modifica della chiave. Tobias Boelter ha segnalato la vulnerabilit\u00e0 a Facebook nel mese di aprile 2016. La societ\u00e0 ha risposto che era a conoscenza e che \u00e8 un \"comportamento previsto\". Il protocollo di cifratura \u00e8 lo stesso di quello dell'applicazione Signal, ma quest'ultima non soffre di questa vulnerabilit\u00e0. Facebook avrebbe preferito la semplicit\u00e0 di utilizzo evitando che i messaggi vengano persi durante il trasporto.\nA dicembre 2018 il governo australiano dispone della maggioranza dei voti necessaria per l'approvazione di un disegno di una legge che obbliga i produttori di software ad abilitare Agenzie di Sicurezza e Forze di Polizia all'accesso alle comunicazioni elettroniche \"cifrate in modalit\u00e0 end-to-end\" per fini di contrasto al terrorismo, al traffico di droga, alla pedopornografia infantile.\nA gennaio 2019 l'aggiornamento 2.19.3 aggiunge la protezione biometrica all'applicazione: l'utente pu\u00f2 cos\u00ec decidere se attivare lo strumento per accedere a WhatsApp attraverso impronta digitale sui dispositivi Android o attraverso Touch ID e Face ID sugli smartphone Apple.\nAccoglienza e critica.\nBufale e notizie false.\nOmicidi di massa in India.\nNel luglio 2018 WhatsApp ha preso provvedimenti per incoraggiare le persone a segnalare messaggi fraudolenti o violenti dopo un'ondata di omicidi compiuti su persone che sono state falsamente accusate (tramite messaggi di WhatsApp) di voler rapire bambini.\nElezioni in Brasile del 2018.\nIn un'indagine sull'uso dei social media in politica, \u00e8 stato rilevato che WhatsApp \u00e8 stato oggetto di abusi per la diffusione di notizie false nelle elezioni presidenziali del 2018 in Brasile. Inoltre, \u00e8 stato segnalato un investimento di 3 milioni di dollari in contributi illegali off-the-book relativi a questa pratica. Ricercatori e giornalisti hanno invitato la societ\u00e0 madre di WhatsApp, Facebook, ad adottare misure simili a quelle adottate in India e limitare la diffusione di bufale e notizie false.\nSicurezza e privacy.\nPresunta vulnerabilit\u00e0 della crittografia.\nIl 13 gennaio 2017 The Guardian ha riferito che il ricercatore della sicurezza Tobias Boelter aveva scoperto che la politica di WhatsApp di forzare una nuova crittografia dei messaggi non recapitati, senza informare il destinatario, costituiva una grave scappatoia per cui WhatsApp poteva rivelare, o essere costretto a rivelare, il contenuto di questi messaggi. Funzionari di WhatsApp e Open Whisper Systems si sono detti in disaccordo con questa valutazione. Un articolo di follow-up dello stesso Boelter spiega in maggiore dettaglio ci\u00f2 che considera la vulnerabilit\u00e0 specifica. Nel giugno 2017 The Guardian Il redattore dei lettori Paul Chadwick ha scritto: \"Il Guardian ha sbagliato a riferire in gennaio che il popolare servizio di messaggistica di WhatsApp aveva un difetto di sicurezza cos\u00ec grave da costituire un'enorme minaccia per la libert\u00e0 di parola\".\nChadwick ha anche osservato che, a partire dall'articolo di Guardian, WhatsApp \u00e8 stato \"meglio protetto dall'introduzione della verifica opzionale a due passaggi a febbraio\".\nNel 2018 \u00e8 stato riferito che circa 500.000 impiegati del NHS hanno utilizzato WhatsApp e altri sistemi di messaggistica istantanea sul lavoro e circa 29.000 hanno dovuto affrontare azioni disciplinari per farlo. Il personale clinico in prima linea ha segnalato un maggiore utilizzo per soddisfare le esigenze di assistenza, anche se le politiche di fiducia dell'NHS non ne consentono l'uso.\nDati statistici.\nConcorrenza.\nWhatsApp \u00e8 in concorrenza con numerosi servizi di messaggistica asiatici che a partire dal 2014 erano servizi come WeChat (468 milioni di utenti attivi), Viber (209 milioni di utenti attivi) e LINE (170 milioni di utenti attivi), WhatsApp ha gestito dieci miliardi di messaggi al giorno nell'agosto 2012, passando da due miliardi nell'aprile 2012 e un miliardo nell'ottobre precedente. Il 13 giugno 2013, WhatsApp ha annunciato di aver raggiunto il nuovo record di 27 miliardi di messaggi. Secondo il Financial Times, WhatsApp \"ha fatto per SMS sui telefoni cellulari ci\u00f2 che Skype ha fatto alle chiamate internazionali sui telefoni fissi\".\nControversie giudiziarie.\nLa societ\u00e0 \u00e8 stata protagonista di alcune controversie giudiziarie:"}
{"id": "3771351", "revid": "531291", "url": "https://it.wikipedia.org/wiki?curid=3771351", "title": "Horrea candelaria", "text": "Gli Horrea candelaria erano dei magazzini (horreum) di epoca romana evidentemente utilizzati per conservare candele e torce di cera o di sego, noto solo dal frammento 44 della Forma Urbis Severiana che permette di localizzarli sul Celio, a Nord del \"Balneum Caesaris\", nei pressi dell'incrocio fra il \"Clivus Scauri\" e il \"Clivus Victoriae\" \nErano costituiti semplicemente da una corte quadrangolare scoperta, circondata da muri almeno su tre lati (il quarto non \u00e8 rappresentato nel frammento), nei quali si aprivano due ampi accessi: evidentemente, la merce era stivata senza strutture di protezione permanenti.\nBibliografia.\nG. E. Rickman, Roman granaries &amp; store buildings, Cambridge 1971, pp. 119-120"}
{"id": "3771353", "revid": "287204", "url": "https://it.wikipedia.org/wiki?curid=3771353", "title": "Matias Cahais", "text": ""}
{"id": "3771354", "revid": "287204", "url": "https://it.wikipedia.org/wiki?curid=3771354", "title": "Adrian Calello", "text": ""}
{"id": "3771357", "revid": "287204", "url": "https://it.wikipedia.org/wiki?curid=3771357", "title": "Nicolas Cambiasso", "text": ""}
{"id": "3771358", "revid": "287204", "url": "https://it.wikipedia.org/wiki?curid=3771358", "title": "Javier Campora", "text": ""}
{"id": "3771359", "revid": "287204", "url": "https://it.wikipedia.org/wiki?curid=3771359", "title": "Fabian Cancelarich", "text": ""}
{"id": "3771362", "revid": "287204", "url": "https://it.wikipedia.org/wiki?curid=3771362", "title": "Hector Canteros", "text": ""}
{"id": "3771363", "revid": "287204", "url": "https://it.wikipedia.org/wiki?curid=3771363", "title": "Martin Cardetti", "text": ""}
{"id": "3771364", "revid": "287204", "url": "https://it.wikipedia.org/wiki?curid=3771364", "title": "Raul Cardozo", "text": ""}
{"id": "3771365", "revid": "174925", "url": "https://it.wikipedia.org/wiki?curid=3771365", "title": "Sante Agata e Apollonia", "text": "Le Sante Agata e Apollonia sono due dipinti a tempera su tavola (115x50 cm) attribuibili alla scuola di Floriano Ferramola, databili all'inizio del XVI secolo e conservati nel Palazzo Vescovile di Brescia.\nStoria.\nLe due tavole, di concezione chiaramente unitaria, provengono dalla chiesa di San Rocco di Bagolino e fanno parte del patrimonio artistico del Palazzo Vescovile di Brescia dall'Ottocento. Qui sono collocate nell'appartamento privato del vescovo.\nDescrizione.\nEntrambe le tavole sono centinate e racchiuse entro un'ancona lignea architettonica, completamente dorata e in parte decorata a tempera da motivi decorativi. All'interno vi sono raffigurate sant'Agata e sant'Apollonia, entrambe reggenti gli strumenti del proprio martirio: la pinza con cui furono tagliati i seni di sant'Agata e la tenaglia con la quale furono strappati i denti di sant'Apollonia.\nEntrambe poggiano su un semplice pavimento piastrellato e, alle loro spalle, si vede una balaustra ricoperta da un fitto motivo geometrico, mentre lo sfondo \u00e8 dorato come la cornice.\nStile.\nLe due tavole sono state eseguite sicuramente da un pittore di formazione bresciana nel primo ventennio del Cinquecento, un pittore di possibilit\u00e0 tecniche non mediocri operante nell'ambito della scuola di Floriano Ferramola. A quest'ultimo, infatti, rimandano alcuni moduli comuni utilizzati nel modellato delle due sante, ad esempio nel loro volto tondeggiante e florido, nei lunghi capelli ricadenti in continue arricciature sulle spalle, nonch\u00e9 nel modo di condurre il panneggio, dando risalto alle corporature dal solido costrutto plastico, in parte memore della lezione di Vincenzo Foppa.\nSbilanciata a questi raffinati e studiati stilemi, per\u00f2, \u00e8 la foggia ripetitiva delle vesti, in cui si legge una palese caduta di originalit\u00e0 inventiva, e dei gesti stereotipi delle due sante, in pratica quasi identiche tra loro, anche nei dettagli.\nGaetano Panazza, nel 1963, vede nelle due tavole affinit\u00e0 anche agli stilemi di Martino da Gavardo, riconoscendo comunque l'evidenza della base ferramoliana."}
{"id": "3771366", "revid": "287204", "url": "https://it.wikipedia.org/wiki?curid=3771366", "title": "Luis Cesar Carniglia", "text": ""}
{"id": "3771367", "revid": "1654832", "url": "https://it.wikipedia.org/wiki?curid=3771367", "title": "Tony Award alla miglior regia di un musical", "text": "Il Tony Award alla miglior regia in un musical (\"Tony Award for Best Direction of a Musical\") \u00e8 una categoria del Tony Award, e un premio che dal 1960 celebra i migliori registi di musical nuovo o revival a Broadway. Prima del 1960 il premio comprendeva sia la miglior regia di un musical sia quella di un dramma."}
{"id": "3771369", "revid": "375960", "url": "https://it.wikipedia.org/wiki?curid=3771369", "title": "Spada lunga", "text": ""}
{"id": "3771370", "revid": "287204", "url": "https://it.wikipedia.org/wiki?curid=3771370", "title": "Matias Caruzzo", "text": ""}
{"id": "3771371", "revid": "287204", "url": "https://it.wikipedia.org/wiki?curid=3771371", "title": "Raul Cascini", "text": ""}
{"id": "3771372", "revid": "767487", "url": "https://it.wikipedia.org/wiki?curid=3771372", "title": "Luigi Piccioni (critico)", "text": "Biografia.\nLaureatosi all'Universit\u00e0 di Firenze nel 1893, \u00e8 stato autore di molte opere di saggistica e critica letteraria. Dal 1896 si \u00e8 dedicato all'insegnamento nei licei classici, di cui ha avuto anche il ruolo di preside. Dal 1905, una volta ottenuta l'abilitazione alla docenza universitaria, \u00e8 stato professore di letteratura italiana presso l'Universit\u00e0 di Torino.\nSocio corrispondente dell'Accademia delle Scienze di Torino, Piccioni ha speso buona parte della sua attivit\u00e0 critico-letteraria allo studio della figura e dell'opera di Giuseppe Baretti, curandone in particolare, tra il 1932 e il 1936, in sei volumi editi per Laterza, le edizioni delle \"Opere\", con particolare riferimento alla \"Frusta letteraria\" e all\"'Epistolario\".\nRedattore del \u00abGiornale storico della letteratura italiana\u00bb, ha anche redatto continuativamente dal 1913 al 1928 una rassegna storica del giornalismo uscita prima in fascicoli monografici, poi dal 1918 all'interno della \u00abRassegna Nazionale\u00bb. Nel 1949, per la UTET, ha curato un volume sulla storia del \"Giornalismo letterario\" del Settecento."}
{"id": "3771373", "revid": "287204", "url": "https://it.wikipedia.org/wiki?curid=3771373", "title": "Marcelo Canete", "text": ""}
{"id": "3771374", "revid": "688577", "url": "https://it.wikipedia.org/wiki?curid=3771374", "title": "Horrea ceraria", "text": ""}
{"id": "3771375", "revid": "287204", "url": "https://it.wikipedia.org/wiki?curid=3771375", "title": "Jos\u00e8 Chamot", "text": ""}
{"id": "3771376", "revid": "287204", "url": "https://it.wikipedia.org/wiki?curid=3771376", "title": "Cristian Manuel Chavez", "text": ""}
{"id": "3771377", "revid": "287204", "url": "https://it.wikipedia.org/wiki?curid=3771377", "title": "Nestor Clausen", "text": ""}
{"id": "3771378", "revid": "287204", "url": "https://it.wikipedia.org/wiki?curid=3771378", "title": "Sebastian Cobelli", "text": ""}
{"id": "3771380", "revid": "1305772", "url": "https://it.wikipedia.org/wiki?curid=3771380", "title": "Yokohama Fl\u00fcgels 1993", "text": "Questa voce raccoglie le informazioni riguardanti lo Yokohama Fl\u00fcgels nelle competizioni ufficiali della stagione 1993.\nStagione.\nNella stagione inaugurale della J. League lo Yokohama Fl\u00fcgels offr\u00ec delle prestazioni alterne ottenendo un totale di sedici vittorie equamente distribuite tra la \"Suntory Series\" e la \"NICOS Series\", risultati che le valsero un piazzamento di media classifica. In Coppa Yamazaki Nabisco la squadra super\u00f2 agevolmente il girone iniziale ottenendo, con un turno di anticipo, la qualificazione alle semifinali dove fu tuttavia eliminata a causa di un golden gol sub\u00ecto durante i tempi supplementari dell'incontro con il Verdy Kawasaki. Al termine del campionato lo Yokohama Fl\u00fcgels disput\u00f2 la Coppa dell'Imperatore: dopo aver eliminato il Tanabe Pharma al primo turno, di l\u00ec in poi la squadra incontr\u00f2, con esito positivo, squadre di massima serie come gli Urawa Red Diamonds e le due candidate alla vittoria del campionato del Verdy Kawasaki e del Sanfrecce Hiroshima. Nella finale contro il Kashima Antlers, lo Yokohama Fl\u00fcgels rimont\u00f2 con due rigori l'iniziale svantaggio per poi subire il pari allo scadere; il risultato rimase in equilibrio sino allo scadere dei tempi supplementari, quando quattro reti segnate in sette minuti consegnarono alla squadra il suo primo trofeo nazionale e l'esordio sul palcoscenico continentale con la qualificazione in Coppa delle Coppe dell'AFC.\nMaglie e sponsor.\nVengono confermate le maglie della stagione precedente, prodotte dalla Puma e con gli sponsor ANA SATO per la parte anteriore, Idemitsu sulla manica e Bandai sulla parte posteriore. In campionato vengono utilizzate divise prodotte dalla Mizuno, con un analogo motivo."}
{"id": "3771381", "revid": "290351", "url": "https://it.wikipedia.org/wiki?curid=3771381", "title": "Kevin Phillips", "text": ""}
{"id": "3771387", "revid": "227910", "url": "https://it.wikipedia.org/wiki?curid=3771387", "title": "Queriniana (biblioteca)", "text": ""}
{"id": "3771396", "revid": "124361755", "url": "https://it.wikipedia.org/wiki?curid=3771396", "title": "Rita Di Lernia", "text": "Biografia.\nSi diploma all'Accademia nazionale d'arte drammatica a Roma nel 1962, e inizia subito l'attivit\u00e0 in campo teatrale, lavorando nel corso degli anni con i teatri Stabili di Genova, Torino e Milano e per la televisione (Rai 2).\nCome attrice cinematografica, ha iniziato la carriera nel 1966 e si \u00e8 ritirata nel 2002.\nHa fatto parte del cast di una decina di film con ruoli di rilievo, tra i quali \"Il mostro\" accanto a Roberto Benigni e Nicoletta Braschi e in \"Ciao n\u00ec!\", nella parte della madre di Renato Zero.\nCome doppiatrice ha prestato la voce a Marie Lafor\u00eat in \"L'avaro\" e a Fanny Ardant nel film \"Bolero\" di Claude Lelouch.\n\u00c8 stata direttrice della \"Scuola Teatro 23\" insieme a Lorenza Biella e Riccardo Cavallo; nella stessa scuola \u00e8 insegnante di educazione vocale e della parola, e ha avuto tra i suoi allievi Monica Bellucci, Claudia Koll e Neri Marcor\u00e8.\n\u00c8 sposata con l'attore e doppiatore Pietro Biondi."}
{"id": "3771397", "revid": "307923", "url": "https://it.wikipedia.org/wiki?curid=3771397", "title": "Luigi Piccioni", "text": ""}
{"id": "3771400", "revid": "767487", "url": "https://it.wikipedia.org/wiki?curid=3771400", "title": "Bob McPhail", "text": ""}
{"id": "3771401", "revid": "287204", "url": "https://it.wikipedia.org/wiki?curid=3771401", "title": "Miyahuaxochtzin", "text": "Biografia.\nEra figlia di re Tlacacuitlahuatzin e sorella del principe Matlalxochtzin e della regina Tlacochcuetzin. Fu madre del principe Huehue Zaca e zia dei principi Cahualtzin, Tetlepanquetzatzin, Tecatlapohuatzin, Coauoxtli e Oquetzal. Fu anche nonna di re Huitzilatzin.\nUn discendente di Miyahuaxochtzin, Hernando Huehue Cetochtzin, fu assoldato assieme a molti altri nobili indigeni per la spedizione di Hern\u00e1n Cort\u00e9s in Honduras, durante la quale mor\u00ec."}
{"id": "3771402", "revid": "767487", "url": "https://it.wikipedia.org/wiki?curid=3771402", "title": "Se ti trovi in pericolo", "text": "Se ti trovi in pericolo (titolo originale: \"Promise Me\") \u00e8 un romanzo dello scrittore statunitense Harlan Coben.\nTrama.\nMyron Bolitar, ex cestista divenuto agente sportivo e cinematografico, ha in passato avuto una vita molto movimentata, per la sua tendenza a cercare di salvare gli innocenti che gli chiedessero aiuto. Da sei anni tuttavia conduce una vita tranquilla dividendosi tra il New Jersey e New York City, ed ha una relazione con una giovane vedova dell'11 settembre, che sta crescendo da sola i due figli, tra cui la diciottenne Erin.\nAd Erin ed alla sua migliore amica Aimee (figlia di Claire, un'amica di vecchia data di Myron), fa promettere che - piuttosto di salire in macchina con una persona che avesse bevuto - l'avrebbero chiamato a qualunque ora del giorno e della notte: lui non avrebbe raccontato nulla ai genitori. Pochi giorni dopo, Aimee, in piena notte, lo chiama, e Myron tiene fede alla promessa, accompagnandola da New York fino alla casa di un'amica, dove avrebbe dovuto passare la notte.\nMyron torna a casa, e solo il giorno dopo scopre che la ragazza \u00e8 scomparsa e che quello dove l'aveva accompagnata non era l'indirizzo dell'amica.\nClaire lo accusa di aver causato la scomparsa della ragazza, e Myron - con l'aiuto di Win ed Esperanza - si mette alla ricerca di Aimee. Man mano che l'indagine parallela va avanti, la storia di Aimee si intreccia con quella di un'altra ragazza scomparsa alcuni giorni prima, ed emerge una realt\u00e0 malata, in cui padri senza scrupoli sono disposti a tutto pur di garantire ai figli l'accesso alle migliori universit\u00e0, con la complicit\u00e0 di alcuni insegnanti."}
{"id": "3771403", "revid": "675014", "url": "https://it.wikipedia.org/wiki?curid=3771403", "title": "Love of My Life (An Ode to Hip Hop)", "text": ""}
{"id": "3771404", "revid": "621682", "url": "https://it.wikipedia.org/wiki?curid=3771404", "title": "Robert McPhail", "text": ""}
{"id": "3771407", "revid": "1086846", "url": "https://it.wikipedia.org/wiki?curid=3771407", "title": "Campionato di calcio della Repubblica Socialista Sovietica d'Estonia 1945", "text": "Il campionato 1945 era la massima divisione del campionato estone ed era un campionato regionale sovietico; fu il primo di epoca sovietica e la D\u00fcnamo Tallinn vinse il titolo, il primo della sua storia.\nFormato.\nIl campionato fu disputato da otto squadre: ciascuna formazione incontr\u00f2 le altre in incontri di sola andata per un totale di 7 turni."}
{"id": "3771412", "revid": "599013", "url": "https://it.wikipedia.org/wiki?curid=3771412", "title": "Ady Schmit", "text": ""}
{"id": "3771416", "revid": "1305772", "url": "https://it.wikipedia.org/wiki?curid=3771416", "title": "L'Aldosa", "text": ""}
{"id": "3771419", "revid": "621682", "url": "https://it.wikipedia.org/wiki?curid=3771419", "title": "Adolphe Schmit", "text": ""}
{"id": "3771422", "revid": "1342360", "url": "https://it.wikipedia.org/wiki?curid=3771422", "title": "Pallamano Buscaglione Roma", "text": "La Pallamano Buscaglione Roma fu una societ\u00e0 di pallamano della citt\u00e0 di Roma; vinse il primo campionato italiano di Serie A.\nCronologia.\nCronistoria della Pallamano Buscaglione Roma"}
{"id": "3771426", "revid": "716642", "url": "https://it.wikipedia.org/wiki?curid=3771426", "title": "Lawrie Reilly", "text": "Carriera.\nClub.\nFu capocannoniere del campionato scozzese nel 1950-1951, nel 1951-1952 e nel 1952-1953.\nNazionale.\nTra il 1948 ed il 1957 ha totalizzato complessivamente 38 presenze e 22 reti nella nazionale scozzese."}
{"id": "3771427", "revid": "621682", "url": "https://it.wikipedia.org/wiki?curid=3771427", "title": "Lawrance Reilly", "text": ""}
{"id": "3771429", "revid": "767487", "url": "https://it.wikipedia.org/wiki?curid=3771429", "title": "Clarence Gaines", "text": ""}
{"id": "3771436", "revid": "287204", "url": "https://it.wikipedia.org/wiki?curid=3771436", "title": "Yokohama Fl\u00fcgels 1998", "text": "Questa voce raccoglie le informazioni riguardanti lo Yokohama Fl\u00fcgels nelle competizioni ufficiali della stagione 1998.\nStagione.\nIn un contesto di crisi societaria, lo Yokohama Fl\u00fcgels disput\u00f2 un campionato di centroclassifica e fu presto estromesso dalla Coppa di Lega: malgrado l'annunciata chiusura per fusione con gli Yokohama Marinos la squadra trov\u00f2 il modo di vincere la Coppa dell'Imperatore prevalendo in quello che sarebbe stato l'ultimo incontro disputato dalla compagine prima della cessazione delle attivit\u00e0."}
{"id": "3771437", "revid": "371529", "url": "https://it.wikipedia.org/wiki?curid=3771437", "title": "Moonlight Sinatra", "text": "Moonlight Sinatra \u00e8 un album discografico del cantante statunitense Frank Sinatra, pubblicato nel 1966 dalla Reprise Records.\nTutti i brani presenti sul disco hanno come comune denominatore la Luna. Le tracce furono arrangiate e dirette da Nelson Riddle."}
{"id": "3771438", "revid": "287204", "url": "https://it.wikipedia.org/wiki?curid=3771438", "title": "Nicolas Colazo", "text": ""}
{"id": "3771440", "revid": "287204", "url": "https://it.wikipedia.org/wiki?curid=3771440", "title": "Angel Comizzo", "text": ""}
{"id": "3771441", "revid": "287204", "url": "https://it.wikipedia.org/wiki?curid=3771441", "title": "Jos\u00e8 Compagnucci", "text": ""}
{"id": "3771442", "revid": "287204", "url": "https://it.wikipedia.org/wiki?curid=3771442", "title": "Jose Compagnucci", "text": ""}
{"id": "3771443", "revid": "729019", "url": "https://it.wikipedia.org/wiki?curid=3771443", "title": "Lo specchio dei pensieri (singolo)", "text": "Lo specchio dei pensieri \u00e8 un brano musicale composto nel 1995 dal cantautore Gigi Finizio con la collaborazione del paroliere Vincenzo Capasso.\nIl brano, presentato al Festival di Sanremo 1995, arriv\u00f2 terzo nella classifica della sezione Nuove Proposte, e segn\u00f2, per l'artista della canzone napoletana e italiana, l'inizi\u00f2 di un periodo di un buon successo.\nIl brano fu inserito nell'album omonimo, pubblicato nel 1996. "}
{"id": "3771446", "revid": "767487", "url": "https://it.wikipedia.org/wiki?curid=3771446", "title": "Dark Floors (film 2008)", "text": "Dark Floors \u00e8 un film del 2008 diretto da Pete Riski.\nIl film vede la partecipazione di attori come William Hope e Noah Huntley, ma specialmente il debutto sul grande schermo della band Heavy metal finlandese dei Lordi, che ha inoltre scritto il brano principale della colonna sonora: \"Beast Loose in Paradise\". La band Heavy metal Lordi, oltre ad aver composto la colonna sonora del film, ha partecipato attivamente con il ruolo di antagonisti del film.\nMr Lordi inoltre, oltre ad aver composto la canzone principale \"Beast Loose in Paradise\", ha creato il poster di presentazione del film.\nTrama.\nSarah \u00e8 una bambina autistica in cura al \"St. Mary's Hospital\". Suo padre Ben, preoccupato per lo stato dell'ospedale, decide di riportare a casa la figlia. I due salgono su un ascensore assieme ad un gruppo di sconosciuti, un uomo d'affari (Jon), un'infermiera (Emily), un vagabondo (Tobias), e una guardia di sicurezza (Rick), ma appena arrivati al piano sottostante, ognuno di loro si accorge che l'ospedale \u00e8 deserto e che il destino di tutti poggia sulle spalle di Sarah."}
{"id": "3771447", "revid": "767487", "url": "https://it.wikipedia.org/wiki?curid=3771447", "title": "Hughie Ferguson", "text": "Carriera.\nFu capocannoniere del campionato scozzese nel 1918, nel 1920 e nel 1921. Dopo il suo passaggio al Cardiff segn\u00f2 il gol della vittoria nella finale della FA Cup 1926-1927. Nel 1930 cadde in depressione e si suicid\u00f2 dopo un allenamento. Suo figlio Jack Ferguson fu un pallanuotista e rappresent\u00f2 la Gran Bretagna ai Giochi olimpici del 1952 e nel 1956 in questo sport."}
{"id": "3771448", "revid": "621682", "url": "https://it.wikipedia.org/wiki?curid=3771448", "title": "Hugh Ferguson", "text": ""}
{"id": "3771452", "revid": "1543377", "url": "https://it.wikipedia.org/wiki?curid=3771452", "title": "Guaranteed Rate Field", "text": "Il Guaranteed Rate Field (precedentemente Comiskey Park (II)), \u00e8 uno stadio di baseball situato a Chicago in Illinois. Ospita le partite dei Chicago White Sox di Major League Baseball (MLB).\nStoria.\nLo stadio fu aperto il 18 aprile 1991 come nuova casa dei White Sox, che abbandonarono il Comiskey Park dopo 81 stagioni. Nella prima partita i White Sox persero per 16-0 contro i Detroit Tigers.\nLo stadio ha ospitato l'MLB All-Star Game del 2003 e i concerti di Rolling Stones e Bruce Springsteen. Inoltre sono state girate qui alcune scene dei film \"La recluta dell'anno\", \"Major League - La rivincita\", \"Un lavoro da grande\", \"Il matrimonio del mio migliore amico\" e \"The Ladies Man\".\nI diritti di denominazione sono stati acquistati nel 2003 dalla societ\u00e0 di telecomunicazioni U.S. Cellular per un periodo di 20 anni.\nLa denominazione attuale \u00e8 stata annunciata il 31 ottobre 2016, dopo che la Guaranteed Rate, una societ\u00e0 privata di mutui ipotecari residenziali con sede a Chicago, ha acquistato i diritti di denominazione dello stadio con un contratto di 13 anni."}
{"id": "3771455", "revid": "2023220", "url": "https://it.wikipedia.org/wiki?curid=3771455", "title": "Istituto europeo neurosistemica", "text": "L'IEN - Istituto europeo neurosistemica \u00e8 un istituto no profit per lo sviluppo e la diffusione della neurosistemica. Le sue attivit\u00e0 si concentrano prevalentemente nel change management e nella valorizzazione e sviluppo del capitale umano. Lavora insieme ad istituti di ricerca e aziende per analizzare e migliorare i processi di apprendimento degli individui, dei gruppi, delle organizzazioni e delle societ\u00e0.\nLa sede dell'Istituto \u00e8 nel palazzo Negrotto-Cambiaso posto nella Baia del Silenzio di Sestri Levante (Genova).\nStoria.\nL'Istituto europeo neurosistemica \u00e8 nato agli inizi degli anni novanta da un gruppo di ricerca interdisciplinare e da quel momento ha sviluppato metodologie finalizzate alla costruzione di organizzazioni in grado di valorizzare al massimo il proprio capitale umano.\nAttivit\u00e0.\nIEN realizza in collaborazione con aziende, universit\u00e0, onlus e istituzioni progetti finalizzati al miglioramento della qualit\u00e0, delle performance, della formazione, dell'innovazione e della soddisfazione delle risorse umane e dei correlati processi d\u02bcapprendimento degli individui, dei team e delle organizzazioni.\nInsieme alle aziende e imprese associate svolge progetti di ricerca per lo sviluppo di ambienti di lavoro capaci di stimolare motivazione e realizzare apprendimenti individuali e organizzativi.\nPresso l'Istituto sono attive alcune comunit\u00e0 professionali di formatori, HR manager, comunicatori, operatori e manager della sanit\u00e0."}
{"id": "3771460", "revid": "767487", "url": "https://it.wikipedia.org/wiki?curid=3771460", "title": "Giro della Provincia di Lucca 2005", "text": "Il Giro della Provincia di Lucca 2005, settima edizione della corsa e valida come evento dell'UCI Europe Tour 2005 categoria 1.1, si svolse il 7 marzo 2005 su un percorso di 177\u00a0km. Fu vinta dall'italiano Mario Cipollini che giunse al traguardo con il tempo di 4h24'36\", alla media di 40,136\u00a0km/h.\nPartenza con 159 ciclisti di cui 124 tagliarono il traguardo."}
{"id": "3771465", "revid": "287204", "url": "https://it.wikipedia.org/wiki?curid=3771465", "title": "Nestor Craviotto", "text": ""}
{"id": "3771467", "revid": "767487", "url": "https://it.wikipedia.org/wiki?curid=3771467", "title": "Willie Reid", "text": "Carriera.\nFu capocannoniere del campionato scozzese nel 1911 e nel 1912."}
{"id": "3771468", "revid": "287204", "url": "https://it.wikipedia.org/wiki?curid=3771468", "title": "Hernan Cristante", "text": ""}
{"id": "3771469", "revid": "287204", "url": "https://it.wikipedia.org/wiki?curid=3771469", "title": "Andrew (Iowa)", "text": "Andrew \u00e8 una citt\u00e0 degli Stati Uniti, situata nella Contea di Jackson, nello Stato dell'Iowa.\nGeografia fisica.\nAndrew \u00e8 situata a (42.154059 -90.591765). La citt\u00e0 ha una superficie di 0,7 km\u00b2, interamente coperti da terre. Le citt\u00e0 limitrofe sono: Bellevue, Delmar, La Motte, Maquoketa, Preston, Spragueville, Springbrook e Zwingle. Andrew \u00e8 situata a 269 m s.l.m.\nSociet\u00e0.\nEvoluzione demografica.\nAl censimento del 2000, Andrew contava 460 abitanti e 165 famiglie. La densit\u00e0 di popolazione era di 657,14 abitanti per chilometro quadrato. Le unit\u00e0 abitative erano 169, con una media di 241,42 per chilometro quadrato. La composizione razziale contava il 99,13% di bianchi, lo 0,22% di nativi americani, e lo 0,65% di altre razze. Gli ispanici e i latini erano il 2,83% della popolazione residente."}
{"id": "3771470", "revid": "287204", "url": "https://it.wikipedia.org/wiki?curid=3771470", "title": "Jos\u00e8 Cuciuffo", "text": ""}
{"id": "3771471", "revid": "287204", "url": "https://it.wikipedia.org/wiki?curid=3771471", "title": "William Reid", "text": ""}
{"id": "3771473", "revid": "287204", "url": "https://it.wikipedia.org/wiki?curid=3771473", "title": "Jose Cuciuffo", "text": ""}
{"id": "3771475", "revid": "287204", "url": "https://it.wikipedia.org/wiki?curid=3771475", "title": "Matias Cuffa", "text": ""}
{"id": "3771476", "revid": "343076", "url": "https://it.wikipedia.org/wiki?curid=3771476", "title": "Canarone", "text": ""}
{"id": "3771478", "revid": "287204", "url": "https://it.wikipedia.org/wiki?curid=3771478", "title": "Leandro Cufre", "text": ""}
{"id": "3771480", "revid": "19933", "url": "https://it.wikipedia.org/wiki?curid=3771480", "title": "Mictlantecutli", "text": ""}
{"id": "3771481", "revid": "287204", "url": "https://it.wikipedia.org/wiki?curid=3771481", "title": "Delfin Benitez Caceres", "text": ""}
{"id": "3771482", "revid": "287204", "url": "https://it.wikipedia.org/wiki?curid=3771482", "title": "Dusan Popovic", "text": ""}
{"id": "3771484", "revid": "287204", "url": "https://it.wikipedia.org/wiki?curid=3771484", "title": "Matias Defederico", "text": ""}
{"id": "3771485", "revid": "767487", "url": "https://it.wikipedia.org/wiki?curid=3771485", "title": "Arad McCutchan", "text": ""}
{"id": "3771486", "revid": "287204", "url": "https://it.wikipedia.org/wiki?curid=3771486", "title": "Cesar Delgado", "text": ""}
{"id": "3771491", "revid": "594360", "url": "https://it.wikipedia.org/wiki?curid=3771491", "title": "Matt Honeycutt", "text": ""}
{"id": "3771492", "revid": "594360", "url": "https://it.wikipedia.org/wiki?curid=3771492", "title": "Matt Donovan", "text": ""}
{"id": "3771493", "revid": "729019", "url": "https://it.wikipedia.org/wiki?curid=3771493", "title": "Isola di Karl-Alexander", "text": "L'isola di Karl-Alexander, o Terra di Karl-Alexander (in russo \u041e\u0441\u0442\u0440\u043e\u0432 \u041a\u0430\u0440\u043b\u0430-\u0410\u043b\u0435\u043a\u0441\u0430\u043d\u0434\u0440\u0430, o \u0417\u0435\u043c\u043b\u044f \u041a\u0430\u0440\u043b\u0430-\u0410\u043b\u0435\u043a\u0441\u0430\u043d\u0434\u0440\u0430, \"ostrov Karla-Aleksandra\" o \"zemlja Karla-Aleksandra\") \u00e8 un'isola russa nell'Oceano Artico che fa parte della Terra di Zichy nell'arcipelago della Terra di Francesco Giuseppe.\nL'isola non va confusa con la Terra di Alessandra o con le isole di Alexander che fanno parte dello stesso arcipelago.\nGeografia.\nIsola di Karl-Alexander si trova nella parte nord della Terra di Zichy; ha una lunghezza di 29\u00a0km e una larghezza di 18\u00a0km; la sua altezza massima \u00e8 di 365\u00a0m. \u00c8 separata (a est) dall'isola di Rainer dallo stretto di Scott-Keltie, largo 2,5\u00a0km, mentre 6\u00a0km a sud c'\u00e8 l'isola di Jackson, separata dal canale di Backs.\nStoria.\nScoperta nel 1874 dalla spedizione austro-ungarica al polo nord sulla nave \"Tegetthof\". Non \u00e8 chiaro se l'isola venne cos\u00ec denominata in onore di uno dei finanzieri della spedizione polare, l'aristocratico Alfred Wilhelm Karl Alexander Graf von Salm-Hoogstraeten (nato il 25 maggio 1851, morto il 17 gennaio 1919 a Vienna) o in onore di Carlo Alessandro di Sassonia-Weimar-Eisenach.\nLa parte occidentale dell'isola venne per la prima volta mappata dalla spedizione sulla \"Stella Polare\" di Luigi Amedeo di Savoia-Aosta, duca degli Abruzzi, nel 1899/1900.\nIsole adiacenti.\nAl largo della costa nord-orientale ci sono quattro piccole isole:"}
{"id": "3771494", "revid": "599013", "url": "https://it.wikipedia.org/wiki?curid=3771494", "title": "Juan Pedevilla", "text": "Caratteristiche tecniche.\nGioc\u00f2 sia come difensore che come ala destra."}
{"id": "3771495", "revid": "621682", "url": "https://it.wikipedia.org/wiki?curid=3771495", "title": "Juan Carlos Pedevilla", "text": ""}
{"id": "3771497", "revid": "1310927", "url": "https://it.wikipedia.org/wiki?curid=3771497", "title": "Favalli", "text": "Favalli \u00e8 un cognome italiano. Pu\u00f2 riferirsi a:"}
{"id": "3771499", "revid": "287204", "url": "https://it.wikipedia.org/wiki?curid=3771499", "title": "Damian Diaz", "text": ""}
{"id": "3771501", "revid": "287204", "url": "https://it.wikipedia.org/wiki?curid=3771501", "title": "Daniel Diaz", "text": ""}
{"id": "3771503", "revid": "287204", "url": "https://it.wikipedia.org/wiki?curid=3771503", "title": "Emiliano Diaz", "text": ""}
{"id": "3771505", "revid": "1494169", "url": "https://it.wikipedia.org/wiki?curid=3771505", "title": "Mahjong (disambigua)", "text": "Mahjong, o Mahjongg, pu\u00f2 riferirsi a:"}
{"id": "3771506", "revid": "33689", "url": "https://it.wikipedia.org/wiki?curid=3771506", "title": "Mahjongg (videogioco 2002)", "text": "Mahjongg, distribuito anche con il nome The Best of Shangai, \u00e8 un videogioco rompicapo del 2002 per Windows, sviluppato da Loover Studios e pubblicato da Dice Multi Media Europe B.V. e Xplorys BV.\nIspirato al gioco da tavolo cinese Mahjong, il gioco ha come scopo quello di trovare le coppie di tessere uguali e rimuoverle (con limitazioni di spazi), arrivando a rimuoverle tutte."}
{"id": "3771507", "revid": "287204", "url": "https://it.wikipedia.org/wiki?curid=3771507", "title": "Mahjong (videogioco)", "text": ""}
{"id": "3771510", "revid": "287204", "url": "https://it.wikipedia.org/wiki?curid=3771510", "title": "Kamal al-Ganzuri", "text": "Economista designato dal Consiglio supremo delle forze armate egiziano primo ministro il 24 novembre del 2011. Precedentemente era stato gi\u00e0 primo ministro dal 1996 al 1999.\nGiunse al potere nel 1996 come successore di 'Atef Sidqi e fu a sua volta rimpiazzato da 'Atef 'Ebeyd nel 1999. Era soprannominato \"il ministro del povero\" e \"il ministro dell'opposizione\" a causa della sua capacit\u00e0 di dialogare con le classi sociali a reddito pi\u00f9 limitato e con l'opposizione al regime militare che di fatto governava l'Egitto dal 1951. Prima di diventare primo ministro, al-Ganzuri aveva servito come ministro della Pianificazione e della Cooperazione internazionale.\nStudi e carriera.\nNel corso della sua vita Kam\u0101l al-Ganz\u016br\u012b ha conseguito:\nPrimo ministro.\nDurante il suo mandato al-Ganzuri e il suo governo furono noti per l'attivit\u00e0 che riuscirono a dispiegare, in una misura tale che non aveva avuto precedenti in Egitto. In soli quattro anni o meno essi vararono infatti ben 387 leggi, 57 delle quali comportarono fondamentali cambiamenti nella societ\u00e0 egiziana. Da sottolineare:\nSfortunatamente ci\u00f2 fu dissipato dal regime non appena egli dovette abbandonare il potere per volont\u00e0 di Mub\u0101rak.\nAttivit\u00e0 dopo il mandato di primo ministro.\nMalgrado certe critiche che sostenevano l'inefficienza del suo gabinetto, al-Ganduri seppe guadagnarsi una buona reputazione tra gli egiziani e ci\u00f2 dipese dai cambiamenti che egli aveva saputo produrre in un paese dominato dai militari e incredibilmente burocratizzato. Fu addirittura aperta un'inchiesta per vagliare il suo periodo di governo, ma, dopo quattro anni d'indagini, non si riusc\u00ec a trovare alcuna imputazione precisa da elevare contro di lui. Nel 2009, una fonte definita \"altamente attendibile\" all'interno del Partito Nazionale Democratico ininterrottamente al potere rivel\u00f2 che egli era tenuto agli arresti domiciliari.\nDopo la rivoluzione del 25 gennaio.\nRest\u00f2 quindi in silenzio e lontano dalla politica per 11 anni circa, fino alla rivoluzione egiziana del 2011. Il 25 gennaio riacquist\u00f2 la piena libert\u00e0 di movimenti. Pot\u00e9 parlare pubblicamente per la prima volta, dopo le dimissioni di Hosni Mubarak, grazie a una telefonata mandata in onda dalla rete televisiva \"al-Haya al-Yawm\" (\"la vita oggi\").\nApparve di nuovo nel programma televisivo \"al-Ashira Masa\u02bea\" (\"le 10 di sera\"), in cui espresse le sue condoglianze e rese onore alle \"anime dei martiri (\"shuhad\u0101\u02be\") della rivoluzione del 25 gennaio, parlando di alcuni fatti politici del passato di cui era stato protagonista e dicendo di essere pronto a essere giudicato per qualsiasi progetto o piano egli aveva varato e se ci\u00f2 avesse prodotto cattive conseguenze per l'Egitto, ma prima chiedeva che fosse giudicato chi aveva fermato quei progetti e quelle realizzazioni, danneggiando il futuro del Paese.\nScrisse poi tre articoli per il quotidiano \"al-Misr al-yawm\" (\"l'Egitto oggi\"), fornendo molte risposte agli interrogativi rivoltigli. Gli fu chiesto se si sarebbe candidato alle elezioni presidenziali previste per il 2012, ma al-Ganzuri rispose che egli era a disposizione delle richieste del popolo e che non avrebbe risposto n\u00e9 positivamente n\u00e9 negativamente.\nCandidatura per le elezioni presidenziali.\nSubito dopo le sue apparizioni in TV, pagine e gruppi su Facebook cominciarono a sostenerlo per una sua possibile elezione a presidente (si veda a tal proposito official page su FaceBook). Si dice che nel partito del Neo-Wafd si pensava a lui come premier designabile, ma al-Ganzuri non forn\u00ec alcun chiarimento in merito.\nPrimo ministro dopo la \"Primavera araba\".\nIl 24 novembre al-Ganduri \u00e8 stato designato dal Consiglio supremo delle forze armate nuovo primo ministro, in sostituzione del precedente premier Ahmad Nazif, costretto a dimettersi il 21 novembre dopo i gravissimi incidenti di piazza che avevano condotto alla morte di una quarantina di persone e al ferimento di varie centinaia al Cairo e ad Alessandria d'Egitto.\nVita privata.\nAl-Ganzuri \u00e8 sposato e ha tre figlie, due delle quali sono ingegneri, mentre la terza \u00e8 ragioniere. Era apprezzato come un buon giocatore di football durante le scuole superiori e l'universit\u00e0, ma era anche un buon giocatore di ping pong e di pallavolo, tuttora rimasti suoi hobby."}
{"id": "3771511", "revid": "287204", "url": "https://it.wikipedia.org/wiki?curid=3771511", "title": "Gaston Diaz", "text": ""}
{"id": "3771513", "revid": "287204", "url": "https://it.wikipedia.org/wiki?curid=3771513", "title": "Hernan Diaz", "text": ""}
{"id": "3771518", "revid": "287204", "url": "https://it.wikipedia.org/wiki?curid=3771518", "title": "Leandro Nicolas Diaz", "text": ""}
{"id": "3771522", "revid": "38120", "url": "https://it.wikipedia.org/wiki?curid=3771522", "title": "Gerdago", "text": "Biografia.\nNata a Vienna nel 1906, Gerda Gottstein, negli anni che vanno dal 1927 al 1929, lavor\u00f2 a Berlino e a Parigi, diventando l'assistente dell'architetto Oskar Strnad. Nei primi anni trenta, pass\u00f2 al palcoscenico, occupandosi delle attrezzerie e degli elementi scenici per il teatro di rivista. Cominci\u00f2 anche a disegnare costumi e il suo primo lavoro fu per la rivista \"Foemina\". L\u00ec, scopr\u00ec il talento di Willi Forst, noto come cantante e attore, ma che aspirava a diventare regista. Forst, con l'ausilio dello sceneggiatore Walter Reisch, aveva scritto \"Leise flehen meine Lieder\", la biografia romanzata di Franz Schubert. Ne trasse un film di successo, che uscir\u00e0 anche in Italia con il titolo \"Angeli senza paradiso\". Gerdago firm\u00f2 i costumi del film, iniziando una carriera di costumista per il cinema che durer\u00e0 fino agli anni ottanta.\nDopo l'Anschluss, l'annessione dell'Austria al terzo Reich, Gerda Gottstein riusc\u00ec a salvarsi solo perch\u00e9 era sposata con un non-ebreo. I suoi genitori, invece, furono mandati in campo di concentramento: suo padre mor\u00ec a Theresienstadt, mentre la madre fin\u00ec nelle camere a gas di Auschwitz.\nNel dopoguerra, riprese a lavorare dal 1947 al Wiener B\u00fcrgertheater, continuando altres\u00ec la carriera cinematografica. A lei si devono gran parte dei costumi e delle uniformi dei film della trilogia di \"Sissi\". Dagli anni sessanta agli anni ottanta, lavor\u00f2 - sempre a Vienna - per il Raimundtheater, dove ha disegnato i costumi per tutte le produzioni di operetta.\n\u00c8 morta a Vienna il 20 gennaio 2004 all'et\u00e0 di 97 anni."}
{"id": "3771523", "revid": "113765695", "url": "https://it.wikipedia.org/wiki?curid=3771523", "title": "Centro sportivo olimpico dell'Esercito (pallamano)", "text": "La sezione di pallamano del Centro sportivo olimpico dell'Esercito aveva sede in Roma e nacque nel 1969; nei suoi vent'anni d'esistenza milit\u00f2 per dieci stagioni in serie A vincendo il titolo di campione d'Italia nel 1972-73."}
{"id": "3771526", "revid": "287204", "url": "https://it.wikipedia.org/wiki?curid=3771526", "title": "Sebastian Dominguez", "text": ""}
{"id": "3771529", "revid": "125076218", "url": "https://it.wikipedia.org/wiki?curid=3771529", "title": "Mustafa Denizli", "text": "Carriera.\nFu capocannoniere del campionato turco nel 1980. Ha guidato la Nazionale turca agli Europei del 2000."}
{"id": "3771531", "revid": "287204", "url": "https://it.wikipedia.org/wiki?curid=3771531", "title": "Cristian Omar Diaz", "text": ""}
{"id": "3771533", "revid": "1543377", "url": "https://it.wikipedia.org/wiki?curid=3771533", "title": "Qualificazioni di pallavolo femminile ai Giochi della XXX Olimpiade - Europa", "text": "Le qualificazioni europee di pallavolo femminile ai Giochi della XXX Olimpiade si sono svolte dal 27 agosto 2011 al 6 maggio 2012. Al torneo hanno partecipato 25 squadre nazionali europee e la vittoria finale \u00e8 andata alla Turchia, che si \u00e8 qualificata ai Giochi della XXX Olimpiade.\nPrima fase.\nQualificate alla seconda fase.\n\"* Qualificata tramite golden-set\""}
{"id": "3771534", "revid": "125979258", "url": "https://it.wikipedia.org/wiki?curid=3771534", "title": "Provincia di Artemisa", "text": "La provincia di Artemisa \u00e8 una provincia di Cuba.\nLa creazione \u00e8 stata approvata dall'Assemblea nazionale cubana il 1\u00ba agosto 2010, dividendo l'ex provincia dell'Avana in due, le nuove province di Artemisa e di Mayabeque.\nAlla nuova provincia sono stati annessi anche tre comuni della confinante provincia di Pinar del R\u00edo: Bah\u00eda Honda, Candelaria e San Crist\u00f3bal.\nAmbiente.\nLa regione ospita una riserva naturale degna di nota: Soroa. Si tratta di un luogo protetto dall\u2019UNESCO, situato ai piedi della catena montuosa di Sierra del Rosario. Presso la riserva si possono annoverare molteplici attrazioni come il Salto del Arco iris (Cascata dell\u2019Arcobaleno), una cascata di 22 metri o il Giardino delle Orchidee di Soroa, un giardino botanico che ospita 20.000 esemplari di questo fiore, in cui sono conservate circa 100 specie cubane e pi\u00f9 di 700 provenienti da tutto il mondo. Las Terrazas \u00e8 una piccola localit\u00e0 rurale ed ecosostenibile della regione ubicata nella Sierra del Rosario a 75 chilometri dall\u2019Avana ed \u00e8 stata dichiarata nel 1985 Riserva della Biosfera dall\u2019UNESCO. Il suo passato legato alla produzione di caff\u00e8 \u00e8 testimoniato dalle rovine degli antichi cafetales (Piantagioni di Caff\u00e8), tra cui il Cafetal Buenavista. Tra le attrazioni naturali si pu\u00f2 citare la Cascata dei Bagni Termali del fiume di San Juan. "}
{"id": "3771536", "revid": "287204", "url": "https://it.wikipedia.org/wiki?curid=3771536", "title": "Mariano Echeverria", "text": ""}
{"id": "3771537", "revid": "287204", "url": "https://it.wikipedia.org/wiki?curid=3771537", "title": "Hector Enrique", "text": ""}
{"id": "3771538", "revid": "287204", "url": "https://it.wikipedia.org/wiki?curid=3771538", "title": "Fabian Espindola", "text": ""}
{"id": "3771540", "revid": "287204", "url": "https://it.wikipedia.org/wiki?curid=3771540", "title": "Nestor Fabbri", "text": ""}
{"id": "3771542", "revid": "287204", "url": "https://it.wikipedia.org/wiki?curid=3771542", "title": "Alejandro Faurlin", "text": ""}
{"id": "3771545", "revid": "287204", "url": "https://it.wikipedia.org/wiki?curid=3771545", "title": "Mariano Fernandez", "text": ""}
{"id": "3771546", "revid": "767487", "url": "https://it.wikipedia.org/wiki?curid=3771546", "title": "Giro della Provincia di Lucca 2006", "text": "Il Giro della Provincia di Lucca 2006, ottava edizione della corsa e valida come evento dell'UCI Europe Tour 2006 categoria 1.1, si svolse il 6 marzo 2006 su un percorso di 189\u00a0km. Fu vinta dall'italiano Alessandro Petacchi che giunse al traguardo con il tempo di 4h22'39\", alla media di 43,175\u00a0km/h.\nPartenza con 179 ciclisti di cui 160 tagliarono il traguardo."}
{"id": "3771548", "revid": "287204", "url": "https://it.wikipedia.org/wiki?curid=3771548", "title": "Christian Fernandez", "text": ""}
{"id": "3771550", "revid": "287204", "url": "https://it.wikipedia.org/wiki?curid=3771550", "title": "Enrique Santiago Fernandez", "text": ""}
{"id": "3771553", "revid": "287204", "url": "https://it.wikipedia.org/wiki?curid=3771553", "title": "Juan Ramon Fernandez", "text": ""}
{"id": "3771554", "revid": "599013", "url": "https://it.wikipedia.org/wiki?curid=3771554", "title": "Jos\u00e8 Luis Fernandez", "text": ""}
{"id": "3771555", "revid": "287204", "url": "https://it.wikipedia.org/wiki?curid=3771555", "title": "Jose Luis Fernandez", "text": ""}
{"id": "3771563", "revid": "767487", "url": "https://it.wikipedia.org/wiki?curid=3771563", "title": "Harry Litwack", "text": ""}
{"id": "3771566", "revid": "314905", "url": "https://it.wikipedia.org/wiki?curid=3771566", "title": "San Gregorio Maria Grassi", "text": ""}
{"id": "3771567", "revid": "287204", "url": "https://it.wikipedia.org/wiki?curid=3771567", "title": "Adrian Fernandez", "text": ""}
{"id": "3771568", "revid": "287204", "url": "https://it.wikipedia.org/wiki?curid=3771568", "title": "Gustavo Martin Fernandez", "text": ""}
{"id": "3771569", "revid": "834", "url": "https://it.wikipedia.org/wiki?curid=3771569", "title": "La tragedia in casa Coe - Il caso del terrier scozzese", "text": ""}
{"id": "3771570", "revid": "287204", "url": "https://it.wikipedia.org/wiki?curid=3771570", "title": "Hector Ferrari", "text": ""}
{"id": "3771573", "revid": "118519402", "url": "https://it.wikipedia.org/wiki?curid=3771573", "title": "H.C. Flaminio Genovesi Roma", "text": "L'Handball Club Flaminio Genovesi Roma fu una societ\u00e0 di pallamano della citt\u00e0 di Roma; vinse il campionato italiano di pallamno nella stagione 1970-71.\nSquadre storiche.\nPresidente:\nLuciano Lumini "}
{"id": "3771575", "revid": "287204", "url": "https://it.wikipedia.org/wiki?curid=3771575", "title": "Bernab\u00e8 Ferreyra", "text": ""}
{"id": "3771576", "revid": "287204", "url": "https://it.wikipedia.org/wiki?curid=3771576", "title": "Bernabe Ferreyra", "text": ""}
{"id": "3771578", "revid": "834", "url": "https://it.wikipedia.org/wiki?curid=3771578", "title": "Il caso del terrier scozzese", "text": ""}
{"id": "3771579", "revid": "288300", "url": "https://it.wikipedia.org/wiki?curid=3771579", "title": "Jos\u00e8 Flores", "text": ""}
{"id": "3771580", "revid": "288300", "url": "https://it.wikipedia.org/wiki?curid=3771580", "title": "Jose Flores", "text": ""}
{"id": "3771581", "revid": "1305772", "url": "https://it.wikipedia.org/wiki?curid=3771581", "title": "The Kennel Murder Case", "text": ""}
{"id": "3771584", "revid": "287204", "url": "https://it.wikipedia.org/wiki?curid=3771584", "title": "Jos\u00e8 Florio", "text": ""}
{"id": "3771585", "revid": "287204", "url": "https://it.wikipedia.org/wiki?curid=3771585", "title": "Jose Florio", "text": ""}
{"id": "3771590", "revid": "1543377", "url": "https://it.wikipedia.org/wiki?curid=3771590", "title": "Oriole Park at Camden Yards", "text": "LOriole Park at Camden Yards, chiamato semplicemente Camden Yards o Oriole Park, \u00e8 uno stadio di baseball situato nella citt\u00e0 di Baltimora, nel Maryland, Stati Uniti. Ospita le partite casalinghe dei Baltimore Orioles, squadra di baseball che milita nella Major League Baseball (MLB).\n\u00c8 stato costruito per sostituire il vecchio Memorial Stadium ed \u00e8 ubicato nel centro della citt\u00e0, adiacente alla zona turistica e portuale chiamata Inner Harbor. Insieme al M&amp;T Bank Stadium (stadio utilizzato dai Baltimore Ravens della National Football League) costituisce il Camden Yards Sports Complex.\n\u00c8 stato il primo stadio della Major League Baseball ad essere costruito, in epoca moderna, seguendo uno stile retro cio\u00e8 dando un tocco nostalgico all'architettura.\n\u00c8 stato inaugurato il 6 aprile 1992 con una partita tra gli Orioles e i Cleveland Indians. I padroni di casa vinsero con il punteggio di 2 a 0 e l'allora presidente degli Stati Uniti d'America George H. W. Bush effettu\u00f2 il consueto primo lancio all'inizio della partita.\nNel 1993 ha ospitato l'MLB All-Star Game.\nSono state girate qui scene dei film Major League - La rivincita, Dave - Presidente per un giorno e Head of State e delle serie Una donna alla Casa Bianca e The West Wing."}
{"id": "3771595", "revid": "695564", "url": "https://it.wikipedia.org/wiki?curid=3771595", "title": "Reading and Leeds Festivals", "text": ""}
{"id": "3771604", "revid": "287204", "url": "https://it.wikipedia.org/wiki?curid=3771604", "title": "Juan Forlin", "text": ""}
{"id": "3771607", "revid": "287204", "url": "https://it.wikipedia.org/wiki?curid=3771607", "title": "Dario Franco", "text": ""}
{"id": "3771608", "revid": "287204", "url": "https://it.wikipedia.org/wiki?curid=3771608", "title": "Hernan Fredes", "text": ""}
{"id": "3771609", "revid": "287204", "url": "https://it.wikipedia.org/wiki?curid=3771609", "title": "Matias Fritzler", "text": ""}
{"id": "3771610", "revid": "287204", "url": "https://it.wikipedia.org/wiki?curid=3771610", "title": "Nicolas Frutos", "text": ""}
{"id": "3771615", "revid": "1665991", "url": "https://it.wikipedia.org/wiki?curid=3771615", "title": "Creed Taylor", "text": "Biografia.\nInizi.\nTaylor trascorse l'infanzia a Bedford, in Virginia, dove suonava la tromba nella banda della scuola. Anche se crebbe in un ambiente dove andava per la maggiore la musica country e il bluegrass, le preferenze del giovane Taylor erano per la musica jazz, e in seguito cit\u00f2 Dizzy Gillespie come fonte di ispirazione durante gli anni al college. Taylor rammenta di quando trascorreva le serate ad ascoltare da una vecchia radio le trasmissioni jazz di Symphony Sid in diretta dal Birdland di New York.\nDopo la scuola superiore, Taylor pass\u00f2 a frequentare la Duke University nel 1951, esibendosi contemporaneamente con i gruppi jazz \"Duke Ambassadors\" e \"Five Dukes\". Dopo aver conseguito una laurea breve in psicologia, Taylor trascorse i successivi due anni arruolato nei Marines prima di fare ritorno alla Duke per intraprendere un corso di studi di specializzazione.\nGli anni alla Bethlehem.\nPoco tempo dopo, Taylor si trasfer\u00ec a New York City in modo da rincorrere il suo sogno di diventare un produttore discografico. Nonostante non avesse nessuna esperienza pratica in materia, era comunque convinto delle sue possibilit\u00e0. Taylor conobbe un altro ex-studente della Duke University che all'epoca dirigeva la Bethlehem Records. Taylor convinse la Bethlehem ad assumerlo come produttore per registrare il cantante Chris Connor con l'Ellis Larkins Trio. Grazie al successo dell'album che scatur\u00ec dalle sessioni da lui curate, Taylor divent\u00f2 produttore esecutivo ufficiale alla Bethlehem Records. Pass\u00f2 alla Bethlehem i due principali anni di successo dell'etichetta, producendo artisti come Oscar Pettiford, Ruby Braff, Carmen McRae, Charles Mingus, Herbie Mann, Charlie Shavers, e il J.J. Johnson-Kai Winding Quintet.\nABC-Paramount &amp; Impulse! Records.\nNel 1956 Taylor lasci\u00f2 la Bethlehem per la ABC-Paramount, dove quattro anni pi\u00f9 tardi fond\u00f2 l'etichetta sussidiaria Impulse!. Motivato dall'idea di creare una casa discografica dedicata esclusivamente al jazz moderno, Taylor ide\u00f2 con il presidente della ABC-Paramount Harry Levine lo slogan \"The New Wave in Jazz\" (\"la nuova ondata nel jazz\") che fin dall'inizio caratterizz\u00f2 le pubblicazioni dell'etichetta appena nata. Il primo successo ottenuto dalla Impulse! fu la scrittura da parte di Taylor di Ray Charles, il quale aveva appena terminato il suo contratto con la Atlantic Records. Il debutto di Charles per la Impulse!, l'album \"Genius + Soul = Jazz\" diede all'etichetta il suo primo grande successo commerciale. Altri successi iniziali furono gli album \"Out of the Cool\" di Gil Evans, e \"The Blues and the Abstract Truth\" di Oliver Nelson. Creed Taylor mise sotto contratto anche John Coltrane per la Impulse!, strappandolo sempre alla Atlantic Records come poco tempo prima aveva fatto con Ray Charles, e Coltrane divent\u00f2 con il passare degli anni l'artista di punta della Impulse!, producendo pi\u00f9 di una ventina di album per l'etichetta prima di morire nel 1967. Altri artisti da lui ingaggiati e che registrarono con successo per la Impulse! furono: Ray Charles, Gil Evans, Kai Winding and J.J. Johnson, e Oliver Nelson. Particolarmente attento al \"packaging\", Taylor volle che tutti gli album pubblicati dalla Impulse! avessero una grafica curata, con belle foto in copertina opera di fotografi professionisti, colori riconoscibili (i celebri arancione e nero che contraddistinsero tutte le uscite Impulse! fino alla fine degli anni sessanta), note interne competenti e dettagliate, e LP su cartoncino rigido con apertura a libro.\nVerve Records.\nQualche tempo dopo aver portato John Coltrane alla Impulse nel 1960, Taylor lasci\u00f2 la casa discografica per accettare l'offerta di direzione della Verve Records che gli venne offerta. L\u00ec introdusse la bossa nova in America producendo successi come \"The Girl from Ipanema\" e \"Desafinado\" di Antonio Carlos Jobim e Stan Getz.\nMentre era alla Verve, Taylor produsse anche notevoli successi commerciali di Wes Montgomery, Jimmy Smith, Bill Evans, e molti altri.\nA&amp;M Records.\nTaylor inizi\u00f2 a lavorare per la A&amp;M Records nel 1967, e l'anno seguente form\u00f2 la sua etichetta personale, la CTI (Creed Taylor Inc.) Records. La A&amp;M distribu\u00ec le uscite della CTI fino al 1969, quando Taylor lasci\u00f2 la A&amp;M per stabilire la CTI come etichetta autonoma.\nCTI Records.\nIn pochi anni Taylor stabil\u00ec la CTI tra le maggiori case discografiche jazz degli anni settanta, archiviando successi su successi con artisti come Freddie Hubbard, Stanley Turrentine, George Benson, Chet Baker, Gerry Mulligan, Nina Simone, Paul Desmond, Art Farmer, Herbie Hancock, e Ron Carter. Taylor diede vita anche ad altre etichette oltre la CTI, inclusa la Kudu Records, focalizzata sul soul-jazz di Hank Crawford, Grover Washington Jr., Esther Phillips, e altri.\nNel 1974, Taylor dovette affrontare un periodo di gravi problemi finanziari causati dalla sua scelta di crearsi la propria catena di distribuzione per i dischi della CTI, e di conseguenza fu costretto a firmare un accordo di distribuzione con la Motown. L'accordo, per\u00f2, ebbe vita breve poich\u00e9 nel 1977 Taylor volle rescindere il contratto per questioni economiche. La situazione peggior\u00f2 ulteriormente in seguito quando la CTI venne dichiarata in bancarotta a fine 1978 e Taylor dovette cedere i diritti del catalogo alla Columbia Records.\nNel 1989, Taylor cerc\u00f2 di riacquistare i nastri dalla Columbia, ma senza successo.\nRiconoscimenti.\nTaylor ha vinto numerosi Grammy Awards per la sua decennale carriera come produttore. Gli album e le canzoni per i quali fu premiato includono: \"Focus\" (Stan Getz, 1961), \"Desafinado\" (Stan Getz/Charlie Byrd, 1962), \"Conversations with Myself\" (Bill Evans, 1963), \"The Girl from Ipanema\" (Stan Getz/Joao Gilberto, 1964), \"Willow Weep for Me\" (Wes Montgomery, 1969), e \"First Light\" (Freddie Hubbard, 1972)."}
{"id": "3771620", "revid": "11959", "url": "https://it.wikipedia.org/wiki?curid=3771620", "title": "Governatorato di Wadi al Jadid", "text": ""}
{"id": "3771622", "revid": "45209544", "url": "https://it.wikipedia.org/wiki?curid=3771622", "title": "Simmenthal Brescia", "text": ""}
{"id": "3771623", "revid": "599013", "url": "https://it.wikipedia.org/wiki?curid=3771623", "title": "Walter Claus-Oehler", "text": ""}
{"id": "3771627", "revid": "2014155", "url": "https://it.wikipedia.org/wiki?curid=3771627", "title": "Terremoto dell'Appennino centro-meridionale del 1349", "text": "Il terremoto dell'Appennino centro-meridionale del 1349 \u00e8 stato un terremoto, o pi\u00f9 probabilmente un insieme di eventi sismici, verificatosi il 9 settembre 1349.\nIl sisma fu fortemente risentito in gran parte dello Stato della Chiesa (eccetto che in Romagna) e del Regno di Napoli (eccetto che in Calabria), pur producendo i suoi massimi effetti nel territorio corrispondente alle attuali regioni Abruzzo, Lazio e Molise. L'esatta localizzazione epicentrale e la sequenza temporale degli eventi rimangono alquanto incerte, ma l'intera crisi sismica fece registrare circa vittime.\nEventi sismici.\nLe fonti storiche riferiscono che la sequenza inizi\u00f2 il 22 gennaio 1349 con un evento di modesta entit\u00e0 che ebbe epicentro nel Sannio, nei pressi di Isernia, come raccontato da Sant'Antonino di Firenze nel suo \"Chronicon\". \nDa evidenziare inoltre che in Italia centrale era in corso la seconda, violentissima, pandemia di peste nera che di l\u00ec a poco si propag\u00f2 in tutta Europa, mentre l'Italia meridionale soffriva una pesante situazione economico-sociale dovuta a carestia e guerre civili.\nSequenza del 9 settembre 1349.\nNon \u00e8 ancora storicamente accertato se il 9 settembre si verificarono pi\u00f9 terremoti distinti quasi in contemporanea, oppure se si sia trattato di un unico grande evento sismico con effetti diffusi in tutto l'Italia centro-meridionale; questa seconda ipotesi, per quanto possibile, viene ritenuta poco plausibile mentre \u00e8 noto che le sequenze sismiche in Appennino possano culminare in pi\u00f9 episodi distruttivi a breve distanza di tempo, come dimostrato ad esempio dalla sequenza del 1703. Ci\u00f2 che rende unico il terremoto del 1349 \u00e8 che la sorgente sismica \u00e8 diversa in tutti e due (o quattro) gli eventi verificatisi.\nDi seguito la lista degli eventi sismici, certi o ipotizzati, relativi al 9 settembre 1349 ed elencati da nord a sud:\nNella stessa giornata si sarebbe dunque verificata \u00abla pi\u00f9 alta concentrazione di terremoti disastrosi nella storia italiana\u00bb, che, unita alla seconda pandemia di peste nera, configur\u00f2 il 1349 come \"annus horribilis\";\nDanni e vittime.\nPer estensione e intensit\u00e0, la sequenza sismica produsse gravissimi danni in numerosi centri dell'Abruzzo Ultra, della Terra di Lavoro, del Contado di Molise e dello Stato pontificio, colpendo anche Roma e Napoli. A tal proposito, un'autorevole testimonianza \u00e8 quella di Francesco Petrarca che, in occasione del Giubileo del 1350, visit\u00f2 Roma trovandola fortemente provata dai danni causati dal terremoto; il Petrarca annota che a causa del sisma erano crollati numerosi edifici civili e molte chiese. Notizie di danni nel'Urbe arrivano anche dallo storico Matteo Villani che raccont\u00f2 come gli eventi sismici \u00abfeciono cadere il campanile della chiesa grande di San Pagolo, con parte della nobile torre delle Milizie, e la torre del Conte\u00bb.\nGiovanni Villani e, soprattutto, Buccio di Ranallo annotano nelle loro Cronache la devastazione che il terremoto caus\u00f2 all'Aquila, che risultava gi\u00e0 danneggiata dal sisma del 1315; molti furono i crolli, con il conte Lalle Camponeschi che ordin\u00f2 di ammassare le macerie nei pressi di Porta Leone, impedendo cos\u00ec agli abitanti spaventati di abbandonare la citt\u00e0, che da sola cont\u00f2 circa 800 vittime.\nSecondo una memoria conservata nell'abbazia di Montecassino l'evento sismico colp\u00ec duramente l'intero Regno di Napoli. Subirono gravi danni anche Isernia, Venafro e Montecassino. A Telese Terme, nel Sannio, le ripetute scosse sismiche sconvolsero il suolo favorendo la nascita di mofete, la creazione di un lago e l'emanazione di vapori solfurei che resero l'aria irrespirabile e causarono l'abbandono della cittadina. Ad Alatri il sisma provoc\u00f2 il crollo del corpo centrale di Palazzo Gottifredo."}
{"id": "3771635", "revid": "198277", "url": "https://it.wikipedia.org/wiki?curid=3771635", "title": "Maglia azzurra", "text": "La maglia azzurra \u00e8 l'uniforme adottata da quasi tutte le compagini sportive che rappresentano l'Italia in ambito internazionale.\nStoria.\nLa prima disciplina sportiva ad adottare la maglia azzurra quale simbolo di appartenenza all'Italia fu il calcio. All'esordio della nazionale italiana di calcio, avvenuto nel 1910, fu utilizzata una divisa di colore bianco con polsini e collo inamidati e nastro tricolore appuntato sopra. Una leggenda vuole che, nel momento di decidere la prima tenuta di gioco, si fosse voluto far indossare alla selezione nazionale la maglia bianca in onore del club italiano pi\u00f9 forte del momento, la Pro Vercelli; in realt\u00e0, le fonti storiche riportano che in vista dell'esordio assoluto della nazionale non si fosse ancora raggiunto l'accordo sulla divisa ufficiale, e dunque si decise di non colorarla, lasciandola di un colore neutro, il bianco.\nLa tenuta bianca \u00e8 stata sostituita da quella azzurra il 6 gennaio 1911 quando, all'Arena Civica di Milano, fu disputato un incontro calcistico tra la nazionale italiana e quella ungherese, vinto poi per 1-0 da quest'ultima. La maglia bianca non venne accantonata completamente, ma rimase come seconda divisa.\nSulla scelta del colore azzurro sono state fatte varie ipotesi; la prima che fosse ripreso dai colori della nazionale francese (anche se questa indossa in realt\u00e0 il blu e non l'azzurro); la seconda che venisse dal colore dei mari (e del cielo) italiani e la terza che si fosse casualmente scelto un colore alternativo al bianco a causa della forte nevicata avvenuta in mattinata e del clima nebbioso esistente in citt\u00e0 in occasione della partita contro gli ungheresi (il bianco avrebbe infatti confuso i giocatori italiani con l'ambiente circostante).\nIn realt\u00e0, le fonti storiche spiegano come l'azzurro sia stato scelto in onore di Casa Savoia, dinastia regnante all'epoca in Italia, in quanto rappresentava il colore del loro casato fin dal 1360: il blu Savoia, un azzurro molto intenso. Questo, a sua volta, era stato desunto dalla tinta del manto di Maria Vergine, tradizionalmente di colore azzurro, a cui la casata era devota: a riprova delle loro origini monarchiche, sul lato sinistro delle neonate maglie azzurre venne cucita la croce sabauda, ovvero una croce bianca in campo rosso.\nIl nuovo colore impieg\u00f2 qualche anno ad affermarsi anche nelle altre compagini sportive nazionali; infatti nei Giochi della V Olimpiade (1912) il colore pi\u00f9 usato fu ancora il bianco, impiego che persister\u00e0 anche negli anni successivi nonostante il CONI (nato nel 1914) avesse fin dall'inizio raccomandato l'adozione della nuova maglia. Solo a partire dai Giochi della X Olimpiade (1932) tutti gli atleti adotteranno l'azzurro. Nel frattempo, dal 1927, sulla maglia azzurra comparve anche il fascio littorio, simbolo del regime fascista che dal 1922 governava l'Italia, e che and\u00f2 ad affiancarsi allo stemma sabaudo.\nNel secondo dopoguerra, dopo la nascita della Repubblica Italiana, a dispetto delle sue origini monarchiche, il colore azzurro fu mantenuto nelle divise sportive nazionali, ma venne eliminata la croce sabauda al cui posto, nel 1947, arriv\u00f2 uno scudetto tricolore, che da allora accompagna le maglie azzurre.\nEccezioni.\nLa nazionale di calcio ha avuto anche una brevissima parentesi con una maglia completamente nera, voluta negli anni 1930 da Benito Mussolini: questa casacca, che debutt\u00f2 nell'amichevole con la Francia del 17 febbraio 1935, venne poi utilizzata al torneo calcistico degli XI Giochi olimpici di Berlino dell'anno seguente nonch\u00e9 nella seconda gara dei Mondiali del 1938, in questo caso ancora contro i francesi padroni di casa di quell'edizione.\nNonostante l'azzurro sia ormai il colore predominante nello sport italiano, si riscontrano ai giorni nostri alcune eccezioni degne di nota:"}
{"id": "3771644", "revid": "287204", "url": "https://it.wikipedia.org/wiki?curid=3771644", "title": "Adrian Gabbarini", "text": ""}
{"id": "3771645", "revid": "1442080", "url": "https://it.wikipedia.org/wiki?curid=3771645", "title": "Meditazione (raccolta)", "text": "Meditazione (\"Betrachtung\", conosciuta in italiano anche come \"Contemplazione\") \u00e8 una raccolta di 18 brevi racconti e apologhi scritti da Franz Kafka e dedicata a M. B. (ossia Max Brod). \u00c8 stata pubblicata per la prima volta nel 1913, dall'editore Ernst Rowohlt di Lipsia, in 800 copie.\nQuesto \u00e8 il primo volume pubblicato da Kafka, che vi ha raccolto otto racconti gi\u00e0 usciti su \"Hyperion\", rivista diretta da Franz Blei e Carl Sternheim. Quattro di questi, con un quinto inedito, erano precedentemente usciti anche su \"Bohemia\", quotidiano praghese, il 27 marzo 1910; tre invece su \"Deutsche Montags-Zeitung\", (quotidiano berlinese), il 31 marzo 1913."}
{"id": "3771647", "revid": "287204", "url": "https://it.wikipedia.org/wiki?curid=3771647", "title": "Carlos Galvan", "text": ""}
{"id": "3771650", "revid": "287204", "url": "https://it.wikipedia.org/wiki?curid=3771650", "title": "Luis Galvan", "text": ""}
{"id": "3771651", "revid": "287204", "url": "https://it.wikipedia.org/wiki?curid=3771651", "title": "Ruben Galvan", "text": ""}
{"id": "3771654", "revid": "287204", "url": "https://it.wikipedia.org/wiki?curid=3771654", "title": "Atilio Garcia", "text": ""}
{"id": "3771655", "revid": "287204", "url": "https://it.wikipedia.org/wiki?curid=3771655", "title": "Claudio Garcia", "text": ""}
{"id": "3771656", "revid": "287204", "url": "https://it.wikipedia.org/wiki?curid=3771656", "title": "Enrique Garcia", "text": ""}
{"id": "3771658", "revid": "287204", "url": "https://it.wikipedia.org/wiki?curid=3771658", "title": "Javier Hernan Garcia", "text": ""}
{"id": "3771661", "revid": "287204", "url": "https://it.wikipedia.org/wiki?curid=3771661", "title": "Santiago Damian Garcia", "text": ""}
{"id": "3771662", "revid": "287204", "url": "https://it.wikipedia.org/wiki?curid=3771662", "title": "Walter Garcia", "text": ""}
{"id": "3771664", "revid": "287204", "url": "https://it.wikipedia.org/wiki?curid=3771664", "title": "Oscar Garr\u00e8", "text": ""}
{"id": "3771666", "revid": "287204", "url": "https://it.wikipedia.org/wiki?curid=3771666", "title": "Oscar Garre", "text": ""}
{"id": "3771667", "revid": "767487", "url": "https://it.wikipedia.org/wiki?curid=3771667", "title": "Trofeo ZS\u0160DI 2009", "text": "Il Trofeo ZS\u0160DI 2009, trentatreesima edizione della corsa e valida come evento dell'UCI Europe Tour 2009 categoria 1.2, si svolse il 1\u00ba marzo 2009 su un percorso di 138,5\u00a0km. Fu vinta dal croato Tomislav Dan\u010dulovi\u0107 che giunse al traguardo con il tempo di 3h30'39\", alla media di 39,449\u00a0km/h.\nPartenza con 181 ciclisti di cui 59 tagliarono il traguardo."}
{"id": "3771676", "revid": "131358", "url": "https://it.wikipedia.org/wiki?curid=3771676", "title": "Ivan Stoyanov", "text": ""}
{"id": "3771694", "revid": "287204", "url": "https://it.wikipedia.org/wiki?curid=3771694", "title": "Andrea Costa Imola Basket 2011-2012", "text": "LAndrea Costa Imola Basket, sponsorizzata \u00abAget\u00bb, ha preso parte al campionato professionistico di Legadue 2011-2012.\nHa disputato le proprie partite interne a Faenza, presso il PalaCattani.\nStagione.\nDopo quattro anni da vice, Federico Fuc\u00e0 \u00e8 promosso capo allenatore dell'Andrea Costa.\nLa societ\u00e0 conferma tre pilastri della squadra con allungamenti del contratto: Whiting, Bruttini e capitan Masoni. Vengono presi sul mercato tre giocatori importanti come Daniels, Kotti e Cournooh (italianissimo a dispetto del cognome), cui si aggiungono una giovane promessa come Turel. Completa il roster il padovano Andreaus che, pur avendo solo 25 anni, ha alle spalle diversi campionati di A Dilettanti. Obiettivo della societ\u00e0 \u00e8 raggiungere i play-off.\nDurante la preparazione si infortuna al legamento il capitano Mason. Alla prima di campionato, a Brindisi, Trent Whiting si frattura lo zigomo. L'Andrea Costa deve fare a meno del suo apporto per met\u00e0 del girone di andata. Poco tempo dopo rientra Mason ma le porte dell'infermeria si aprono per Patricio Prato. Il 15 ottobre, quando mancano 24 ore alla sfida con Barcellona, Andreaus si infortuna al ginocchio. Come se non bastasse, il giorno dopo Daniels abbandona a causa di un risentimento muscolare alla coscia dopo pochi minuti dal fischio d'inizio.\nIl 20 novembre l'atteso rientro di Whiting coincide con la vittoria in trasferta contro Veroli. L'Andrea Costa bissa il successo sette giorni dopo in casa con Forl\u00ec. Ma ai primi di dicembre la maledizione colpisce la caviglia di Curnooh, mentre dopo Natale, quando si stava ricostituendo il quintetto-base, un secondo infortunio al ginocchio toglie definitivamente Andreaus, condannandolo al riposo per il resto della stagione. L'Andrea Costa corre ai ripari ed ingaggia l'esperto Francesco Foiera. Ma non basta: Daniels non recupera e quindi la dirigenza deve tornare sul mercato. Il nuovo arrivo \u00e8 Ronald Dupree. Sembrava essere tutto finito, ma a marzo si infortuna di nuovo Whiting, questa volta al polso. L'americano finisce in calo la seconda parte della stagione, trascinando la squadra a un rendimento mediocre. L'Andrea Costa giunge all'ultimo incontro della stagione regolare terzultima in classifica con 10 vittorie all'attivo, cos\u00ec come i suoi avversari (Sant'Antimo), penultimi e a rischio retrocessione. Perde anche questo scontro e finisce penultima nella classifica finale."}
{"id": "3771695", "revid": "1124164", "url": "https://it.wikipedia.org/wiki?curid=3771695", "title": "Sacra Famiglia con san Girolamo (Previtali)", "text": "Le Sacra Famiglia con san Girolamo \u00e8 un dipinto a olio su tavola (51x80 cm) attribuito a Andrea Previtali, databile al 1525 e conservato nel Palazzo Vescovile di Brescia.\nStoria.\nNon sono noti documenti in grado di attestare le origini del dipinto, n\u00e9 come esso sia giunto al Palazzo Vescovile di Brescia. Resta pertanto ignota la sua provenienza.\nDescrizione.\nIl dipinto mostra una tradizionale Sacra famiglia composta da san Giuseppe a sinistra, Maria al centro davanti a una tenda e il Bambino Ges\u00f9 in grembo a quest'ultima, rivolto verso destra dove si trova san Giovanni Battista fanciullo. Opposto a san Giuseppe si trova invece san Girolamo.\nLo sfondo, che si pu\u00f2 intravedere ai lati della tenda dietro la Madonna, \u00e8 occupato da un profondo paesaggio naturale, rischiarato all'orizzonte.\nStile.\nLa tavola \u00e8 ascrivibile, ma non con piena certezza, alla mano di Andrea Previtali, soprattutto a causa del fitto incrociarsi dei rimandi riscontrabili in essa che, sul solido impianto mutuato da Giovanni Bellini, si innesta la lezione di Lorenzo Lotto. Quest'ultima appare molto ben distinguibile nel modo di distendere il colore con toni smaltati gi\u00e0 in preludio al cangiante, come si vede nel panneggio delle varie figure, in particolare nel velo della Madonna che si rif\u00e0 alle ridondanze di Giovanni Cariani, alla cui maniera il Previtali si accosta in alcuni dipinti dell'ultima produzione.\nDi conseguenza, la tavola \u00e8 verosimilmente databile al 1525, anche in base alle evidenze stilistiche delle due aperture sullo sfondo ai lati della Madonna: si tratta di un modo di avvertire il paesaggio che testimonia molto bene l'evoluzione verso un sempre pi\u00f9 accentuato naturalismo, affiancato da intensi guizzi luminosi in contrapposizione alla statica e contemplativa atmosfera delle figure, chiaramente di stampo belliniano."}
{"id": "3771696", "revid": "767487", "url": "https://it.wikipedia.org/wiki?curid=3771696", "title": "The Wonder Years (gruppo musicale)", "text": "I The Wonder Years sono un gruppo musica pop punk/alternative rock statunitense formatasi nel 2005 a Lansdale, in Pennsylvania. Sono attualmente sotto contratto con la Hopeless Records.\nLa band prende il nome da un saggio intitolato \"The Wonder Years\", che era stato scritto da uno degli educatori del doposcuola del cantante Dan Campbell."}
{"id": "3771698", "revid": "287204", "url": "https://it.wikipedia.org/wiki?curid=3771698", "title": "Dimitar Largov", "text": ""}
{"id": "3771705", "revid": "599013", "url": "https://it.wikipedia.org/wiki?curid=3771705", "title": "Yannick Souvr\u00e9", "text": "\u00c8 la figlia di Andr\u00e9 Souvr\u00e9."}
{"id": "3771712", "revid": "1543377", "url": "https://it.wikipedia.org/wiki?curid=3771712", "title": "Slovacchia ai Giochi della XXIX Olimpiade", "text": "La Slovacchia ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 57 atleti."}
{"id": "3771714", "revid": "1568601", "url": "https://it.wikipedia.org/wiki?curid=3771714", "title": "Cava de Sant Blai", "text": "La Cava de Sant Blai (\"cava di San Biagio\" in valenciano) \u00e8 una cavit\u00e0 artificiale a base circolare costruita nella roccia alla periferia della citt\u00e0 spagnola di Bocairente, nella Comunit\u00e0 Valenciana.\nDedicata a San Biagio, patrono della citt\u00e0, venne usata come deposito per la neve fino a che l'avvento dell'energia elettrica nel XX secolo la rese obsoleta.\nLe sue dimensioni sono:\nVi si pu\u00f2 accedere tramite una porta laterale in cima al pozzo o tramite un'altra in fondo, collegata a un tunnel di circa 20\u00a0m. Sulla cupola emisferica c'\u00e8 un'apertura, ormai chiusa, dalla quale si faceva entrare la neve.\nOggi \u00e8 aperta ai turisti e presenta al suo interno dei pannelli che raccontano la storia del commercio della neve, sia a livello mondiale che nella Comunit\u00e0 Valenciana."}
{"id": "3771715", "revid": "1568601", "url": "https://it.wikipedia.org/wiki?curid=3771715", "title": "Covetes dels Moros", "text": "Le Covetes dels Moros (\"caverne dei Mori\" in valenciano) sono un gruppo di piccole grotte artificiali situate a meno di 300 metri dal centro di Bocairente, nella Comunit\u00e0 Valenciana.\nSi tratta di una serie di cavit\u00e0 scavate nella roccia, grandi pi\u00f9 o meno come piccole stanze e affacciate con circa una cinquantina di finestre verso l'esterno. Sono presente altre cavit\u00e0 simili nella provincia di Valencia, anche se le Covetes dels Moros rimangono le pi\u00f9 grandi e famose.\nLa loro esatta datazione e funzione si presta a diverse interpretazioni, ma studi archeologici hanno rivelato che molto probabilmente risalgono al periodo ispano-arabico del X-XI secolo e fungevano da magazzini per conservare il grano. Altre ipotesi avanzate nel corso degli anni considerano le grotte come camere funerarie o abitazioni di comunit\u00e0 monastiche.\nLe cavit\u00e0 si dipanano su pi\u00f9 livelli, ai quali i turisti possono accedere grazie anche all'ausilio di scale e corde."}
{"id": "3771717", "revid": "1568601", "url": "https://it.wikipedia.org/wiki?curid=3771717", "title": "Cuevas de Canelobre", "text": "Le Cuevas de Canelobre (o Coves del Canelobre in valenciano, letteralmente \"grotte del candelabro\" in italiano) sono delle grotte situate a Busot (Alicante, Spagna), a 23\u00a0km da Alicante e con l'entrata a 700\u00a0m di altitudine sul versante settentrionale della catena del Cabez\u00f3n de Oro.\nLe grotte sono famose per la grande volta alta 70\u00a0m, simile nella forma a quella di una cattedrale.\nLe sale sono accessibili solo per speleologia a parte la prima, visitabile dai turisti. Si tratta di uno spazio di \u00a0m\u00b3 al quale si accede tramite un tunnel di circa 45\u00a0m aperto durante la guerra civile spagnola. All'ingresso ci si trova in uno spazio ampio a circa 1/3 di altezza rispetto al totale, nel quale si eseguono anche dei concerti di musica classica. Frontalmente \u00e8 situata la grande stalagmite conosciuta come \"El canelobre\" (candelabro in valenciano), che d\u00e0 il nome alle grotte, vecchia circa anni."}
{"id": "3771718", "revid": "110157", "url": "https://it.wikipedia.org/wiki?curid=3771718", "title": "Museo del Turr\u00f3n", "text": "Il Museo del Turr\u00f3n (\"museo del torrone\" in spagnolo) \u00e8 un museo che raccoglie la storia e la tecnologia utilizzata per preparare il torrone e il marzapane nella citt\u00e0 spagnola di Jijona, nella Comunit\u00e0 Valenciana. Si intreccia inoltre con la storia della citt\u00e0 stessa, famosa per la produzione dei suoi dolci natalizi (in particolare il torrone).\nSituato nella fabbrica che produce i torroni della marca El Lobo e 1880 (quest'ultimo famoso per essere \"il torrone pi\u00f9 caro del mondo\", slogan promozionale che usa da decenni), venne creato come piccolo museo negli anni sessanta da Juan Antonio Sirvent Selfa insieme al figlio Juan Antonio Sirvent Arroyo, con la consulenza di Jos\u00e9 L\u00f3pez Mira. Nonostante all'epoca fosse comune per le fabbriche di torrone della zona adibire una loro parte alla divulgazione culturale dei loro dolci, questo museo \u00e8 oggi l'unico rimasto a Jijona, dopo essere cresciuto fino al livello attuale.\nEsso si dipana su tre piani:\nDurante il periodo pre-natalizio, inoltre, \u00e8 possibile osservare come avviene la lavorazione del torrone nella fabbrica da vetrate al piano superiore."}
{"id": "3771720", "revid": "287204", "url": "https://it.wikipedia.org/wiki?curid=3771720", "title": "Yannick Souvre", "text": ""}
{"id": "3771721", "revid": "38120", "url": "https://it.wikipedia.org/wiki?curid=3771721", "title": "Covetes dels moros", "text": ""}
{"id": "3771722", "revid": "1452073", "url": "https://it.wikipedia.org/wiki?curid=3771722", "title": "Harry Potter e i Doni della Morte - Parte 2 (videogioco)", "text": "Harry Potter e i Doni della Morte - Parte 2 \u00e8 un videogioco sviluppato da EA Bright Light Studio e pubblicato da Electronic Arts per PlayStation 3, Xbox 360, Microsoft Windows, Nintendo Wii, Nintendo DS e cellulare. Il gioco, basato sul film \"Harry Potter e i Doni della Morte - Parte 2\", \u00e8 stato distribuito il 12 luglio 2011 negli Stati Uniti e il 15 luglio 2011 in Europa.\nTrama.\nIl gioco inizia dove aveva fine il precedente: i protagonisti, partendo da Villa Conchiglia, dovranno distruggere gli Horcrux rimanenti per poter cos\u00ec sconfiggere Lord Voldemort. Harry, Ron e Hermione, aiutati dal folletto Unci-Unci, si dirigono verso la Gringott, dove rubano la coppa di Tosca Tassorosso. I tre amici, poi, si dirigono a Hogsmeade. Attraverso un passaggio segreto arrivano a Hogwarts, dove dovranno superare diverse missioni per sconfiggere Voldemort.\nPersonaggi giocabili.\nI personaggi giocabili di questo gioco sono:\nAccoglienza.\nLa rivista \"Play Generation\" diede alla versione per PlayStation 3 un punteggio di 57/100, trovando doppiaggio, personaggi e ambientazioni molto fedeli a quelli del film, ma l'azione era ripetitiva e troppo semplice, reputando migliori i capitoli precedenti. Le recensioni del gioco furono miste ma per lo pi\u00f9 negative e con critiche simili a quelle del predecessore, come gameplay, la scarsa intelligenza artificiale dei nemici e la ripetitivit\u00e0 degli scontri coi Mangiamorte, ma \u00e8 ritenuto generalmente migliore del predecessore, ad esempio nei livelli e nelle meccaniche."}
{"id": "3771723", "revid": "38120", "url": "https://it.wikipedia.org/wiki?curid=3771723", "title": "Coves del canelobre", "text": ""}
{"id": "3771724", "revid": "38120", "url": "https://it.wikipedia.org/wiki?curid=3771724", "title": "Cuevas de canelobre", "text": ""}
{"id": "3771725", "revid": "38120", "url": "https://it.wikipedia.org/wiki?curid=3771725", "title": "Coves del Canelobre", "text": ""}
{"id": "3771726", "revid": "287204", "url": "https://it.wikipedia.org/wiki?curid=3771726", "title": "Volleyball Club Lorentzweiler", "text": "Il Volleyball Club Lorentzweiler \u00e8 la societ\u00e0 pallavolistica maschile lussemburghese con sede a Contern. Attualmente milita nel massimo campionato lussemburghese.\nStoria della societ\u00e0.\nIl club esiste dal 1974 e dal 1986 staziona tra le migliori squadre del campionato lussemburghese.\nNella stagione 2004-05 \u00e8 arrivato il titolo di Campione del Lussemburgo.\nGrazie a questo successo \u00e8 stato acquisito il diritto di partecipare l'anno successivo alla Top Teams Cup, esperienza chiusa al primo turno con una doppia sconfitta per 3-0 contro il team irlandese dell'University of Ulster."}
{"id": "3771727", "revid": "287204", "url": "https://it.wikipedia.org/wiki?curid=3771727", "title": "Museo del turron", "text": ""}
{"id": "3771728", "revid": "38120", "url": "https://it.wikipedia.org/wiki?curid=3771728", "title": "Museo del turr\u00f3n", "text": ""}
{"id": "3771729", "revid": "287204", "url": "https://it.wikipedia.org/wiki?curid=3771729", "title": "Museo del Turron", "text": ""}
{"id": "3771731", "revid": "39884", "url": "https://it.wikipedia.org/wiki?curid=3771731", "title": "Tito Menniti", "text": ""}
{"id": "3771733", "revid": "834", "url": "https://it.wikipedia.org/wiki?curid=3771733", "title": "LIVE 2008 I-Gods of Metal", "text": "Live 2008 - I - Gods of Metal \u00e8 un live album dei Death SS, pubblicato nel 2009 dall'etichetta Live Records / Self Distribuzione. Il CD comprende il concerto dei Death SS al Gods of Metal italiano nel 2008, a cui il gruppo ha partecipato come headliners."}
{"id": "3771737", "revid": "287204", "url": "https://it.wikipedia.org/wiki?curid=3771737", "title": "Dmitrij Vladimirovi\u010d Karakozov", "text": "Membro del gruppo clandestino \"Organizzazione\", attent\u00f2 alla vita di Alessandro II e, bench\u00e9 l'imperatore rimanesse illeso, fu condannato a morte.\nBiografia.\nDmitrij Karakozov nacque il 4 novembre 1840 in una famiglia di nobili semi-rovinati, proprietari di terre e di una cinquantina di servi nel governatorato di Saratov. Nel 1861 and\u00f2 a studiare all'Universit\u00e0 di Kazan', e ne fu allontanato per aver partecipato a manifestazioni studentesche. Vi fu riammesso nel 1863 e un professore lo ricord\u00f2 allora per \u00abil viso pallido e stanco, i capelli lunghi sulle spalle\u00bb e \u00abl'incuria dei vestiti\u00bb.\nNel 1864 pass\u00f2 all'Universit\u00e0 di Mosca, ma l'anno dopo ne fu espulso per non aver pagato le tasse. Lavor\u00f2 per due mesi da un nobile, ricavando solo disprezzo per l'aristocrazia, secondo quanto ricord\u00f2 il cugino Nikolaj I\u0161utin, gi\u00e0 seguace della \"Zemlja i Volja\" e fondatore nel 1865 della societ\u00e0 segreta \"Organizzazione\" a cui ader\u00ec anche Karakozov, insegnando in una delle scuole gratuite fondate da I\u0161utin a Mosca.\nKarakozov era tormentato dalle privazioni e dall'idea del suicidio: nel febbraio del 1866 scomparve, lasciando scritto che si sarebbe affogato. Torn\u00f2 poi, rivelando ai compagni dell'\"Organizzazione\" la sua decisione di uccidere lo zar Alessandro II. Malgrado i tentativi di dissuaderlo, si procur\u00f2 una rivoltella e nei primi di marzo del 1866 si trasfer\u00ec a San Pietroburgo. Sprovvisto di passaporto - obbligatorio in Russia per poter transitare nei diversi governatorati - nella capitale visse in semi-clandestinit\u00e0, cambiando frequentemente domicilio. Scrisse un proclama indirizzato \"Agli amici operai\" e ne fece diverse copie che lasciava nei luoghi dove essi avrebbero potuto leggerlo.\nVi scriveva che i nobili, i funzionari e gli altri ricchi \u00abvivono alle spalle del popolo semplice, succhiano il sangue del contadino\u00bb, e il responsabile era lo zar. Loro avevano creato nei secoli passati \u00abl'organizzazione statale, l'esercito\u00bb, e si erano spartiti la terra russa; \u00abil primo dei nobili\u00bb, lo zar, \u00abnon tende mai la mano al contadino\u00bb perch\u00e9 \u00e8 proprio lui \u00abil maggior nemico del popolo\u00bb. Intanto i contadini \u00abstanno diventando sempre pi\u00f9 poveri in seguito alle varie misure che accompagnano la \"libert\u00e0\"\u00bb: pertanto, aggiungeva Karakozov, \u00abho deciso di annientare lo zar malvagio e di morire io stesso per il mio amato popolo\u00bb.\nUna volta ucciso lo zar, il popolo sar\u00e0 libero e \u00abla terra non apparterr\u00e0 pi\u00f9 ai fannulloni, ma agli \"arteli\" e alle societ\u00e0 dei lavoratori\u00bb. I capitali \u00abnon verranno pi\u00f9 scialacquati dallo zar, dai nobili e dai dignitari\u00bb, ma verranno investiti nelle cooperative e i redditi saranno divisi in modo eguale tra i lavoratori. E concludeva: \u00absappiano gli operai che l'uomo che ha scritto queste parole pensa alla loro sorte, e agiscano dunque, non sperando in nessun altro all'infuori di se stessi, onde conquistarsi il proprio destino e liberare tutta la Russia dai predoni e dagli sfruttatori\u00bb.\nSembra che uno degli affiliati dell'\"Organizzazione\", Ivan Chudjakov, per quanto contrario all'attentato, resosi conto dell'intransigenza di Karakozov, abbia deciso alla fine di sfruttare l'occasione. Ad attentato avvenuto, egli avrebbe cercato di attribuirne l'origine a un complotto di nobili, in modo da provocare contro di loro un sollevamento popolare. Il 4 aprile (il 16 aprile secondo il nuovo calendario) 1866 Karakozov spar\u00f2 all'imperatore quando questi, di ritorno da una passeggiata nei giardini d'estate, si accingeva a salire in carrozza. Manc\u00f2 per\u00f2 l'obiettivo e fu immediatamente arrestato.\nL'attentato mut\u00f2 in senso ancor pi\u00f9 reazionario la politica governativa, mettendo fine alla pur timida collaborazione con le pi\u00f9 moderate forze liberali intrapresa all'epoca delle riforme. Il generale Murav'\u00ebv-Vilenskij, uno dei protagonisti della repressione polacca, fu incaricato delle indagini. Nelle campagne si diffuse l'idea che l'attentato fosse stato ispirato dai nobili, ma non ci furono le ribellioni sperate da Chudjakov, mentre gli operai delle citt\u00e0, che non avevano nessuna simpatia per gli studenti, si mantennero fedeli ai loro sentimenti monarchici: in quel periodo \u00abi lavoratori e i contadini legavano tenacemente alla fede nello zar tutte le proprie speranze in un futuro migliore\u00bb.\nLe autorit\u00e0 crearono anche la leggenda della \u00abmano provvidenziale del contadino\u00bb che aveva salvato la vita dello zar colpendo il braccio di Karakozov al momento dello sparo. Osip Komissarov, un artigiano di origini contadine, fu nobilitato, insignito dell'ordine di San Vladimiro, gli fu regalata una tenuta nella provincia di Poltava, fu fatto cadetto di un reggimento degli ussari, fu presentato in feste e ricevimenti, finch\u00e9 il suo comportamento da alcolizzato rese imbarazzante la sua presenza e fu spedito nel suo villaggio.\nKarakozov nascose la sua identit\u00e0, malgrado gli interrogatori violenti cui fu sottoposto, finch\u00e9 fu riconosciuto da un albergatore e attraverso di lui tutto il gruppo dell'\"Organizzazione\" fu sgominato. Il processo si svolse a porte chiuse nella fortezza di Pietro e Paolo e lo stesso ministro della Giustizia fece le funzioni di accusatore. Karakozov fu condannato a morte e impiccato il 15 settembre. I\u0161utin fu graziato sul patibolo e condannato ai lavori forzati a vita come Chudjakov. Altri 31 membri dell'\"Organizzazione\" furono deportati in Siberia."}
{"id": "3771741", "revid": "125912139", "url": "https://it.wikipedia.org/wiki?curid=3771741", "title": "Patente di guida per mezzi della Croce Rossa Italiana", "text": "La patente di guida per mezzi della Croce Rossa Italiana \u00e8 una speciale patente di guida di servizio, che pu\u00f2 essere concessa dalla Croce Rossa Italiana al proprio personale dipendente, o a quello volontario della stessa, per la guida di mezzi dell'associazione.\nRequisiti.\nBisogna anzitutto essere soci,\nvolontari o dipendenti e venire riconosciuti idonei alla conduzione dei veicoli C.R.I., \u00e8 rilasciata una patente di servizio, valida esclusivamente per la guida di veicoli nella disponibilit\u00e0 dell'Associazione. In caso di impossibilit\u00e0 temporanea alla emissione della patente di guida C.R.I., potr\u00e0 essere rilasciato un documento provvisorio equivalente che avr\u00e0 una validit\u00e0 massima di 90 giorni dalla data del rilascio.\nLa patente di servizio C.R.I. pu\u00f2 essere rilasciata esclusivamente al personale dipendente dell'Associazione, ai Soci attivi previsti dallo Statuto C.R.I., nonch\u00e9 ai collaboratori professionali con rapporto di convenzione a termine, limitatamente alla durata del rapporto stesso. Per comprovate esigenze locali, il Presidente Provinciale C.R.I. pu\u00f2 autorizzare il rilascio della patente di servizio C.R.I., limitatamente alle abilitazioni di tipo 1, 2 e 3 ai soci C.R.I. che, al momento della richiesta, svolgono servizi in modo occasionale per l'Associazione in una delle componenti sopraindicate.\nAbilitazione.\nLa patente di servizio prevede i seguenti tipi di abilitazioni che consentono di condurre i veicoli C.R.I. di seguito indicati:\nLe abilitazioni sono contenute in un unico documento. Se le abilitazioni sono conseguite in tempi diversi, o sono revocate ai sensi dell'art. 75 del Testo unico (aggiornato al 9 novembre 2018 con Delibera n.130 del Consiglio Direttivo Nazionale), dovr\u00e0 essere emesso un nuovo documento di guida aggiornato, con nuova numerazione, previo ritiro e conservazione del vecchio documento di guida che sar\u00e0 trattenuto agli atti del fascicolo del conducente C.R.I. Nelle note del nuovo documento sar\u00e0 citato il numero del documento precedentemente posseduto.\nI conducenti muniti di patente di Tipo 4, per poter condurre le ambulanze da trasporto, in servizio operativo, devono altres\u00ec possedere idonea abilitazione al trasporto infermi (TI) o equipollente, ed idonea formazione pratica di guida e di uso delle dotazioni di base del veicolo, curata dalla C.R.I., qualora non abbiano a bordo altro personale abilitato a detto servizio, in numero sufficiente a quello previsto dalla Legge Sanitaria Regionale vigente.\nI conducenti muniti di patente di Tipo 5 e 5b, per poter condurre ambulanze ed altri veicoli di soccorso sanitario delle categorie previste per detti tipi, in servizio operativo, devono altres\u00ec possedere l'abilitazione al soccorso per emergenze sanitarie (PS) o equipollente, ed idonea formazione pratica di guida e di uso delle dotazioni di base del veicolo, curata dalla C.R.I., qualora non abbiano a bordo altro personale abilitato a detto servizio, in numero sufficiente a quello previsto dalla Legge Sanitaria Regionale vigente.\nIl modello 138/05.\nLa nuova patente di guida CRI \u00e8 composta di 6 pagine ed \u00e8 realizzata in cartoncino pesante di colore rosa e stampata su due fronti.\nHa dimensioni 210x99 mm.ed \u00e8 strutturata in sezioni. In particolare sono previste due sezioni, riguardanti rispettivamente i rinnovi e di provvedimenti di sospensione della patente. Le sezioni relative ai dati personali e di esame vengono compilate tramite stampa. I moduli patente, in fogli di cartoncino formato A4(210x297mm.), contengono 3 patenti ciascuno facilmente distaccabili fra loro (con perforatura) e sono forniti dal Comitato Centrale CRI Servizio 14\u00b0Motorizzazione, in funzione del fabbisogno di ciascun Ufficio periferico competente per il rilascio.\nSulla patente saranno riportati a stampa, i dati personali del conducente e di rilascio della abilitazione. A margine di stampa sar\u00e0 riportato un codice univoco di controllo(anticontraffazione), generato automaticamente dal sistema informatico in fase di stampa, per consentire una facile verifica della validit\u00e0. Ad ogni ristampa, anche per duplicato o aggiornamento, la patente riporter\u00e0 un nuovo codice univoco di controllo. Il sistema informatico registrer\u00e0 la storicit\u00e0 di ogni variazione o ristampa del documento di guida interessato.\nEt\u00e0 per ottenere il rilascio.\nLa patente di servizio C.R.I. pu\u00f2 essere rilasciata solo a chi ha compiuto 18 anni. Le abilitazioni di tipo 5, 5b, 6 e 7 possono essere rilasciate soltanto a chi ha compiuto 21 anni. Previo consenso scritto dell'esercente la potest\u00e0 genitoriale sul minore, la patente di servizio C.R.I. di tipo 1 e 2B pu\u00f2 essere rilasciata a chi ha compiuto 14 anni. Le abilitazioni di tipo 5, 5b, 6 e 7 non possono essere rilasciate per la prima volta a chi ha compiuto i 65 anni.\nValidit\u00e0 e durata delle patenti.\nPer le persone che non hanno compiuto il 50\u00ba anno di et\u00e0, le patenti contenenti le abilitazioni di tipo 1, 2, 3 e 4 e 9 hanno validit\u00e0 di 10 anni. Oltre tale et\u00e0, hanno validit\u00e0 di 5 anni. Dopo il compimento dei 65 anni di et\u00e0, hanno validit\u00e0 di 2 anni.\nTutte le patenti contenenti le altre abilitazioni, hanno validit\u00e0 di 5 anni se il titolare ha meno di 60 anni. Hanno validit\u00e0 di 3 anni se il titolare ha superato il 60\u00ba anno di et\u00e0.\nPer le persone che hanno compiuto i 60 anni, le patenti contenenti abilitazioni di tipo 5 e 5b hanno validit\u00e0 di 1 anno fino al compimento del 70\u00ba anno di et\u00e0.\nPer i titolari di patente per i quali si procede alla conferma di validit\u00e0 nei due anni precedenti al compimento dell'et\u00e0 massima indicata nei commi precedenti, la durata della validit\u00e0 della patente di guida \u00e8 adeguata opportunamente in modo che la scadenza oltre i limiti di et\u00e0 sopraindicati tenga conto della durata prevista per la nuova fascia di et\u00e0.\nRequisiti psicofisici per il rilascio della patente di servizio.\nPer ottenere il rilascio della patente di guida, la persona che la richiede deve essere idonea a condurre i veicoli C.R.I.. Non pu\u00f2 ottenere la patente di servizio C.R.I. chi sia affetto da malattia fisica o psichica, deficienza organica o minorazione psichica, anatomica o funzionale tale da impedire di condurre con sicurezza veicoli a motore.\nPer ciascun tipo di abilitazione, sono indicati i requisiti psicofisici che il conducente deve possedere per ottenere il rilascio o la conferma della validit\u00e0 della patente di servizio C.R.I.\nLa patente di servizio C.R.I. non pu\u00f2 essere n\u00e9 rilasciata n\u00e9 confermata alle persone colpite da affezioni o anomalie, ovvero da minorazioni del sistema locomotore che rendano pericolosa la guida di un veicolo a motore anche se titolari di patente civile che abilita a condurre i veicoli per la cui guida \u00e8 richiesta la patente C.R.I. Limitatamente alle abilitazioni di tipo 1, 2 e 3, il divieto di rilascio di cui al comma precedente pu\u00f2 essere superato se l'anomalia o l'affezione pu\u00f2 essere corretta con l'ausilio di idonee protesi a condizione che, per tale affezione, anomalia o minorazione, sia consentito il rilascio della corrispondente patente civile senza prescrizione di adattamenti particolari del veicolo che la patente abilita a condurre.\nEt\u00e0 massima per la guida dei veicoli C.R.I..\nChi guida veicoli C.R.I. non pu\u00f2 aver superato:\nAccertamento dei requisiti psicofisici.\nSalvo che non sia stato istituito presso l'articolazione C.R.I. un ufficio sanitario, l'accertamento dei requisiti fisici e psichici deve essere effettuato da un ufficiale medico del Corpo militare volontario della Croce Rossa Italiana in servizio continuativo o dal Responsabile Sanitario di un'articolazione C.R.I., compilando un certificato.\nL'accertamento pu\u00f2 essere altres\u00ec effettuato dall'ufficio dell'Azienda Sanitaria Locale, cui sono attribuite le funzioni in materia medico-legale o da un medico abilitato al rilascio dei certificali medici per le patenti civili ai sensi dell'articolo 119 C.d.S.\nGli accertamenti richiesti devono essere effettuati in idonee strutture sanitarie. Qualora nel corso degli accertamenti di cui ai commi precedenti, sorgano dubbi circa l'idoneit\u00e0 psicofisica dell'aspirante ovvero in caso di presenza di minorazioni o mutilazioni di qualunque entit\u00e0, i medici sopra elencati sospendono l'accertamento e lo rinviano al giudizio della Commissione medica composta da tre medici dell'ufficio sanitario C.R.I. di cui all'articolo 79, se istituito, ovvero, in mancanza alla Commissione medica locale costituita in ogni provincia ai sensi dell'articolo 119, comma 4, C.d.S. che, accertata la sussistenza dei requisiti, rilascer\u00e0 un certificato di idoneit\u00e0-\nAl medico o alla struttura sanitaria collegiale che deve procedere all'accertamento sanitario, se da questi richiesto, l'aspirante deve consegnare il proprio certificato anamnestico, o autocertificazione equivalente.\nRilascio.\nRilascio senza esame.\nL'abilitazione di tipo 2 pu\u00f2 essere rilasciata, senza esame, a soggetti che siano gi\u00e0 in possesso della patente di guida di categoria A o superiore, in corso di validit\u00e0, la quale consente la guida di motocicli, conforme al modello comunitario, rilasciata in Italia ovvero in uno dei Paesi dell'Unione Europea, a condizione che i titolari non abbiano subito provvedimenti di sospensione della patente per qualsiasi causa negli ultimi 3 anni.\nLe abilitazioni di tipo 3 e 4 possono essere rilasciate, senza esame, ai soggetti che sono gi\u00e0 in possesso della patente di guida di categoria B o superiore conforme al modello comunitario, rilasciata in Italia ovvero in uno dei paesi dell'Unione Europea, in corso di validit\u00e0 a condizione che non abbiano subito provvedimenti di sospensione della patente per qualsiasi causa negli ultimi 5 anni.\nL'abilitazione di tipo 6 pu\u00f2 essere rilasciata, senza esame, ai soggetti che sono gi\u00e0 in possesso da almeno 2 anni della patente di guida di categoria C o superiore, conforme al modello comunitario, rilasciata in Italia ovvero in uno dei paesi dell'Unione Europea, in corso di validit\u00e0 a condizione che non abbiano mai subito provvedimenti di sospensione della patente per qualsiasi causa.\nL'abilitazione di tipo 7 pu\u00f2 essere rilasciata, senza esame, ai soggetti che sono gi\u00e0 in possesso da almeno 4 anni della patente di guida di categoria D, conforme al modello comunitario, rilasciata in Italia ovvero in uno dei paesi dell'Unione Europea, in corso di validit\u00e0 a condizione che non abbiano mai subito provvedimenti di sospensione della patente per qualsiasi causa.\nL'abilitazione di tipo 8 pu\u00f2 essere rilasciata, senza esame, a coloro che sono in possesso di patente di guida di categoria CE ovvero DE, conforme al modello comunitario, rilasciata in Italia ovvero in uno dei paesi dell'Unione Europea, in corso di validit\u00e0.\nL'assenza di provvedimenti di cui ai commi precedenti pu\u00f2 essere anche oggetto di autocertificazione. In caso di mendaci dichiarazioni, la patente \u00e8 revocata ai sensi dell'articolo 72.\nAi fini del rilascio senza esame di cui ai commi precedenti, le patenti militari sono equiparate alle patenti civili indicate, secondo un'apposita tabella di equipollenza, a condizione che il titolare delle stesse sia ancora in servizio al momento in cui chiede il rilascio della patente di servizio C.R.I. ovvero abbia cessato dallo stesso, da meno di 2 anni. In quest'ultimo caso, la patente militare posseduta deve risultare da attestazione rilasciata dall'amministrazione o dal comando militare o assimilato presso il quale prestava servizio prima del congedo o della cessazione dallo stesso.\nLe abilitazioni di tipo 4, 6 e 7 non possono essere rilasciate ai titolari di patenti speciali di cui articolo 116, comma 5 C.d.S. ovvero rilasciate, con analoghe limitazioni, da altri Stati membri dell'Unione Europea. Le abilitazioni di tipo 1, 2 e 3, possono essere rilasciate anche ai titolari di patenti speciali, a condizioni che, per la guida, non siano richiesti adattamenti tecnici particolari dei veicoli.\nPer ottenere la patente di servizio C.R.I., i soggetti che beneficiano del regime di rilascio \u201csenza esame\u201d devono essere effettivamente in attivit\u00e0 di servizio presso l'Associazione secondo le disposizioni interne delle componenti a cui appartengono.\nRilascio per esame.\nPer ottenere la patente di servizio C.R.I. di Tipo 5, 5b e 9, i soggetti che non beneficiano del regime di rilascio \u201csenza esame\u201d di cui all'articolo 58 devono:\nPer coloro che non sono gi\u00e0 muniti di una patente civile di guida, i programmi del corso di qualificazione e degli esami di idoneit\u00e0, sono integrati con nozioni generali che tengano conto delle norme comunitarie in materia di rilascio della patente civile.\nCorsi di qualificazione.\nSecondo le direttive impartite dall'Ufficio Centrale Motorizzazione C.R.I. e dagli Uffici Regionali Motorizzazione C.R.I., possono essere organizzati corsi di qualificazione per aspiranti conducenti C.R.I. presso tutte le articolazioni C.R.I., anche tramite le scuole o i centri di formazione C.R.I., accreditati dall'Ufficio Centrale Motorizzazione C.R.I.\nI corsi di qualificazione per la conduzioni delle abilitazioni di tipo 6, 7 ed 8 sono organizzati in ambito prevalentemente Regionale o inter-Regionale. L'organizzazione di detti corsi, \u00e8 anche delegata ai Comitati Provinciali C.R.I. che ne facciano richiesta, a condizione che dispongano di formatori e idonei veicoli C.R.I. per la formazione e l'addestramento del personale C.R.I.\nI corsi di qualificazione sono tenuti da formatori abilitati.\nI corsi di qualificazione, possono essere previsti anche nell'ambito di corsi di formazione di base o di aggiornamento e specializzazione presso tutte le articolazioni della C.R.I.\nGli appartenenti ai Corpi Ausiliari delle FF.AA della C.R.I. e al S.I.E., in alternativa, possono organizzare analoghi corsi presso proprie strutture, oppure frequentare appositi corsi qualificativi presso strutture delle FF.AA. L'Ente militare rilascia apposita attestazione che dovr\u00e0 essere parificata entro il periodo massimo di due anni, fatte salve eventuali inderogabili esigenze di servizio.\nModalit\u00e0 di effettuazione delle esercitazioni alla guida.\nAi soggetti che sono in possesso dei requisiti per condurre i veicoli C.R.I., non beneficiano del regime di rilascio senza esame, \u00e8 consentito esercitarsi alla guida di veicoli C.R.I. purch\u00e9:\nLe esercitazioni di guida possono essere effettuate solo dopo aver completato il ciclo di lezioni.\nDurante le esercitazioni di guida, le funzioni di istruttore sono svolte da uno dei soggetti abilitati. Per le esercitazioni finalizzate al conseguimento della patente contenente le abilitazioni di tipo 1, 2, 3 e 4, le funzioni di istruttore possono essere altres\u00ec svolte da una persona munita di patente di servizio C.R.I. conseguita da almeno 3 anni, valida per le medesime categorie di veicoli, ovvero da persona munita di patente di servizio C.R.I. di tipo 5, 6, 7 e 8, che sia stata riconosciuta idonea dal Presidente Provinciale C.R.I. che detiene stabilmente il veicolo C.R.I. sul quale si svolge l'esercitazione.\nPer i veicoli che non consentono il trasporto di passeggeri, le esercitazioni di guida sono svolte seguendo l'aspirante con altro veicolo C.R.I. idoneo dal quale la persona che funge da istruttore, pu\u00f2 efficacemente impartire istruzioni per la guida. In funzione della pericolosit\u00e0 dell'esercitazione, tuttavia, il Presidente Provinciale del Comitato C.R.I. che detiene stabilmente il veicolo pu\u00f2 imporre che le esercitazioni con questi veicoli avvengano in un luogo poco frequentato ovvero non soggetto a pubblico passaggio.\nQuando l'aspirante conducente autorizzato ad esercitarsi non \u00e8 munito di alcuna patente civile, le esercitazioni di guida e gli esami pratici di guida per i veicoli compresi nelle abilitazioni di tipo 3,4,5, 6 e 7 devono essere effettuate con veicoli muniti di doppi comandi. Negli altri casi, l'impiego di veicoli con doppi comandi \u00e8 facoltativo.\nDurante le esercitazioni su strade aperte al traffico, il veicolo C.R.I. deve essere munito anteriormente e posteriormente di cartelli con la scritta \u201cSCUOLA GUIDA\u201d conformi alle disposizioni del secondo comma dell'art. 334 del Reg. C.d.S.\nEsami di idoneit\u00e0 alla guida.\nL'esame di idoneit\u00e0 alla guida dei veicoli C.R.I. deve essere sostenuto davanti alla commissione permanente, nominata dal Presidente del Comitato C.R.I. competente per territorio operante nell'ambito degli Uffici cui compete il rilascio delle patenti, ovvero per il Corpo militare C.R.I. o S.I.E., dal proprio vertice. L'esame di idoneit\u00e0 per il conseguimento della patente di guida pu\u00f2 essere previsto anche nell'ambito di corsi di formazione di base o di aggiornamento e specializzazione presso tutte le articolazioni della C.R.I., ovvero di specifici corsi organizzati da scuole o centri di formazione C.R.I. In tali casi, le commissioni d'esame per i corsi di formazione o di specializzazione, devono essere integrate con un componente avente la l'abilitazione di formatore di guida C.R.I., nominato dal Direttore del Comitato Regionale e possono assolvere anche la funzione di commissione esaminatrice per il rilascio della patente di servizio C.R.I. Per ciascun abilitato alla guida \u00e8 compilato un fascicolo di abilitazione. \nL'esame di idoneit\u00e0 per il conseguimento della patente di servizio C.R.I. si articola nelle seguenti prove:\nI candidati dichiarati \"non idonei\" all'esame possono ripetere le prove, dopo aver effettuato un ciclo integrativo d'istruzione secondo le modalit\u00e0 fissate con provvedimento dell'Ufficio Centrale Motorizzazione C.R.I.\nLa commissione esaminatrice \u00e8 composta dal Presidente Provinciale competente o da un suo delegato, che la presiede, nonch\u00e9 da altri due membri, di cui almeno uno deve possedere la qualifica di formatore di guida C.R.I. e la patente di servizio C.R.I. Tale patente dovr\u00e0 essere dello stesso tipo o di tipo superiore a quella che richiedono di conseguire i candidati nel corso della sessione d'esame a cui partecipano. Gli oneri conseguenti all'attivit\u00e0 della commissione sono interamente a carico dell'articolazione C.R.I. a cui appartiene il personale che richiede il rilascio delle patenti di servizio C.R.I. La commissione \u00e8 un collegio perfetto. Nel provvedimento di nomina deve essere specificato il tipo di abilitazioni in relazione alle patenti che si devono rilasciare ed ai veicoli disponibili per le prove d'esame. La commissione rimane in carica al massimo per un anno, fatto salvo il completamento dell'ultima sessione di esame iniziata nel periodo in cui era in carica. Nel medesimo territorio Provinciale, quando esigenze di gestione lo richiedono, possono essere nominate pi\u00f9 commissioni d'esame presso le dipendenti articolazioni C.R.I. Ogni persona fisica pu\u00f2 far parte contemporaneamente di pi\u00f9 commissioni. II Presidente del Comitato Provinciale C.R.I., con l'ausilio dell'Ufficio Provinciale Motorizzazione C.R.I., programma le sedute di esame avvalendosi, con la massima rotazione possibile, delle commissioni disponibili.\nPer il personale dipendente dai Corpi Ausiliari delle FF.AA della C.R.I., la commissione \u00e8 integrata da un delegato designato dall'Ispettorato Nazionale del Corpo Militare.\nUffici competenti al rilascio delle patenti.\nLe patenti di servizio C.R.I. sono rilasciate dagli Uffici Regionali Motorizzazione C.R.I. Per il personale del Corpo militare volontario della Croce Rossa Italiana, l'Ufficio Centrale Motorizzazione C.R.I. pu\u00f2 individuare altri uffici competenti al rilascio delle patenti di servizio C.R.I. Per i dipendenti e le componenti volontaristiche del Comitato Centrale \u00e8 competente al rilascio l'Ufficio Centrale Motorizzazione C.R.I.; per gli appartenenti al Corpo Militare ed al Corpo delle Infermiere Volontarie che prestano servizio presso il Comitato Centrale \u00e8 competente l'Ufficio Centrale Motorizzazione Militare C.R.I. Se ne ricorre l'urgente necessit\u00e0, il Comitato Regionale competente a rilasciare le patenti di servizio, informati i superiori Uffici Regionali motorizzazione C.R.I., per l'effettuazione delle prove di esame, pu\u00f2 avvalersi di altri Uffici Territoriali di Motorizzazione C.R.I. presso i quali sono organizzate sedute d'esame.\nAnagrafe Nazionale dei Conducenti C.R.I..\nLa patente di servizio \u00e8 stampata dagli Uffici preposti al suo rilascio sui moduli in bianco di cui gli stessi dispongono attraverso il programma di gestione predisposto a cura dell'Ufficio Centrale Motorizzazione C.R.I. L'ufficio che cura il rilascio della patente, provvede all'aggiornamento dell'Anagrafe Nazionale dei Conducenti C.R.I. La stampa di un nuovo documento \u00e8 consentita solo dopo che gli estremi del nuovo titolo abilitativo sono stati correttamente e completamente inseriti nell'Anagrafe stessa. L'inserimento dei dati del conducente nell'Anagrafe Nazionale dei conducenti C.R.I. \u00e8 curato dell'ufficio che ha provveduto al rilascio della patente ovvero, se questa \u00e8 gi\u00e0 stata rilasciata, presso il quale \u00e8 stato effettuato l'esame per il conseguimento dell'ulteriore abilitazione contenuta nella patente stessa. In caso di esami per il rilascio di nuove abilitazioni, in aggiunta a quelle possedute, gli uffici di cui ai commi precedenti provvedono alla stampa di un'etichetta adesiva di aggiornamento, di norma, senza procedere alla stampa di un nuovo documento. L'etichetta adesiva, pu\u00f2 essere stampata solo dopo l'inserimento della nuova abilitazione nell'Anagrafe Nazionale dei conducenti C.R.I. e contiene la nuova scadenza della patente.\nConferma di validit\u00e0 della patente di servizio per i veicoli C.R.I..\nLa validit\u00e0 della patente di servizio C.R.I. deve essere confermata alla scadenza attraverso la verifica della permanenza dei requisiti psicofisici richiesti per la guida. Per il rinnovo delle patenti di tipo 5, 6, 7 e 8, il certificato medico deve riportare anche l'esito degli accertamenti supplementari previsti dalla vigente normativa civile per le corrispondenti patenti civili. La patente di servizio C.R.I. rilasciata senza esame pu\u00f2 essere rinnovata solo se, al momento fissato per la sua scadenza, \u00e8 ancora in corso di validit\u00e0 la patente civile sulla base della quale era stata rilasciata. Per confermare la validit\u00e0 della patente di servizio C.R.I., l'abilitato alla guida deve sottoporsi ad una visita medica presso gli uffici sanitari se istituiti o presso un medico specializzato indicato dall'articolazione C.R.I. di appartenenza, ovvero, in mancanza dei predetti sanitari, presso un medico civile o militare abilitato al rilascio di certificazioni mediche ai sensi dall'articolo 119 C.d.S. La visita si effettua con le modalit\u00e0 indicate. L'esito della visita medica \u00e8 contenuto in un certificato che deve essere esibito dall'interessato all'articolazione C.R.I. di appartenenza entro la data di scadenza della patente di servizio C.R.I. Se la visita medica ha evidenziato la mancanza temporanea o definitiva dei requisiti psicofisici per condurre veicoli C.R.I., l'articolazione C.R.I. che riceve l'esito della visita, sospende in via cautelare la patente, ai sensi dell'articolo 85 e ne d\u00e0 immediata comunicazione all'Ufficio Regionale Motorizzazione C.R.I. competente per territorio per l'adozione dei provvedimenti di\nsua competenza.\nPresso ciascun Comitato Regionale e Provinciale C.R.I., con provvedimento del competente Presidente, pu\u00f2 essere istituito un ufficio sanitario per la verifica dei requisiti psicofisici dei conducenti C.R.I. composto da uno o pi\u00f9 medici C.R.I. L'ufficio sanitario \u00e8 coordinato dal Direttore Sanitario Regionale o Provinciale C.R.I. e composto da medici volontari e/o dipendenti C.R.I. che siano regolarmente iscritti all'albo professionale dell'Ordine dei medici. Al predetto ufficio competono tutti gli adempimenti riguardanti le verifiche sanitarie e le certificazioni per il rilascio ed il rinnovo della patente C.R.I. Gli uffici sanitari C.R.I. di cui al comma 1 compete il rilascio delle attestazioni di idoneit\u00e0 previste dall'articolo 54 e l'effettuazione delle visite di revisione delle patenti di servizio C.R.I. Il medico preposto all'accertamento o alla verifica dei requisiti psicofisici, rilascia le relative certificazioni, previo sottoscrizione di specifica autodichiarazione sulla assenza o eventuale presenza di patologie o problematiche che possano condizionare o compromettere l'accertamento dei requisiti psicofisici, difficilmente o eventualmente non riscontrabili dalla tipologia di accertamento sanitario previsto per la idoneit\u00e0 alla conduzione di veicoli C.R.I. Il medico preposto all'accertamento o alla verifica dei requisiti psicofisici, in aggiunta o in sostituzione della autodichiarazione di cui al punto precedente, pu\u00f2 chiedere che il personale C.R.I. che intenda sottoporsi all'accertamento\ndei requisiti, presenti un certificato anamnestico, redatto dal proprio medico curante, in carta libera su apposito modello.\nDuplicato della patente di servizio per i veicoli C.R.I..\nLa patente di servizio C.R.I. deve essere duplicata a seguito di:\nAl rilascio del duplicato della patente di servizio provvede l'Ufficio Provinciale Motorizzazione competente rispetto al luogo in cui il titolare presta effettivamente servizio. La nuova patente rilasciata ha la stessa validit\u00e0 temporale di quella che sostituisce. Se l'Ufficio Provinciale Motorizzazione C.R.I. \u00e8 diverso da quello che aveva provveduto al rilascio, deve essere costituito un nuovo fascicolo del conducente, chiedendo all'Ufficio che aveva provveduto al primo rilascio la trasmissione della copia autentica del fascicolo in suo possesso. La documentazione ricevuta rimane in possesso dell'Ufficio Provinciale\nMotorizzazione C.R.I. che ha duplicato la patente. Nei casi in cui ai punti a), b) e c), alla richiesta di duplicato deve essere allegata l'attestazione di resa denuncia alle autorit\u00e0 di polizia che deve essere effettuata entro 48 ore dal momento in cui il titolare ha cognizione dello smarrimento, della sottrazione o della distruzione della patente di servizio.\nSospensione e revoca della patente di servizio.\nLa patente di servizio C.R.I. \u00e8 sospesa per un ugual periodo quando sia accertata una violazione delle norme del Codice della Strada, commesse alla guida di veicoli di servizio, che comporta la sanzione accessoria della sospensione della patente civile. La patente di servizio C.R.I. pu\u00f2 essere altres\u00ec sospesa in tutti i casi in cui il conducente abbia violato una delle norme di comportamento. In questi casi, la durata del periodo di sospensione della patente di servizio \u00e8 commisurata alla gravit\u00e0 della violazione accertata e all'eventuale recidiva nel comportamento e non pu\u00f2 comunque superare i 60 giorni.\nLa patente di servizio C.R.I. \u00e8 sospesa quando il titolare della stessa, nell'impiego dei veicoli C.R.I. per negligenza, imperizia o violazione di leggi dello Stato o del presente regolamento, abbia cagionato lesioni personali ai trasportati o a terzi. La patente di servizio \u00e8 altres\u00ec sospesa immediatamente ed in via cautelare, a prescindere dalla valutazione delle responsabilit\u00e0 correlate al sinistro di competenza dell'Autorit\u00e0 Giudiziaria, quando il titolare della stessa, nell'impiego dei veicoli C.R.I., per cause anche in corso di accertamento, abbia cagionato la morte di terzi o dei trasportati. La durata della sospensione, che \u00e8 commisurata alla gravit\u00e0 delle lesioni prodotte e delle violazioni commesse, non pu\u00f2 superare 1 anno. La patente sospesa \u00e8 immediatamente restituita qualora sia accertata l'assenza di responsabilit\u00e0 del conducente nella dinamica del sinistro. La patente di servizio C.R.I. pu\u00f2 essere sospesa per un periodo non superiore a 90 giorni, quando il titolare della stessa, nell'impiego dei veicoli C.R.I., abbia cagionato, per imperizia o negligenza, danni ai medesimi veicoli o ad altre cose dell'ente. In caso di danni ingenti la sospensione \u00e8 disposta per un periodo non superiore a 180 giorni.\nQuando il titolare della patente C.R.I. non si \u00e8 presentato alla visita per la conferma di validit\u00e0 entro 30 giorni successivi alla scadenza, la patente di servizio \u00e8 sospesa a tempo indeterminato fino all'esito positivo della visita medica di conferma di validit\u00e0. La patente \u00e8 altres\u00ec sospesa a tempo indeterminato quando il titolare non \u00e8 sottoposto alla visita di revisione entro la scadenza del termine fissato per la stessa. La sospensione dura fino all'esito positivo della visita di revisione.\nQuando a seguito di visita medica per la conferma della validit\u00e0 ovvero in occasione di visita di revisione della patente di servizio C.R.I., il titolare sia giudicato temporaneamente non idoneo alla conduzione dei veicoli di servizio, la patente di servizio \u00e8 sospesa fino all'esito positivo della successiva visita medica. La sospensione della patente \u00e8 disposta, d'ufficio o su segnalazione del responsabile dell'articolazione C.R.I. o della componente C.R.I. presso la quale presta servizio:\nIl provvedimento di sospensione della patente, che deve essere adeguatamente motivato, \u00e8 comunicato all'interessato in forma scritta; dell'atto stesso \u00e8 data notizia all'Ufficio Motorizzazione C.R.I. che ha rilasciato la patente. Il provvedimento di sospensione della patente di servizio \u00e8 altres\u00ec comunicato all'Ufficio Regionale Motorizzazione C.R.I. competente per territorio. Le comunicazioni possono avvenire anche in forma telematica, attraverso il sistema informatizzato, mediante notifica della procedura di aggiornamento dell'archivio patenti a seguito di inserimento del provvedimento di sospensione disposto.\nLa patente di servizio C.R.I. \u00e8 revocata, d'ufficio o su segnalazione del responsabile dell'articolazione C.R.I. o della componente C.R.I. presso la quale il titolare presta servizio, dal Presidente del Comitato Regionale C.R.I. competente per territorio. Della revoca \u00e8 data comunicazione all'Ufficio Centrale Motorizzazione C.R.I. per l'inserimento del provvedimento nell'Archivio nazionale degli Abilitati alla guida. La patente di servizio C.R.I. \u00e8 revocata quando il titolare non sia pi\u00f9 in possesso dei requisiti psicofisici o di et\u00e0 previsti dal presente regolamento per la conduzione dei veicoli C.R.I. che la patente abilita a condurre. Quando permangono i requisiti per il rilascio o la conservazione di una delle abilitazioni indicate, la patente viene revocata ma ne viene contestualmente rilasciata una nuova contenente le abilitazioni per i veicoli per la cui conduzione il titolare \u00e8 risultato ancora idoneo secondo le disposizioni del presente regolamento. La patente di servizio pu\u00f2 essere revocata quando il titolare nell'impiego dei veicoli di servizio, per imperizia o negligenza, sia incorso per almeno due volte in 5 anni in incidenti che abbiano cagionato lesioni gravi o morte alle persone trasportate o a terzi, ovvero danni gravi ai medesimi veicoli tali da renderli inservibili e non pi\u00f9 riparabili. La patente di servizio \u00e8 altres\u00ec revocata in tutti i casi di violazioni del Codice della Strada, commesse nel corso di un'attivit\u00e0 di servizio, comportanti analogo provvedimenti a carico del trasgressore. La patente di servizio \u00e8 sempre revocata quando il titolare cessa di svolgere servizio attivo in un'articolazione C.R.I., secondo le disposizioni dello Statuto e le norme organizzative interne della componente C.R.I. a cui appartiene.\nLa sospensione o la revoca di cui agli articoli precedenti danno luogo al materiale ritiro della patente che sar\u00e0 custodita dall'articolazione C.R.I. cui appartiene il conducente, ove si tratti di sospensione, ovvero inviata al competente Ufficio Motorizzazione C.R.I., ove si tratti di revoca. Il titolare di patente sospesa o revocata deve provvedere alla sua consegna all'articolazione C.R.I. a cui appartiene entro 5 giorni successivi a quello in cui gli \u00e8 comunicato il provvedimento. In caso di mancata riconsegna del documento, per il ritiro della patente C.R.I. pu\u00f2 essere richiesta la collaborazione di un ufficio o di un comando di polizia.\nConversione della patente di servizio.\nI titolari della patente di servizio C.R.I. con motivata istanza al competente Ufficio provinciale o regionale Motorizzazione C.R.I. possono ottenere la conversione, con le modalit\u00e0 di cui all'articolo 138, comma 5 C.d.S., nella corrispondente patente civile, previo rilascio del certificato per la conversione. Con provvedimento dell'Ufficio Centrale Motorizzazione C.R.I., sono rese note le categorie di patenti civili corrispondenti ai tipi di abilitazione. La conversione della patente di servizio C.R.I. in patente civile pu\u00f2 essere richiesta solo se il titolare di patente ha prestato servizio attivo nell'Associazione per almeno 3 anni consecutivi e, comunque, decorso almeno 1 anno dalla data di rilascio della patente stessa.\nIl rilascio del certificato per la conversione non \u00e8 consentito nel caso in cui la patente C.R.I. di servizio sia stata sospesa o revocata. La conversione pu\u00f2 essere richiesta dall'interessato durante il servizio, ovvero entro un anno dalla data dalla sua cessazione. Gli eventuali oneri della conversione sono a totale carico del richiedente.\nTabella di conversione per patenti del Ministero della Difesa.\nA questa classificazione, appartengono: Esercito Italiano, Aeronautica Militare Italiana, Marina Militare Italiana, Arma dei Carabinieri, Corpo delle capitanerie di porto\nTabella di conversione per patenti del Ministero dell'Interno.\nA questa classificazione, appartiene solo la Polizia di Stato\nA questa classificazione, appartiene solo il Corpo Nazionale dei Vigili del Fuoco\nTabella di conversione per patenti del Ministero delle Finanze.\nA questa classificazione, appartiene il Corpo della Guardia di Finanza\nTabella di conversione per patenti del Ministero della Giustizia.\nA questa classificazione, appartiene il Corpo di Polizia Penitenziaria\nTabella di conversione per patenti del Ministro delle politiche agricole alimentari e forestali.\nA questa classificazione, appartiene il Corpo Forestale dello Stato"}
{"id": "3771749", "revid": "767487", "url": "https://it.wikipedia.org/wiki?curid=3771749", "title": "Drusilasaura deseadensis", "text": "La drusilasaura (Drusilasaura deseadensis) \u00e8 un dinosauro erbivoro appartenente ai sauropodi. Visse nel Cretaceo superiore (Cenomaniano/Turoniano, circa 95 milioni di anni fa) e i suoi resti fossili sono stati ritrovati in Argentina (Patagonia).\nDescrizione.\nQuesto dinosauro \u00e8 noto per uno scheletro parziale, comprendente numerose vertebre dorsali, caludali e sacrali, una scapola sinistra e frammenti di costole. Dal raffronto con altri animali simili (come \"Mendozasaurus\") si suppone che questo animale fosse gigantesco: la lunghezza della scapola era di 143 centimetri (il 30% in pi\u00f9 di quella di \"Mendozasaurus\"), e probabilmente l'animale in vita doveva superare la lunghezza di 25 metri. \"Drusilasaura\", come tutti i sauropodi, possedeva collo e coda lunghi, un corpo voluminoso e quattro arti colonnari.\nClassificazione.\n\"Drusilasaura\" \u00e8 stato descritto per la prima volta nel 2011, e i suoi fossili sono stati ritrovati pochi anni prima nella formazione Bajo Barreal (Patagonia), nel Ranch Maria Aike di propriet\u00e0 della famiglia Ortiz de Z\u00e0rate (il nome generico \u00e8 in onore di Drusila, una giovane della famiglia). \"Drusilasaura\" \u00e8 stato ascritto al gruppo dei titanosauri, il principale gruppo di sauropodi del Cretaceo. In particolare, la forma delle vertebre di \"Drusilasaura\" \u00e8 molto simile a quella di alcuni grandi membri del gruppo, i Lognkosauria (tra cui \"Futalognkosaurus\"), dalle caratteristiche piuttosto primitive e dai colli insolitamente possenti. Se la classificazione fosse corretta, \"Drusilasaura\" rappresenterebbe il pi\u00f9 antico membro dei lognkosauri."}
{"id": "3771750", "revid": "599013", "url": "https://it.wikipedia.org/wiki?curid=3771750", "title": "Ferdinand Keller (calciatore)", "text": ""}
{"id": "3771766", "revid": "767487", "url": "https://it.wikipedia.org/wiki?curid=3771766", "title": "Latrobe City Tennis International 2011", "text": "Il Latrobe City Tennis International 2011 (Australia F12 Futures 2011) \u00e8 stato un torneo di tennis facente parte della categoria ITF Men's Circuit nell'ambito dell'ITF Men's Circuit 2011 e dell'ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Traralgon in Australia dal 14 al 20 novembre su campi in cemento.\nPartecipanti WTA.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nVincitori.\nSingolare maschile.\n Benjamin Mitchell ha battuto in finale Michael Venus 7\u20136(7\u20133), 6\u20137(2\u20137), 6\u20130\nDoppio.\n Luke Saville / Andrew Whittington hanno battuto in finale John Peers / Dane Propoggia 4\u20136, 6\u20134, [10\u20135]\nSingolare femminile.\n Casey Dellacqua ha battuto in finale Sacha Jones, 7\u20135, 7\u20136(8\u20136)\nDoppio femminile.\n Stephanie Bengson / Tyra Calderwood hanno battuto in finale Monique Adamczak / Bojana Bobusic, 6\u20137(2\u20137), 6\u20131, [10\u20138]"}
{"id": "3771771", "revid": "1543377", "url": "https://it.wikipedia.org/wiki?curid=3771771", "title": "Guilherme dos Santos Torres", "text": "Caratteristiche tecniche.\nCentrocampista duttile, completo, abile tanto nell'impostazione quanto nel recupero palla. D\u00e0 il suo meglio come centrale a ridosso della difesa (il classico \"volante\" alla brasiliana), ma non disdegna all'occorrenza inserimenti e sovrapposizioni tipiche della mezzala. Nel suo bagaglio tecnico rientra anche un potente e preciso tiro dalla distanza, qualit\u00e0 che gli ha permesso di entrare nel tabellino dei marcatori con buona continuit\u00e0.\nCarriera.\nCresciuto nelle giovanili del Portuguesa, debutta in prima squadra in campionato il 12 agosto 2009 in Duque de Caxias-Portuguesa 2-1 giocando da titolare e venendo sostituito da Fellype Gabriel al minuto 46. Nel campionato seguente gioca tre partite e nel Campionato Paulista segna il suo primo gol il 26 gennaio 2011 in Portuguesa-Ponte Preta 1-3 al minuto 18. Il 24 febbraio debutta anche in Coppa del Brasile nella vittoria per 1-0 contro il Bangu. Segna il suo primo gol nel campionato 2011 il 21 maggio nel 4-0 al N\u00e1utico al minuto 52. Si ripete poi contro Goias, Boa e Duque de Caxias.\nUdinese e prestito al Deportivo.\nIl 18 luglio 2014 l'Udinese comunica di aver acquistato il cartellino del giocatore a titolo definitivo. Ha debuttato con la maglia bianconera il 24 agosto 2014 nella partita interna di Coppa Italia disputata contro la Ternana e vinta per 5 reti a 1. L'esordio nel campionato di Serie A la domenica seguente 31 agosto 2014 contro l'Empoli. Il primo anno \u00e8 titolare e gioca 34 partite di campionato mentre il secondo anno ne gioca solo 5. Il 16 luglio 2016 viene cos\u00ec mandato in prestito in Spagna al Deportivo de La Coru\u00f1a. Il 16 giugno 2017 viene ufficializzato il suo passaggio definitivo al Deportivo per 4,5 milioni di \u20ac.\nIl 17 agosto 2018, dopo due stagioni, si trasferisce all'."}
{"id": "3771772", "revid": "729019", "url": "https://it.wikipedia.org/wiki?curid=3771772", "title": "Isola di Coburg", "text": "L'isola di Coburg (in russo \u041e\u0441\u0442\u0440\u043e\u0432 \u041a\u043e\u0431\u0443\u0440\u0433 \"ostrov Koburg\") \u00e8 una piccola isola russa nell'Oceano Artico che fa parte della Terra di Zichy nell'arcipelago della Terra di Francesco Giuseppe.\nL'isola \u00e8 stata cos\u00ec chiamata in onore della dinastia Sassonia-Coburgo-Gotha.\nGeografia.\nIsola di Coburg si trova nella parte nord della Terra di Zichy, nel canale di Triningen, 6,5\u00a0km a nord della costa nord-orientale dell'isola di Karl-Alexander e 4,5\u00a0km a sud dell'isola di Hohenlohe; ha una forma ovale e una lunghezza di circa 300\u00a0m."}
{"id": "3771774", "revid": "767487", "url": "https://it.wikipedia.org/wiki?curid=3771774", "title": "Nokere Koerse 2005", "text": "Il Nokere Koerse 2005, sessantesima edizione della corsa e valida come evento dell'UCI Europe Tour 2005 categoria 1.1, si svolse il 16 marzo 2005 su un percorso di 193,2\u00a0km. Fu vinta dall'olandese Steven de Jongh che giunse al traguardo con il tempo di 4h29'00\", alla media di 43,093\u00a0km/h.\nAll'arrivo 94 ciclisti tagliarono il traguardo."}
{"id": "3771782", "revid": "767487", "url": "https://it.wikipedia.org/wiki?curid=3771782", "title": "The 666 Box", "text": "The 666 Box \u00e8 un cofanetto dei Death SS, pubblicato nel 2003 dalla Lucifer Rising; il box set contiene 6 canzoni, nella versione singolo 7'."}
{"id": "3771783", "revid": "767487", "url": "https://it.wikipedia.org/wiki?curid=3771783", "title": "I Love Melvin", "text": "I Love Melvin \u00e8 un film statunitense del 1953 diretto da Don Weis.\nTrama.\nJudy Schneider, attrice a tempo perso, sogna di diventare una star di Hollywood. Un giorno si scontra a Central Park con Melvin, assistente di un fotografo di una rivista. Melvin si innamora di Judy, il cui padre disapprova per\u00f2 l'idillio poich\u00e9 vuole che la figlia sposi Harry Flack, erede di una fabbrica di scatole di carta. Allo scopo di impressionare Judy e la sua famiglia, Melvin racconta di avere un ruolo ben pi\u00f9 importante all'interno della redazione della rivista e promette alla ragazza di farla apparire sulla copertina. Organizza cos\u00ec alcune sedute di scatti fotografici per passare del tempo con lei. La sua farsa viene scoperta quando Judy non appare sulla copertina e lei scopre che lui \u00e8 solo un umile assistente.\nProduzione.\nIl film fu prodotto da Metro-Goldwyn-Mayer e diretto da Don Weis.\nDistribuzione.\nIl film fu distribuito negli Stati Uniti nel 1953 dalla Metro-Goldwyn-Mayer al cinema.\nAlcune delle uscite internazionali sono state:\nPromozione.\nLe tagline sono:"}
{"id": "3771784", "revid": "1543377", "url": "https://it.wikipedia.org/wiki?curid=3771784", "title": "Code talker", "text": "Code talker (in italiano: \"parlante in codice\") \u00e8 un termine usato in lingua inglese per descrivere una persona che parla usando un linguaggio codificato. Esso \u00e8 frequentemente usato per indicare i 400 nativi americani che prestarono servizio come Marines degli Stati Uniti, il cui lavoro principale era di trasmettere messaggi tattici segreti. I code talker trasmettevano questi messaggi attraverso reti telefoniche o radio, usando codici linguistici sviluppati sulle loro lingue native. Il loro servizio increment\u00f2 le comunicazioni in termini di velocit\u00e0 di cifratura su entrambe le sponde delle linee operative dei fronti della seconda guerra mondiale.\nIl termine \"code talker\" \u00e8 comunemente associato con gli speaker Navajo, reclutati specialmente durante la seconda guerra mondiale dai Marines per servire nella guerra del Pacifico. I code talker, tuttavia, ebbero come pionieri del loro campo gli indiani Choctaw che prestarono servizio nella prima guerra mondiale e che venivano chiamati \"Choctaw code talker\".\nAltri code talker appartenenti ad altre trib\u00f9 di nativi furono impiegati dall'Esercito degli Stati Uniti durante la seconda guerra mondiale, inclusi i Cherokee, i Choctaw, i Lakota, i Mesquakie e i Comanche. Anche discendenti di immigrati appartenenti al popolo basco furono reclutati dai Marines come code talker nella seconda guerra mondiale, per operare in zone di guerra dove non ci si aspettava vi fossero individui in grado di capire la lingua basca.\nCherokee.\nIl primo uso di nativi americani nell'esercito americano per trasmettere messaggi sotto il fuoco nemico si ebbe con un gruppo di truppe Cherokee, impiegate dalla 30\u00aa Divisione di Fanteria che serv\u00ec lungo il fronte britannico durante la seconda battaglia della Somme. Secondo l'ufficiale divisionale incaricato, essi presero servizio nel settembre 1918, sotto il comando britannico.\nChoctaw.\nDurante la prima guerra mondiale, il comandante di una compagnia dell'esercito americano, il capitano Lawrence, ud\u00ec Solomon Louis e Mitchell Bobb conversare nella lingua Choctaw. Si mise cos\u00ec alla ricerca di altri uomini che parlassero quella lingua e nel suo battaglione ne trov\u00f2 in totale otto. In realt\u00e0, ben quattordici soldati Choctaw, della 36\u00aa Divisione di Fanteria, si addestrarono all'uso della loro lingua come un codice. Essi contribuirono alla vittoria dell'American Expeditionary Forces in diverse battaglie, durante l'offensiva della Mosa-Argonne in Francia, verso la fine della guerra. Appena 24 ore dopo che i talker Choctaw presero servizio come radio-operatori, la battaglia aveva cambiato corso e in meno di 72 ore i tedeschi furono fermati e gli alleati erano gi\u00e0 in piena fase d'attacco.\nQuesti radio-operatori, oggi, sono conosciuti come \"Choctaw Code Talker\".\nComanche.\nAdolf Hitler era a conoscenza dell'uso fruttuoso dei code talker durante la prima guerra mondiale. Egli invi\u00f2 un team di circa trenta antropologi per imparare la lingua dei Nativi d'America prima dello scoppio della seconda guerra mondiale. Tuttavia, fu molto difficile anche per loro imparare i molti linguaggi e dialetti esistenti. Proprio perch\u00e9 i nazisti si erano interessati a queste lingue, l'esercito americano non cre\u00f2 un programma di addestramento per code talker su vasta scala per il fronte europeo della guerra. Solo quattordici code talker Comanche presero parte allo sbarco in Normandia e servirono nella 4\u00aa Divisione di Fanteria, sempre sul fronte europeo. I Comanche della 4\u00aa Signal Company compilarono un vocabolario di pi\u00f9 di 100 termini in codice, usando parole o frasi del loro stesso linguaggio. Usando un metodo sostitutivo simile a quello usato dai Navajo, la parola Comanche per identificare, per esempio, un carro armato era una \"tartaruga\", un bombardiere era un \"aeroplano in gravidanza\", una mitragliatrice veniva chiamata \"macchina da cucire\" mentre Adolf Hitler era il \"pazzo uomo bianco\".\nDue code talker Comanche erano assegnati ad ogni reggimento, il resto al quartier generale della 4\u00aa Divisione. Poco dopo lo sbarco ad Utah Beach, il 6 giugno 1944, i Comanche cominciarono a trasmettere messaggi. Qualcuno di loro rimase ferito ma nessuno mor\u00ec.\nNel 1989, il governo francese premi\u00f2 i code talker Comanche, nominandoli cavalieri dell'Ordine nazionale al merito. Il 30 novembre 1999, il Dipartimento della Difesa degli Stati Uniti consegn\u00f2 a Charles Chibitty il premio Thomas Knowlton.\nMesquakie.\nI Mesquakie usarono il loro linguaggio in codice contro i tedeschi in Nordafrica. 27 Mesquakie, dei quali il 16% dell'Iowa, si arruolarono nell'esercito nel gennaio 1941.\nBaschi.\nIl capitano Frank D. Carranza ide\u00f2 l'uso della lingua dei Baschi come codice, nel maggio 1942 dopo un incontro di 60 Marines di discendenza basca in una base a San Francisco. Il suo superiore fu per\u00f2 giustamente cauto. C'erano trentacinque Gesuiti ad Hiroshima, guidati da Pedro Arrupe. In Cina e nelle Filippine, vi erano colonie di giocatori baschi di Jai alai e vi erano sostenitori della Falange spagnola in Asia. I code talker baschi furono perci\u00f2 tolti da questi fronti di guerra e furono inizialmente impiegati, in prova, per trasmettere informazioni logistiche fra le isole Hawaii e l'Australia.\nIl 1\u00ba agosto 1942, i tenenti Nemesio Aguirre, Fern\u00e1ndez Bakaicoa e Juanna ricevettero un messaggio codificato nel loro codice da San Diego, da parte dell'ammiraglio Chester Nimitz, il quale li avvertiva dell'imminente inizio dell'operazione Apple (l'operazione Mela), il cui scopo era impossessarsi delle isole Salomone, fino ad allora in mani giapponesi. Essi inoltre furono impiegati per trasmettere l'ordine di inizio della campagna di Guadalcanal, il 7 agosto. Con il proseguimento della guerra nel Pacifico, al codice basco fu preferito quello dei Navajo.\nNavajo.\nPhilip Johnston propose ai Marines degli Stati Uniti di usare la lingua navajo, all'inizio della seconda guerra mondiale. Johnston, veterano della prima guerra mondiale, era cresciuto nella riserva Navajo come figlio di un missionario e fu uno dei pochi non-Navajo a parlare correttamente la loro lingua. Dato che la lingua Navajo possiede una grammatica molto complessa, non si riesce ad avere una mutua intelligibilit\u00e0 con nessun'altra lingua, nemmeno con gli altri idiomi della famiglia Na-Den\u00e9, senza contare che la lingua Navajo, oggi, \u00e8 praticamente solo una lingua orale. In questo senso Johnston riconobbe nei Navajo la soluzione alla richiesta dei militari di trovare un codice indecifrabile. La lingua Navajo viene parlata solo nelle terre Navajo del sud-ovest degli Stati Uniti e la sua sintassi e la qualit\u00e0 dei toni, per tacere dei dialetti, fanno di essa una lingua non comprensibile ad alcuno senza un'esposizione prolungata ed un insegnamento della lingua stessa. Una stima indica che allo scoppio della seconda guerra mondiale poco pi\u00f9 di 30 non-Navajo, nessuno di essi giapponese, potevano comprendere la lingua Navajo.\nAll'inizio del 1942, Johnston incontr\u00f2 il maggior generale Clayton B. Vogel, il comandante generale dei Corpi Anfibi, della Flotta del Pacifico statunitense, con il suo staff. Johnston fece dei test simulando delle condizioni di battaglia che dimostrarono che i Navajo potevano cifrare, trasmettere e decifrare un messaggio di tre righe, in inglese, in appena 20 secondi, contro i 30 minuti richiesti da una macchina dell'epoca. Il generale Vogel accett\u00f2 di reclutare 200 Navajo nei Marines. I primi 29 reclutati erano gi\u00e0 in addestramento nel maggio 1942. Il primo gruppo di Navajo cre\u00f2 il codice Navajo, presso Camp Pendleton, Oceanside (California). Il codice Navajo fu ufficialmente sviluppato e modellato secondo il \"Joint Army/Navy Phonetic Alphabet\", precursore dell'alfabeto fonetico NATO, che associava alle lettere dell'alfabeto inglese a delle parole in lingua inglese. Come \u00e8 stato dimostrato, a fare lo spelling a voce di tutti i termini, lettera per lettera, si impiega troppo tempo, cos\u00ec furono usate parole identificative per alcuni termini, concetti, tattiche e strumenti della guerra moderna (come \"patata\" per le bombe a mano o \"tartaruga\" per i mezzi corazzati). Alcune di queste parole entrarono a far parte del vocabolario dei Marines e sono comunemente usate ancora oggi per riferirsi agli oggetti a cui fanno riferimento.\nUn libro di codice fu sviluppato per insegnare le parole e i concetti fondamentali alle nuove reclute. Il testo era usato solamente dagli allievi e non era mai portato sul campo di battaglia. I code talker memorizzavano tutti questi termini e facevano pratica per usarli rapidamente sotto condizioni stressanti durante l'addestramento. Un individuo non addestrato all'uso del codice non poteva avere idea del significato dei messaggi anche se conosceva la lingua Navajo, egli sentiva solo stringhe troncate e disgiunte di sostantivi e verbi singolarmente e non relazionati tra loro.\nI code talker Navajo furono elogiati per la loro abilit\u00e0, velocit\u00e0 e precisione maturati durante tutta la guerra. Nella battaglia di Iwo Jima, il maggiore Howard Connor, ufficiale alle trasmissioni della 5\u00aa Divisione Marine, aveva sei code talker Navajo al suo comando per tutto il tempo, durante i primi due giorni di battaglia. Questi sei inviarono e ricevettero 800 messaggi, tutti senza errori. Connor, in seguito, afferm\u00f2: \"Se non fosse stato per i Navajo, i Marines non avrebbero mai conquistato Iwo Jima.\"\nCon il proseguire della guerra, altre parole in codice furono aggiunte e il programma d'addestramento fu esteso. In altre circostanze, parole informali in codice furono usate per particolari campagne militari e non vennero diffuse su tutti i fronti. Per assicurarsi un consistente uso delle terminologie in codice lungo il fronte del Pacifico, una rappresentanza dei code talker di ciascuna delle divisioni dei Marines si incontr\u00f2 nelle Hawaii per discutere i cambiamenti al codice, come incorporare nuovi termini e aggiornare il libro del codice. Ogni rappresentativa insegn\u00f2 ogni variazione ai code talker non presenti al meeting. Per esempio, la parola Navajo per l'uccello \"poiana\" veniva usata per identificare il bombardiere mentre la parola Navajo per identificare il \"sottomarino\", letteralmente, significava \"pesce di ferro\".\nL'impiego dei code talker Navajo continu\u00f2 per tutta la guerra di Corea e dopo, quando fu messa da parte nei primi anni della guerra del Vietnam.\nRiconoscimento post-bellico.\nI code talker non ricevettero riconoscimenti fino alla declassificazione delle informazioni militari, nel 1968. Nel 1982, ai code talker fu dato un Certificato di Riconoscimento da parte del Presidente degli Stati Uniti Ronald Reagan che rinomin\u00f2, inoltre, il 14 agosto 1982 come il \"Giorno dei Code Talker Navajo\" (\"Navajo Code Talkers Day\").\nIl 21 dicembre 2000, il Congresso degli Stati Uniti approv\u00f2, e il Presidente Bill Clinton firm\u00f2, la Public Law 106-554, 114 Statute 2763, che premi\u00f2 con la Congressional Gold Medal 29 code talker Navajo della seconda guerra mondiale. Nel luglio 2001, il Presidente George W. Bush consegn\u00f2 personalmente la Medaglia a quattro code talker sopravvissuti fino a quell'estate (un quinto code talker sopravvissuto non fu in grado di partecipare), in una cerimonia tenuta sotto la cupola del Campidoglio. La medaglia d'oro fu consegnata anche ai familiari dei 24 code talker non pi\u00f9 in vita.\nIl 17 settembre 2007, 18 code talker Choctaw furono premiati postumi, con la Texas Medal of Valor dall'Aiutante Generale di Stato del Texas per il loro servizio reso durante la prima guerra mondiale. Il 13 dicembre 2007, l'H.R. 4544, il Code Talker Recognition Act (Atto di Riconoscimento dei Code Talker), fu introdotto nella Camera dei Rappresentanti (la Camera dei deputati americana). Questo Atto riconobbe il servizio reso da ogni code talker che serv\u00ec nell'esercito statunitense, assegnando per tutti una Medaglia d'oro del Congresso e per ciascuno una medaglia d'argento, inclusi anche 8 Mesquakie.\nCultura di massa.\nIl film del 2002 \"Windtalkers\" \u00e8 basata sulla storia dei veri code talker Navajo che servirono nei Marines durante la seconda guerra mondiale. Il film fu criticato per aver rappresentato il personaggio Navajo con un ruolo secondario e non come il vero protagonista del film. La trama del film venne sviluppata attorno a delle \"guardie del corpo\" bianche dei code talker a cui venne ordinato di ucciderli se fossero finiti in mani giapponesi. Fu inoltre a lungo criticato per l'uso di stereotipi di Nativo americano ed est asiatico.\nIl film del 1959 \"Sacro e profano\" vedeva Charles Bronson nei panni del sergente John Danforth, un code talker Navajo.\nIl romanzo storico \"Code Talker\" racconta la storia di un gruppo di Navajo che serv\u00ec nei Marines sul fronte del Pacifico durante la seconda guerra mondiale."}
{"id": "3771792", "revid": "184755", "url": "https://it.wikipedia.org/wiki?curid=3771792", "title": "Arnaldo Mauri", "text": "Biografia.\nStudi e carriera accademica.\nFiglio di Ermenegildo Mauri e di Egle Riva, dopo aver frequentato il Liceo classico Cesare Beccaria (allievo di Daniele Mattalia e di Giovanni Maria Bertin), al termine degli studi universitari si \u00e8 laureato nel 1954 in Economia e commercio presso l'Universit\u00e0 Bocconi di Milano, iniziando subito dopo l'attivit\u00e0 di ricerca e di docenza come allievo di Giordano Dell'Amore. Nel periodo 1955-57 ha studiato a Bloomington (Indiana) presso la \"Kelley School of Business\" dell'Universit\u00e0 dell'Indiana (MBA) sotto la guida di John P. Lewis (che poi sar\u00e0 Economic Adviser del Presidente John F. Kennedy e Dean della \"Woodrow Wilson School\" dell'Universit\u00e0 di Princeton). Tornato in Italia, ha conseguito la Libera docenza nel 1962 per poi ottenere nel 1964 l'ordinariato e una cattedra nell'ateneo di Ancona, chiamato da Giorgio Fu\u00e0, e ha tenuto corsi nell'Universit\u00e0 Bocconi, . Ha successivamente insegnato nell'ateneo di Verona e nell'Universit\u00e0 degli Studi di Genova per approdare infine nel 1974 all'Universit\u00e0 degli Studi di Milano, dove \u00e8 stato Direttore dell'Istituto di Economia, per un ventennio, e Preside della Facolt\u00e0 di scienze politiche (1984-85). In questa facolt\u00e0 ha tenuto la cattedra di Economia e politica monetaria e poi quella di Economia degli intermediari finanziari sino al 2008. Dal 2001 \u00e8 Membro effettivo per la Classe di Scienze morali - Sezione di Scienze, giuridiche, politiche ed economiche dell'Istituto Lombardo Accademia di Scienze e Lettere.\nAttivit\u00e0 scientifica.\nMauri, autore e coautore di alcuni volumi, di parti di volumi e di numerosi articoli pubblicati su riviste italiane e straniere, si \u00e8 dedicato inizialmente allo studio della banca centrale e dei sistemi bancari per poi orientarsi verso ambiti di ricerca riguardanti la mobilitazione del risparmio, gli intermediari finanziari e il credito nei paesi in via di sviluppo, la finanza informale e il microcredito. Per l'avvio dei suoi studi sull'Etiopia gli furono utili gli incontri con 3 docenti dell'Universit\u00e0 di Addis Abeba: Richard Pankhurst, Befekadu Deguefe e, in seguito, anche Dejene Aredo mentre a Dakar nel 1969 avrebbe avuto un incontro con Samir Amin. Presso l'Universit\u00e0 di Dar es Salaam nel 1968 partecip\u00f2 a un seminario su invito di Giovanni Arrighi sullo sviluppo dell'Africa. Sempre in Tanzania, nel 1984, ebbe un incontro col il Presidente Julius Nyerere. Occupandosi dei sistemi bancari dei paesi del Terzo Mondo e in particolare anche di repressione finanziaria nei mercati finanziari rurali, ha consolidato rapporti con Edward S. Shaw della Stanford University. Dale W. Adams dell'Ohio State University e Peter J. Drake dell'Universit\u00e0 del New England, successivamente Vice-Chanchellor dell'Universit\u00e0 Cattolica Australiana e Pedro Pablo Kuczynski, 45\u00ba Presidente del Per\u00f9 (2016). Ha potuto in tal modo fondare e dirigere per quasi un trentennio la rivista \"Savings and Development\" con il supplemento \"African Review of Money, Finance and Banking\". Inoltre fa parte o ha fatto parte dei comitati scientifici o di redazione delle riviste: (1) \"International Review of Economics\", (2) \"Indian Journal of Applied Economics\", (3) \"Journal of Development Studies\", (4) \"Journal of Financial Management and Analysis\", (5) \"Revue Internationale d'Histoire de la Banque\", (6) \"Acta Universitatis Danubius\", (7) \"Analele Universitatii Spiru Haret\", (8) \"Il Nuovo Management\", (9) \"International Journal of Educational Economics and Development\", (10) \"Economia Internazionale delle Fonti di Energia\", (11) \"Finafrica Bulletin\", (12) \"Economia e Politica Industriale\", (13) \"Annals of the University of Petrosani-Economics\", (14) \"International Journal of Applied Economics and Econometrics\" (Rutgers). Ha diretto alcune collane di volumi presso l'editore Giuffr\u00e8 e ha fatto parte del Comitato direttivo della \"Collana internazionale di saggi monetari, creditizi e bancari\" (Laterza-Cariplo). \u00c8 stato membro del Board of Directors dell\u2019\"International Society for the Advancement of Business Research\" dell'Universit\u00e0 dell'Indiana.\nAttivit\u00e0 all'estero e collaborazione con organismi internazionali.\nMauri ha compiuto missioni di studio, consulenza e assistenza tecnica in diversi paesi africani, asiatici e dell'Europa orientale per conto delle Nazioni Unite, della FAO, della CEE, della Banca Mondiale, dell'OCSE e di Finafrica anche nel quadro di progetti di cooperazione, i quali beneficiavano dell'aiuto della Cassa di Risparmio delle Provincie Lombarde. In Etiopia, dopo aver illustrato il progetto in un primo incontro con l'Imperatore Hail\u00e9 Selassi\u00e9, si \u00e8 occupato della creazione di un istituto di credito statale specializzato nella raccolta di risparmio e nell'erogazione di mutui per la casa, la \"Savings &amp; Mortgage Corporation of Ethiopia\" (oggi \"Construction &amp; Business Bank\") con sede in Addis Abeba e un'articolazione di filiali nel paese.. Questo istituto, dopo l'ascesa del suo presidente alla carica di Governatore della Banca nazionale d'Etiopia, la banca centrale del paese, nel 1975 mut\u00f2 il nome in \"Housing and Savings Bank\" estendendo la propria sfera operativa all'Eritrea con una sede in Asmara. Arnaldo Mauri ne ha ricoperto la carica di consigliere di amministrazione durante il periodo 1970-1975. La carica non gli venne riconfermata per il periodo successivo perch\u00e9, a seguito di un colpo di Stato, si era insediata nel paese, con l'appoggio sovietico, la dittatura di Menghistu Hail\u00e8 Mari\u00e0m. Il nuovo regime gli consent\u00ec tuttavia la continuazione dell'assistenza alla banca. Nei medesimi anni Mauri, a Mogadiscio, dopo un incontro con il presidente somalo Siad Barre. aveva collaborato alla creazione della \"Somali Savings and Credit Bank\" una cassa di risparmio nazionale con filiali in tutta la Somalia che ha beneficiato dell'aiuto delle casse di risparmio italiane.. Mauri \u00e8 stato relatore ufficiale in numerosi convegni indetti da organismi internazionali, fra i quali si ricordano:\nMauri ha tenuto conferenze, seminari e cicli di lezioni presso universit\u00e0, centri di formazione, istituti di ricerca stranieri e per il \"Centre Africain d'Etudes Monetaires\" di Dakar. Fra l'altro, \u00e8 stato ospite dell'Universit\u00e0 di Asmara (1964), della \"Bank of Sudan\" (Khartoum 1968), della \"Caisse d'Epargne et de Pr\u00e9voyance\" (Algeri 1973), della Japan Foundation (Tokyo, Osaka, K\u014dbe e Kyoto 1981), dell'Istituto per l'Africa dell'Accademia delle scienze dell'URSS (Mosca 1982), dell'Asociaci\u00f3n Latinoamericana de Instituciones Financieras para el Desarrollo (Lima 1984) dell'Asian Development Bank (Manila 1984), della \"Bank of Tanzania\" (Dar es Salaam e Arusha 1984), dell'International Institute of Social Studies (L'Aia 1985), dell'East-West Center (Honolulu 1987), della \"Government Savings Bank of Thailand\" (Bangkok e Chiang Mai 1988), della Banca Popolare Cinese (Pechino, Canton e Wuhan 1991) della Universit\u00e0 di economia di Praga (1992) e della Central Bank of Malta (Valletta) (1991997). \u00c8 stato membro del \"Development Cooperation Committee\" dell\u2019\"International Savings Banks Institute\" (1969-1989), comitato presieduto dall'ambasciatore svedese David Wirmark, dell\u2019\"Indiana University International Business Forum\" e dell' \"U.N. Advisory Panel for Human Settlement Fund\" (1974), presieduto da Pierre-Paul Schweitzer, gi\u00e0 Direttore generale del Fondo monetario internazionale.\nAttivit\u00e0 in Italia.\nNegli anni '50 Mauri \u00e8 stato Segretario della \"Scuola di perfezionamento in economia aziendale per la formazione di quadri direttivi di azienda\" della Bocconi diretto dal prof. Dell'Amore, che successivamente si sarebbe trasformata in SDA Bocconi School of Management. Sempre alla Bocconi ha lavorato presso l'IEFE come vicedirettore a fianco del direttore Luigi Guatri. A partire dagli anni settanta ha collaborato con il \"Centro per l'assistenza finanziaria ai paesi africani\" (Finafrica), creato dalla Cariplo, dove \u00e8 stato responsabile dell'attivit\u00e0 di ricerca e delle pubblicazioni. Nel 1971 \u00e8 stato chiamato a far parte del gruppo di lavoro FAO-Cariplo, presieduto da Giordano Dell'Amore, le cui ricerche sono state alla base della Conferenza mondiale sul credito agrario nei paesi in via di sviluppo, tenutasi a Roma presso la FAO nel 1975. \u00c8 stato sindaco della Banca d'Italia (1987-1998), della Cassa di Risparmio delle Provincie Lombarde, di Monteshell (1963-1973) e di Banca Mediolanum. \u00c8 stato Presidente della Commissione regionale CONSOB per l'Albo dei promotori finanziari della Lombardia, Vice Presidente di Italgas e dell'Istituto per la Scienza dell'Amministrazione Pubblica e Consigliere di amministrazione di Banca Popolare di Milano durante i mandati di presidenza di Piero Schlesinger e di Francesco Cesarini, di Banca Agricola Milanese e della Fondazione Giordano Dell'Amore. Nel 1999 ha collaborato con la sede di Roma dell'Accademia rumena. \u00c8 stato membro dei comitati scientifici di alcuni enti, fra i quali si ricorda:\nPubblicazioni.\nSi elencano alcune pubblicazioni:\nVolumi o parti di volumi\nArticoli su riviste\nWorking Paper"}
{"id": "3771796", "revid": "1924342", "url": "https://it.wikipedia.org/wiki?curid=3771796", "title": "Live at the Royal Albert Hall (Adele)", "text": "Live at the Royal Albert Hall \u00e8 il primo album dal vivo della cantante britannica Adele, pubblicato il 29 novembre 2011 dalla XL Recordings.\nIl disco.\nContiene un totale di 17 brani scelti tra quelli inclusi negli album \"19\" e \"21\", con l'aggiunta di alcune cover. Tutte le canzoni sono state registrate nella tappa londinese del tour \"Adele Live\", svoltasi il 22 settembre 2011 al Royal Albert Hall.\nA seguito del suo doppio formato, \"Live at the Royal Albert Hall\" \u00e8 stato incluso talvolta nelle classifiche degli album, altre volte in quelle relative ai DVD musicali, a seconda dei diversi paesi. Negli Stati Uniti, dove \"Billboard\" ha deciso di includerlo nella classifica relativa ai DVD, ha debuttato direttamente al primo posto, con 96.000 copie vendute durante la prima settimana, ed ha in seguito conservato la vetta per ventitr\u00e9 settimane, record assoluto per un'artista femminile, con un totale di 853.000 copie vendute. Il DVD ha inoltre raggiunto la prima posizione in diversi paesi, tra i quali Danimarca, Francia, Irlanda, Svezia ed Australia, paese nel quale \u00e8 stato anche il pi\u00f9 venduto dell'anno.\nNelle classifiche degli album, \"Live at the Royal Albert Hall\" \u00e8 arrivato al primo posto in Portogallo e nei Paesi Bassi per 5 settimane, raggiungendo invece la top 20 in paesi come Italia, Spagna (rimanendo in classifica 74 settimane), Messico e Germania (rimanendo in classifica 61 settimane).\nTracce.\nDVD.\nIl DVD \"Live at the Royal Albert Hall\", affidato alla regia di Paul Dugdale, include le stesse tracce che costituiscono il CD omonimo."}
{"id": "3771801", "revid": "1543377", "url": "https://it.wikipedia.org/wiki?curid=3771801", "title": "Ovaio multifollicolare", "text": "Le ovaie multifollicolari o multicistiche (il cui acronimo \u00e8 MFO, derivante dall'inglese Multifollicular ovaries) sono state descritte da Adams e colleghi nel 1985.\nDefinizione.\nSi differenziano dall'Ovaio policistico (PCO o PCOS), avendo un minor numero di cisti (6-10 per ovaio), che tendono ad essere pi\u00f9 grandi (fino a 10 mm di diametro), distribuite in tutto l'ovaio in modo sparso e non corticale e senza ipertrofia dello stroma.\nCause.\nLe ovaie multifollicolari non sono una condizione patologica e si incontrano normalmente durante la pubert\u00e0, ma possono persistere o comparire anche in et\u00e0 adulta nei casi di:\nLe ovaie di questo tipo possono comportare irregolarit\u00e0 mestruali (polimenorrea, amenorrea, oligomenorrea) ma senza gli squilibri ormonali e metabolici della PCOS (iperandrogenismo e insulino-resistenza) . Possono riprendere un aspetto normale dopo l'aumento di peso o il trattamento con GnRH pulsatile, mentre PCO conservano il loro aspetto per tutta la vita riproduttiva, a prescindere dal ritmo del ciclo mestruale, la gravidanza o il trattamento farmacologico. Le donne con MFO hanno normali livelli di LH e andT ridotti livelli di ormone follicolo-stimolante (FSH) rispetto alle donne con PCO. "}
{"id": "3771812", "revid": "371529", "url": "https://it.wikipedia.org/wiki?curid=3771812", "title": "Francis A. and Edward K.", "text": ""}
{"id": "3771813", "revid": "124817948", "url": "https://it.wikipedia.org/wiki?curid=3771813", "title": "Viaggio nel Cilento", "text": "Viaggio nel Cilento. Gli uomini, le donne, i paesi, la terra, i fiumi, i monti \u00e8 un'opera scritta da Cosimo De Giorgi e pubblicata la prima volta nel 1882 con titolo originario \"Da Salerno al Cilento\".\nNella primavera e nell'estate del 1881, su incarico del \"Regio Corpo delle Miniere\", Cosimo De Giorgi effettua l'esplorazione dei distretti di Campagna e Vallo della Lucania, con lo scopo di elaborare una mappa geologica del territorio.\nLe esperienze maturate dallo studioso nel corso della sua spedizione confluiranno nell'opera in esame che costituisce uno dei primi esempi della letteratura di viaggio in Italia.\nNella sua opera l'autore pugliese non si limit\u00f2 ad annotare solo la geologia, ma fece un'attenta analisi sociologica delle condizioni di vita e di lavoro degli uomini e delle donne, dei contadini e dei galantuomini, dell'agricoltura, della cultura, dell'igiene, riportando anche le vicende storiche che interessarono il Cilento in quegl'anni.\nNel riportare le caratteristiche del territorio, inoltre, l'autore analizza le problematiche della regione, come i collegamenti stradali da un paese all'altro."}
{"id": "3771816", "revid": "324622", "url": "https://it.wikipedia.org/wiki?curid=3771816", "title": "Clostebol", "text": "Il clostebol, di solito utilizzato come \"clostebol acetato\", \u00e8 uno steroide anabolizzante. \u00c8 il 4-cloro derivato del testosterone, che venne utilizzato dagli atleti della Repubblica Democratica Tedesca per aumentare le prestazioni fisiche.\nComposizione e utilizzo.\n\u00c8 chimicamente del tutto simile al testosterone, e varia solo per la presenza di un atomo di cloro che ne impedisce la conversione in diidrotestosterone e in estrogeno.\nPu\u00f2 essere utilizzato sotto forma di crema per uso topico, per la rigenerazione del tessuto cutaneo. Fungendo infatti da anabolizzante, favorisce la stimolazione della produzione di molecole complesse quali lipidi e proteine. Viene al riguardo utilizzato per la cura di abrasioni, ulcere cutanee e ragadi per favorirne la cicatrizzazione sfruttandone l'effetto anabolizzante."}
{"id": "3771819", "revid": "111421283", "url": "https://it.wikipedia.org/wiki?curid=3771819", "title": "All the Colors of the Dark - The Very Best of Death SS", "text": "All the Colors of the Dark - The very best of Death SS \u00e8 un doppio CD antologico dei Death SS, pubblicato, in edizione limitata, dal fan club della band nel 2011, con etichetta Under Fire Records. Il doppio CD contiene 32 canzoni, che ripercorrono vari periodi della storia della band italiana. Contiene anche l'inedita \"Revived\"."}
{"id": "3771830", "revid": "254059", "url": "https://it.wikipedia.org/wiki?curid=3771830", "title": "Teodoro Ragazzoni", "text": "Lavor\u00f2 a Venezia dal 1488 al 1500.\nTra le sue edizioni a stampa ricordiamo classici e libri liturgici."}
{"id": "3771831", "revid": "15756", "url": "https://it.wikipedia.org/wiki?curid=3771831", "title": "Tatort", "text": "Tatort (letteralmente: \"luogo del delitto\") \u00e8 una serie televisiva tedesca prodotta dalla tedesca ARD, dall'austriaca ORF e dalla svizzera SRF, trasmessa dal 29 novembre 1970: \u00e8 quindi la serie poliziesca tedesca pi\u00f9 longeva nei paesi germanofoni. Le nuove puntate vengono tradizionalmente trasmesse la domenica sera alle 20.15 su Das Erste, ORF 2 e SRF 1.\nIn Italia, la serie va in onda dal 7 gennaio 2018 sul canale Giallo con il titolo di Tatort - Scena del crimine, mentre altri episodi sono andati in onda con il titolo Modern Murder - Due detective a Dresda. Alcuni episodi che avevano come protagonista il commissario Schimanski furono trasmessi da Odeon TV nel 1988, col titolo Tatort e da Telemontecarlo (poi divenuta LA7) tra il 1997 e il 2005, col titolo Schimanski, venendo successivamente replicate su reti locali e su Vero Capri nel 2014.\nStoria della serie.\nLa serie fu ideata da Gunther Witte che era stato incaricato da G\u00fcnter Rohrbach di sviluppare una nuova serie poliziesca per la WDR che succedesse a Stahlnetz della ARD e soprattutto che potesse fare concorrenza a Der Kommissar della ZDF. Witte trasse ispirazione da una vecchia trasmissione radiofonica della RIAS, intitolata \"Es geschah in Berlin\" (\"\u00c8 successo a Berlino\"), che trattava in modo documentaristico ed emozionante veri casi criminali accaduti nell'area di Berlino. Witte scelse il titolo \"Tatort\", che in tedesco significa \"luogo del delitto\" e che nelle previsioni iniziali doveva essere completato con il nome del luogo in cui l'episodio era ambientato. Per sostenere il peso finanziario della serie Witte pianific\u00f2 il coinvolgimento delle emittenti regionali della ARD, ognuna delle quali avrebbe dovuto produrre le puntate ambientate nel suo territorio.\nLa proposta di Witte non incontr\u00f2 molti favori quando la present\u00f2 ad una delle riunioni trimestrali della rete nel 1970, ma gi\u00e0 nella seduta successiva venne accolta ed anzi venne auspicata la produzione del primo episodio in termini brevissimi. Infatti \"Taxi nach Leipzig\", la prima puntata, fu trasmessa gi\u00e0 il 29 novembre 1970, prodotta dalla NDR con Walter Richter nei panni del Commissario Trimmel. In realt\u00e0 l'episodio era gi\u00e0 stato preparato nel momento in cui l'ARD aveva deciso di avviare la serie e solo in seguito fu integrato come episodio introduttivo della serie. Gi\u00e0 nel 1969 era stato trasmesso il telefilm \"Exklusiv!\", anch'esso con il Commissario Trimmel come protagonista: questo telefilm fu poi integrato nel 1971 nella serie \"Tatort\" come Episodio 9 e pu\u00f2 essere considerato dunque il primo episodio di \"Tatort\" prodotto. Anche altre emittenti hanno poi trasmesso telefilm che originariamente non erano stati pensati come episodi di Tatort.\nCaratteristiche.\nSin dall'inizio della serie sono i commissari al centro di ogni puntata, con storie che devono essere realistiche e plausibili: tutto questo costituisce, assieme alla struttura dell'inizio e della fine degli episodi, uno dei principali tratti comuni che definiscono la serie di Tatort. In Tatort vengono spesso elaborati disperazione, contrasti, sfiducia: viene creata tensione attraverso questa focalizzazione su emozioni drammatiche o in grado di suscitare avversione nel pubblico. Ad evidenziare le relazioni sociali, relativamente pi\u00f9 spesso rispetto ad altre serie, vengono girate scene in ambienti interni monotoni.\nA differenza di altre serie poliziesche, sono le singole emittenti regionali della ARD le responsabili per i loro rispettivi ambiti territoriali. Ogni istituzione regionale dispone di almeno una squadra di investigatori, tranne la ORB che fino alla fusione con SFB nella RBB non ha prodotto episodi di Tatort. Tipico della serie \u00e8 anche il \"colore\" locale: le peculiarit\u00e0 delle citt\u00e0 e degli ambienti in cui si sviluppa l'azione devono sempre essere in qualche modo inglobate nella trama, come ad esempio negli episodi girati a Colonia in cui le scene finali hanno quasi sempre il Duomo di Colonia sullo sfondo.\nInizialmente non era prevista una serie con attori fissi, bens\u00ec semplicemente uno spazio nel palinsesto del sabato sera che le rispettive emittenti regionali, responsabili della regia, dovevano riempire. I contenuti danno spazio al \"colore locale\" e, per distinguerla dal concorrente \"Der Kommissar\", alle riprese all'aperto. Mentre all'inizio gli episodi avevano una durata variabile, da meno di un'ora a quasi due ore, dalla fine degli anni ottanta ci si \u00e8 attestati su una durata standard di circa 88 minuti.\nI luoghi.\nA differenza di quasi tutte le serie poliziesche tedesche, gli episodi di Tatort si svolgono in diversi luoghi a seconda dell'istituzione regionale che produce la puntata. In prevalenza ci sono consolidate squadre di investigatori legate a specifiche localit\u00e0, solitamente grandi citt\u00e0: ci sono anche commissari pi\u00f9 svincolati geograficamente come il Commissario Finke negli anni settanta (Schleswig-Holstein) e attualmente la Commissaria Charlotte Lindholm (Bassa Sassonia) ed il Maggiore Moritz Eisner (Austria).\nLe pi\u00f9 note localit\u00e0 di Tatort sono Monaco di Baviera (dove operano tra gli altri Veigl, Bati\u0107/Leitmayr), Amburgo (Stoever), Berlino (Ritter/Stark), Colonia (Ballauf/Schenk), Lipsia (Ehrlicher/Kain), Ludwigshafen (Odenthal/Kopper), M\u00fcnster (Thiel/Boerne) e le citt\u00e0 della Ruhr come Essen (Haferkamp) Duisburg (Schimanski/Thanner) e Dortmund (Farber/B\u00f6nich); di queste Berlino, Amburgo e Monaco di Baviera sin dall'inizio. Alcuni paesi pi\u00f9 piccoli, in cui vengono girati episodi singoli, spesso non vengono nemmeno nominati oppure vengono chiamati con nomi fittizi.\nProduzione.\nOgni anno vengono prodotti circa 35 nuovi episodi: una parte viene realizzata direttamente dalle case di produzione delle diverse emittenti regionali, mentre la maggior parte viene commissionata dalle stesse a societ\u00e0 di produzione cinematografica. Il budget per la produzione di un episodio si aggira attorno a 1,5 milioni di euro; i costi effettivi per\u00f2 variano sensibilmente a seconda della produzione e delle diverse emittenti. Il cachet degli attori che impersonificano i commissari variano, per gli attori pi\u00f9 importanti, tra gli 80.000 e i 120.000 euro a puntata. Per ogni puntata sono necessari tra i 21 ed i 30 giorni di riprese.\nPer risparmiare sui costi di viaggio e di pernottamento della troupe molte scene non vengono girate nei luoghi originali, ma negli studio delle aziende di produzione e delle emittenti. Ad esempio per gli episodi di Tatort della WDR ambientati a M\u00fcnster solo gli esterni sono ripresi a M\u00fcnster mentre tutte le altre scene sono girate a Colonia, dove hanno sede sia la stessa emittente WDR sia l'azienda di produzione \"Colonia Media\". Inoltre nel 2006 la SWR ha riadattato una ex scuola di Baden-Baden per le riprese degli interni dei commissariati di Costanza, Ludwigshafen e Stoccarda e per un reparto di medicina legale, arredato con un vero tavolo da autopsia ed una vera cella frigorifera. Alcune riprese vengono fatte anche a Karlsruhe. Mediamente solo 4-5 giorni delle riprese vengono passati effettivamente sul posto in cui \u00e8 ambientato l'episodio.\nQuando c'\u00e8 coincidenza tra luoghi in cui si svolge l'azione e luoghi in cui questa viene girata, spesso si fa ricorso trame ambientate fuori citt\u00e0, sia per evitare una sovrapposizione di storie simili, sia per via delle difficolt\u00e0 di avere delle autorizzazioni a riprendere in loco. Questo causa delle fratture delle condizioni geografiche in quanto l'immagine della citt\u00e0 rappresentata nell'episodio non corrisponde necessariamente a quella reale in termini di distanze, posizioni e relazioni tra gli oggetti rappresentati.\nSeguito di pubblico.\nIn Germania \u00e8 una delle serie televisive di maggior successo da oltre trent'anni. Nel 2009 ben 32 episodi di Tatort figuravano tra i 50 programmi pi\u00f9 visti dell'anno della televisione tedesca; nel 2010 ben 13 dei primi 15.\nNegli anni settanta, all'inizio della serie, quando ancora esisteva solamente l'emittenza pubblica, la serie raggiunse un'audience pari a 25 milioni di spettatori per uno share del 70%. Con l'introduzione del sistema radiotelevisivo duale, cio\u00e8 sia pubblico che privato, negli anni ottanta la quote si ridussero significativamente, ma si mantennero comunque piuttosto elevate: ad esempio nel 1996 il pubblico medio di Tatort era commisurato in 7,05 milioni di telespettatori. Questa fase critica intermedia fu per\u00f2 superata attorno alla met\u00e0 degli anni duemila: 7,3 milioni di telespettatori nel 2007, 7,09 milioni nel 2008, 7,76 milioni nel 2009 e 7,99 milioni nel 2010. Un trend confermato anche nel 2011, quando l'audience raggiunse mediamente gli 8,5 milioni di telespettatore per episodio.\nTematiche socio-politiche.\nA Tatort pu\u00f2 essere attribuita anche una certa valenza socio-politica: per la prima volta in una serie poliziesca viene dato ampio spazio ai conflitti sociali. In questo contesto pu\u00f2 essere letta anche l'introduzione, nel 1981, della figura del Commissario Schimanski e con lui la figura di un investigatore proveniente, in modo chiaro e percettibile, dalla classe operaia.\nIn Tatort venivano elaborate tematiche sociali scottanti in una forma popolare. Il tema della divisione tra le due Germanie venne trattato ripetutamente, ad esempio gi\u00e0 nella prima puntata \"Taxi nach Leipzig\" cos\u00ec come in \"Transit ins Jenseits\" (1976) e nella puntata di Schimanski \"Unter Br\u00fcdern\" (1990). Negli ultimi tempi invece viene spesso trattato il tema dell'ingresso in comunit\u00e0 relativamente indipendenti: ad esempio l'ambiente economico, quello politico, quello della finanza, quello delle comunit\u00e0 povere, degli immigrati, degli outsider o ancora quello dei giovani, delle organizzazioni (pompieri, associazioni sportive ecc.) o dei raggruppamenti di criminalit\u00e0 organizzata. Concentrandosi su questi ambienti circoscritti, anche gli spettatori che hanno poca dimestichezza con questi ambiti riescono ad avere intuizioni sugli accadimenti. Tipico della serie \u00e8 che gli investigatori stessi devono farsi una panoramica sulle situazioni e sulle interrelazioni esistenti sul luogo del delitto. Invece il delitto \"comune\", quello che pu\u00f2 accadere a chiunque e che pone pochi problemi investigativi, \u00e8 drammaturgicamente messo in secondo piano. Viene dato spazio a un nuovo sottogenere criminale: la fiction psichica in cui al centro di tutto \u00e8 la condizione psichica del colpevole. Accanto a questo vengono per\u00f2 trattati anche temi di attualit\u00e0 politica nazionale ed internazionale; ad esempio alcuni episodi hanno trattato i conflitti armati, come nel gennaio 2011 con la puntata \"Heimatfront\" sul ritorno di alcuni soldati dalla guerra in Afghanistan.\nLa trattazione di queste tematiche sociopolitiche ha fatto s\u00ec che \"Tatort\" stessa sia stata oggetto di discussioni scientifiche, soprattutto in campo sociologico, filosofico e letterario.\nEpisodi.\nDall'inizio della serie (29 novembre 1970) sono stati trasmessi oltre 820 episodi a cui si aggiungono i 13 di produzione austriaca. Nei primi venti anni della serie di norma venivano trasmessi 11-12 episodi l'anno poi per\u00f2 la quota \u00e8 aumentata notevolmente: nel 2005 ad esempio vennero trasmessi 35 nuovi episodi. Un'attivit\u00e0 che ha visto all'opera una moltitudine di sceneggiatori e registi, tra cui anche alcuni nomi noti come Felix Huby, Wolfgang Petersen e Michael Verhoeven.\nIl contenuto degli episodi cos\u00ec come il carattere degli investigatori \u00e8 cambiato notevolmente nel tempo: non \u00e8 un caso che il Frankfurter Rundschau ebbe a dire che \"da circa 30 anni la serie rappresenta la realt\u00e0 del Paese\".\nGli investigatori.\nUna peculiarit\u00e0 della serie \u00e8 il numero degli investigatori. Al contrario delle altre serie, in Tatort ci sono numerosi attori principali che cambiano di puntata in puntata, ma che di norma sono legati a personaggi ricorrenti. In pratica Tatort non \u00e8 semplicemente una serie, ma una sorta di \"contenitore\" di serie, considerando per serie le puntate con gli stessi personaggi ricorrenti. Attualmente ci sono 17 investigatori o gruppi di investigatori, in totale ce ne sono stati pi\u00f9 di 80: tutto questo \u00e8 dovuto ovviamente alla concezione stessa della serie come co-produzione delle nove emittenti regionali della ARD, oltre che della ORF.\nAnche la televisione svizzera SF ha reintrodotto la trasmissione nel suo palinsesto domenicale e produce due episodi all'anno della serie. Tra il 1990 ed il 2001 la SF aveva gi\u00e0 prodotto 12 episodi.\nNei primi episodi in primo piano erano i casi da risolvere e le persone che ci ruotavano attorno: sospettati, testimoni e colpevoli; i commissari invece apparivano prevalentemente nel loro ruolo di poliziotti. La loro rappresentazione privata era invece secondaria, tanto che di alcuni commissari non si menzionava nemmeno il nome.\nLe citazioni sulla vita privata erano rare: si ricorda ad esempio un Commissario Veigl che va a teatro o che va a vedere una partita durante i Mondiali di calcio 1974. Un po' pi\u00f9 di vita privata caratterizzava i primi investigatori della WDR come l'Ispettore Doganale Kressin (soprattutto per quanto riguardava le ragazze che cambiava) ed il Commissario Haferkamp, la cui moglie separata (interpretata da Karin Eickelbaum) appariva regolarmente in scena ed in alcuni casi partecipava anche alle indagini. Nel corso degli anni invece si \u00e8 cominciato a dare sempre pi\u00f9 spazio alle storie personali degli investigatori ed alle loro caratteristiche, soprattutto all'inizio degli anni ottanta con la comparsa del Commissario Schimanski.\nLe \"commissarie\".\nAll'inizio della serie gli investigatori erano tutti uomini. La prima emittente a introdurre una protagonista femminile fu la SWR nel 1978 con Nicole Heesters nei panni della Commissaria Buchm\u00fcller, operante a Magonza, con cui furono in realt\u00e0 prodotti appena tre episodi, ma che segn\u00f2 l'inizio di una presenza femminile sempre pi\u00f9 forte. La serie ebbe cos\u00ec un ruolo pionieristico per il panorama poliziesco occidentale, mentre nella Germania dell'Est la serie poliziesca Polizeiruf 110 prevedeva sin dal suo avvio nel 1971 un commissario donna con Sigrid G\u00f6hler. Nel frattempo commissarie donne operano a Ludwigshafen (Lena Odenthal/Ulrike Folkerts), Brema (Inga L\u00fcrsen/Sabine Postel), Hannover (Charlotte Lindholm/Maria Furtw\u00e4ngler), Costanza (Klara Blum/Eva Matthes), Lipsia (Eva Saalfeld/Simone Thomalla), Vienna (Bibi Fellner/Adele Neuhauser) Francoforte sul Meno (Conny Mey/Nina Kunzendorf) e Kiel (Sarah Brandt/Sibel Kekilli).\nEvoluzione degli investigatori.\nAll'inizio i commissari e gli investigatori erano classici, agivano sovente come guerrieri solitari, senza colleghi fissi in ruoli ricorrenti, o per lo meno erano sempre nettamente in primo piano: uno di questi guerrieri solitari era ad esempio l'ispettore doganale Kressin interpretato da Sieghardt Rupp. Il commissario Finke (Klaus Schwarzkopf) ed il commissario Trimmel (Walter Richter) avevano invece degli assistenti fissi che per\u00f2 non rivestivano un peso importante negli episodi.\nNel corso del tempo si \u00e8 assistito dapprima ad una maggiore partecipazione degli assistenti, il cui ruolo divenne via via pi\u00f9 importante. Ad esempio una maggiore autonomia era presente nella figura dell'assistente Willi Kreutzer (Willy Semmelrogge), collaboratore del commissario Haferkamp (Hansj\u00f6rg Felmy): questi addirittura risolse un caso da solo mentre il capo era in vacanza; nell'occasione, Felmy in realt\u00e0 si era dimesso dal cast di Tatort. Anche i collaboratori del commissario Veigl (Gustl Bayrhammer), Lenz (Helmut Fischer) e Brettschneider (Willy Harlander) e anche l'assistente Wirz (Kurt Jaggberg) dell'ispettore Marek (Fritz Eckhardt) divennero nel corso degli anni sempre pi\u00f9 autonomi.\nFinalmente, con la figura del commissario Thanner (Eberhard Feik) in grado di porsi rapidamente sullo stesso piano del suo superiore il commissario Schimanski (G\u00f6tz George), le due figure assurgono ad avere la medesima importanza. Il commissario Stoever (Manfred Krug), in origine del tutto indipendente, ricevette dopo poche puntate un partner di pari importanza, anche se almeno inizialmente di grado inferiore, nella figura di Brockm\u00f6ller (Charles Brauer). Dagli anni novanta ci sono praticamente soltanto investigatori di pari importanza; le figure solitarie, come la commissaria Lindholm (Maria Furtw\u00e4ngler), rappresentano ora un'eccezione. L'ispettore capo Eisner (Harald Krassnitzer) aveva inizialmente una squadra fissa di assistenti, ma in seguito \u00e8 apparso con assistenti che cambiavano di puntata in puntata o anche da solo, anche se dall'episodio \"Vergeltung\" ha di nuovo un'assistente fissa.\nDi solito quando un investigatore o un gruppo di investigatori termina la sua esperienza, vengono cambiati tutti i protagonisti. Tuttavia \u00e8 successo che dopo la del protagonista venga promosso il collaboratore, come nel caso del commissario Lenz (Helmut Fischer) che prese il posto del commissario Veigl (Gustl Bayrhammer), protagonista di sette episodi. In questo senso grande continuit\u00e0 hanno avuto le puntate austriache di Tatort, dove l'ex assistente Wirz \u00e8 succeduto al suo pensionante predecessore Marek (Fritz Eckhardt) per essere poi a sua volta rimpiazzato dal suo assistente Fichtl (Michael Janisch). Max Ballauf (Klaus J. Behrendt) cominci\u00f2 la sua carriere come assistente del commissario Flemming Flemming (Martin L\u00fcttge) in quel di D\u00fcsseldorf. Curiosamente come assistente del commissario Flemming rivestiva il grado di ispettore capo (Kriminalhauptmeister - KHM), per poi tornare dagli Stati Uniti con il grado di commissario capo (Kriminalhauptkommissar - KHK). Recentemente anche l'assistente Deininger (Gregor Weber) del commissario Palu (Jochen Senf) \u00e8 riuscito di essere confermato nella squadra investigativa successiva.\nAccanto a questa continuit\u00e0 ci sono comunque sempre state apparizioni sporadiche di investigatori precedentemente sconosciuti e che poi non si sono pi\u00f9 visti, soprattutto negli anni settanta e a met\u00e0 anni ottanta, ma da ultimo anche nel 1996 (i cosiddetti \"effimeri\"), come ad esempio il commissario capo Nagel (Diether Krebs), che \u00e8 apparso in un solo episodio (il n. 97 \"Alles umsonst\") della NDR nel 1979, o l'ispettore viennese Herbert Passini (Christoph Waltz) nel 1987 (puntata n. 196 \"Wunschlos tot\") della ORF. Questo perch\u00e9 all'epoca ogni emittente regionale produceva mediamente un solo episodio l'anno e molti attori non potevano permettersi di rifiutare altre parti per poter mantenere il ruolo di commissario in Tatort.\nEccezioni isolate nelle file degli investigatori di Tatort sono rappresentate dai protagonisti che non appartengono alla polizia criminale. Ad esempio il gi\u00e0 citato ispettore doganale Kressin nei primissimi anni, il colonnello Delius (Horst Bollmann) del servizio di controspionaggio militare (MAD - Amt f\u00fcr den Milit\u00e4rischen Abschirmdienst), o ancora il poliziotto di pattuglia Rolfs (Klaus L\u00f6witsch) negli anni ottanta e, ultimamente, la psicologa Jung (Maren Eggert) nel Tatort di Kiel ed il medico legale professor Boerne (Jan Josef Liefers) in quello di M\u00fcnster."}
{"id": "3771843", "revid": "729019", "url": "https://it.wikipedia.org/wiki?curid=3771843", "title": "Nakajima A1N", "text": "Il Nakajima A1N, indicato anche con il sistema di designazione \"lungo\" \"Caccia Imbarcato della Marina Tipo 3\" (giapponese \u4e09\u5f0f\u8266\u4e0a\u6226\u95d8\u6a5f), era un monomotore biplano da caccia imbarcato prodotto dall'azienda giapponese Nakajima Hik\u014dki KK tra i tardi anni venti ed i primi anni trenta.\nSviluppato dalla britannica Gloster Aircraft Company, che lo identific\u00f2 come Gloster Gambet e che ne cedette i diritti di costruzione su licenza all'azienda giapponese, rimase in servizio nei reparti da caccia della Dai-Nippon Teikoku Kaigun K\u014dk\u016b Hombu, la componente aerea della Marina imperiale giapponese, fino al 1935 trovando utilizzo in combattimento durante l'episodio indicato come Guerra di Shanghai del 1932.\nStoria del progetto.\nNel 1926 lo stato maggiore della Marina imperiale giapponese espresse l'esigenza di sostituire i caccia Mitsubishi 1MF (Caccia Imbarcato della Marina Tipo 10). A questo scopo decise di interpellare tre aziende aeronautiche nazionali, Nakajima, Mitsubishi ed Aichi Tokei Denki, richiedendo la fornitura di un nuovo modello di caccia basato su portaerei che possedesse, tra le altre caratteristiche, la capacit\u00e0 in caso di avaria di poter galleggiare per almeno sette ore sulla superficie del mare.\nI vertici della Nakajima decisero di contattare la britannica Gloster Aircraft per acquistare la licenza di produzione del loro Gloster Gambet, una variante imbarcata del Gloster Gamecock sviluppata su iniziativa personale. Il primo prototipo del Gambet venne portato in volo per la prima volta il 12 dicembre 1927 quindi, una volta espletate le prove di volo per determinare eventuali problemi da risolvere, venne spedito via mare all'inizio del 1928. Il modello, dopo aver ricevuto alcune modifiche ed essere stato equipaggiato con un motore radiale Bristol Jupiter realizzato su licenza dalla Nakajima, venne presentato alle autorit\u00e0 militari che lo sottoposero ad una valutazione comparativa con i concorrenti di Aichi e Mitsubishi, rivelandosi pi\u00f9 maneggevole nonch\u00e9 con una pi\u00f9 stabile piattaforma di tiro. Al termine delle prove nell'aprile 1929 venne dichiarato vincitore e la Marina imperiale assegn\u00f2 alla Nakajima un contratto di fornitura per 50 esemplari del nuovo modello, identificato come A1N secondo la convenzione \"corta\" e Caccia Imbarcato della Marina Tipo 3 con il sistema di designazione \"lungo\".\nIl modello verr\u00e0 avviato alla produzione in serie nel 1928 che si concluder\u00e0 con la completa evasione dell'ordine nel 1930.\nIntanto venne pianificato uno sviluppo del progetto originale, identificato come A1N2, che prevedeva l'utilizzo di una nuova motorizzazione, sempre su un motore radiale ma una versione migliorata dell'originale Jupiter sviluppata dall'azienda ed identificata Nakajima Kotobuki 2 da 450\u00a0hp (336\u00a0kW). La nuova versione, avviata alla produzione lo stesso anno e protrattasi fino al 1932, venne realizzata in circa 100 unit\u00e0.\nImpiego operativo.\nL'A1N1 entr\u00f2 in servizio nel 1929 andando progressivamente a sostituire il Mitsubishi 1-MF nei reparti da caccia dislocati sulle portaerei \"H\u014dsh\u014d\", \"Akagi\", \"Kaga\" e \"Ry\u016bj\u014d\". La successiva versione migliorata, la A1N2, entr\u00f2 in servizio nel 1930 e continu\u00f2 ad essere prodotta fino al 1932.\nL'A1N trov\u00f2 impiego in azione quando, decollando dalle portaerei \"H\u014dsh\u014d\" e \"Kaga\", parteciparono alla battaglia aerea nel corso dell'episodio indicato come incidente di Shanghai del 28 gennaio - 3 marzo 1932 scontrandosi con i piloti della Chung-Hua Min-Kuo K'ung-Ch\u00fcn, l'aeronautica militare della Repubblica di Cina. Il 22 febbraio 1932 gli A1N provenienti dalla \"Kaga\" furono protagonisti del primo abbattimento in un combattimento aria-aria della storia dell'aviazione della Marina imperiale giapponese a spese del Boeing P-12 condotto dal volontario statunitense Robert Short. Gli A1N rimasero in servizio fino al 1935, quando vennero completamente sostituiti dai nuovi Nakajima A2N (Caccia Imbarcato della Marina Tipo 90)."}
{"id": "3771846", "revid": "298055", "url": "https://it.wikipedia.org/wiki?curid=3771846", "title": "Jill Roberts", "text": ""}
{"id": "3771849", "revid": "439726", "url": "https://it.wikipedia.org/wiki?curid=3771849", "title": "Luigi Piccioni (storico)", "text": "Biografia.\nNel 1986 ha conseguito la laurea in Lettere, presso l'Universit\u00e0 di Roma La Sapienza, discutendo una tesi, sulla Marsica durante il viceregno spagnolo (relatore Rosario Villari), che avrebbe pubblicato nel 1999. Vincitore di una borsa di studio conferitagli dall'Istituto Italiano di Studi Storici, si \u00e8 successivamente perfezionato presso la Scuola Normale Superiore di Pisa. Anche la tesi di perfezionamento, il cui tema verteva sulle dinamiche del primo movimento italiano per la protezione della natura, sarebbe stata pubblicata nel 1999. Sulla tematica storico-ambientalista ha vinto un'ulteriore borsa di studio presso la Fondazione Benetton di Treviso. \u00c8 ricercatore presso l'Universit\u00e0 della Calabria, dove svolge attivit\u00e0 di docenza in materie storico-economiche dal 2000. \nDopo essersi occupato dell'Appennino in chiave socio-economica, con particolare riferimento alla pastorizia in et\u00e0 moderna, ha spostato la propria attenzione su ricerche di ecostoria, trattando in particolare, in chiave comparata, l'origine e lo sviluppo dei parchi nazionali in Europa, anche attraverso lo studio della vita e dell'opera dei principali esponenti del primo movimento per la conservazione naturalistica. In tale ambito ha dedicato monografie a figure di spicco della storia del Parco Nazionale d'Abruzzo e del Parco Nazionale del Gran Paradiso, quali Erminio Sipari, artefice del primo, e Renzo Videsott, lungamente direttore del secondo. Si \u00e8 tuttavia soffermato anche su figure pi\u00f9 recenti del panorama scientifico-ambientalista italiano, come Giorgio Nebbia, Franco Pedrotti, Aurelio Peccei e Antonio Cederna.\nNel 1996 - nel corso di un periodo di collaborazione con il Centro Nuovo Modello di Sviluppo coordinato da Francesco Gesualdi - ha curato e tradotto, per Feltrinelli, il volume di Jeremy Brecher e Tim Costello, \"Contro il capitale globale\", che ha registrato quattro edizioni. "}
{"id": "3771854", "revid": "1904508", "url": "https://it.wikipedia.org/wiki?curid=3771854", "title": "James Cecil, IV conte di Salisbury", "text": "Cortigiano di re Giacomo II, durante la Gloriosa Rivoluzione del 1688 comand\u00f2 un reggimento di soldati in supporto al Re. Successivamente venne imprigionato nella Torre di Londra per 22 mesi, accusato di alto tradimento. Venne rilasciato nell'ottobre del 1690 a seguito di un'amnistia generale e mor\u00ec nel 1694.\nBiografia.\nInfanzia ed educazione.\nBattezzato il 25 settembre 1666, James Cecil era uno dei dieci figli di James Cecil, III conte di Salisbury e di sua moglie, lady Margaret Manners, figlia di John Manners, VIII conte di Rutland. Educato al St John's College di Cambridge, si trov\u00f2 ad essere il maschio maggiore tra i figli sopravvissuti al 1683, anno della morte del terzo conte.\nMatrimonio.\nIl 13 luglio 1683, all'et\u00e0 di 16 anni, il nuovo Conte si Salisbury spos\u00f2 Frances Bennett (1670\u20131713), figlia di Simon Bennett, del Buckinghamshire. Bennett, che all'epoca del matrimonio era gi\u00e0 morto, aveva lasciato due figlie e per sua volont\u00e0 testamentaria ciascuna avrebbe avuto in dote la somma di 20.000 sterline, ma l'aspirante marito avrebbe dovuto sposare la figlia dopo che avesse compiuto i 16 anni e avendo il consenso del tutore da lui nominato a vegliare sulle due bambine. Frances Bennett spos\u00f2 James col consenso dell'esecutore testamentario, ma prima di aver raggiunto i 16 anni, il che port\u00f2 successivamente a contestazioni.\nCarriera e prigion\u00eca.\nIl Conte di Salisbury eredit\u00f2 dal padre anche la posizione di Capital Steward del borough di Hertford.\nDopo il suo matrimonio, James viaggi\u00f2 per diversi anni, ritornando in Inghilterra all'inizio del 1688. Quell'anno egli venne nominato Gentleman of the Bedchamber da re Giacomo II e si convert\u00ec al cattolicesimo, ma la sua nomina venne annullata dalla Gloriosa Rivoluzione che perdur\u00f2 dall'ottobre al dicembre di quello stesso anno, periodo durante il quale egli prest\u00f2 servizio al re come colonnello di un reggimento di cavalleria.\nIl Conte di Salisbury venne arrestato nel gennaio 1689. Il 26 ottobre 1689 la Camera dei Comuni lo inquis\u00ec con Henry Mordaunt, II conte di Peterborough per alto tradimento dal momento che \"si era allontanato dal parlamento e riconciliato con la Chiesa di Roma\", chiedendo un giudizio poi anche alla Camera dei Lords. Quello stesso giorno i Lords intimarono ai due carcerati di comparire al loro cospetto. Il Conte di Salisbury che gi\u00e0 era imprigionato nella Torre di Londra ottenne che sua moglie, amici e servitori avessero accesso alla sua persona. Trasportato alla Camera dei Lords il 28 ottobre di quello stesso anno, in replica all'accusa il Conte di Salisbury disse: \nJames Cecil rimase alla Torre senza processo. Il 2 ottobre 1690, la Camera dei Lords lesse la petizione secondo la quale entrambi gli imprigionati chiedevano il perdono e la liberazione. Il 30 ottobre il nuovo re Guglielmo III e la regina Maria II decisero di concedere il perdono a entrambi i condannati senza attendere il giudizio della Camera dei Comuni in materia.\nDopo il suo rilascio, il Conte di Salisbury sostenne la causa del proprio matrimonio presso la High Court of Chancery in quanto alcuni parenti di sua moglie contestavano che la dote ricevuta da sua moglie dovesse essergli corrisposta a met\u00e0 in quanto non aveva rispettato la volont\u00e0 del padre della sposa. La causa si concluse positivamente il 1\u00ba maggio 1691 a favore del Conte di Salisbury.\nUltimi anni e morte.\nNel marzo 1693, John Dryden gli dedic\u00f2 la sua nuova opera \"Love Triumphant\".\nJames Cecil mor\u00ec il 24 ottobre 1694 all'et\u00e0 di 28 anni e venne succeduto dal suo primogenito, allora infante. Appena un mese prima della morte dello stesso conte di Salisbury, la madre di sua moglie era stata uccisa da un assassino che era penetrato nella sua abitazione. La moglie gli sopravvisse sino al 1713.\nDiscendenza.\nIl figlio ed erede del Conte di Salisbury, nato dal suo matrimonio con Frances Bennett, ebbe nome James (1691\u20131728) e nacque l'8 giugno 1691. Dopo la prematura scomparsa del padre, il giovane quinto Conte di Salisbury ascese al titolo paterno sotto la tutela della madre."}
{"id": "3771858", "revid": "74801", "url": "https://it.wikipedia.org/wiki?curid=3771858", "title": "Lazzaro de' Soardi", "text": "Lavor\u00f2 a Venezia dal 1490 al 1527. Stamp\u00f2 classici e opere liturgiche (es.\"Plinio\" (1497), \"Plauto\" (1511), \"Meditazioni\" di San Bonaventura da Bagnoregio (1497), \"Dialogo della divina providentia\" (1504).\nA lui attribuiamo cinquanta pregiate edizioni, decorate con xilografie.\nNei suoi caratteri \u00e8 notevole il gotico-romano, unico nel suo genere.\nStamp\u00f2 opere fino ad allora inedite e diffuse il pensiero di Gerolamo Savonarola e Gioacchino da Fiore.\nNel 1517 stamp\u00f2 una fine bibbia in collaborazione con Bernardino Benali."}
{"id": "3771859", "revid": "124817521", "url": "https://it.wikipedia.org/wiki?curid=3771859", "title": "Roy Nelson", "text": "Combatte nella categoria dei pesi massimi per la promozione statunitense Bellator MMA. In passato ha combattuto nella UFC dopo aver vinto la decima edizione del reality show \"The Ultimate Fighter\", nel quale ha fatto anche da allenatore nella sedicesima stagione. \u00c8 stato inoltre l'ultimo campione dei pesi massimi della International Fight League.\nBiografia.\nHa frequentato la Cimarron-Memorial High School praticando lotta libera, football e baseball. Si \u00e8 allenato per qualche tempo anche nel Karate prima di cominciare a studiare il Kung Fu Shaolin all'et\u00e0 di quindici anni alla Ark Wong's Ng Ga Kuen.\nNel 1999 ha lavorato come magazziniere mentre nel 2000 ha cominciato a praticare BJJ sotto gli insegnamenti del veterano UFC John Lewis; dopo aver lavorato come insegnante, si \u00e8 dedicato completamente alle MMA. In virt\u00f9 delle sue abilit\u00e0 nel grappling nel 2003 ha preso parte alla prestigiosa ADCC Submission Wrestling World Championship.\n\u00c8 sposato con Jess Nelson e ha un figlio, Jackson. Il suo soprannome, \"Big Country\", deriva dal fatto che all'inizio della sua carriera nelle MMA i suoi compagni di allenamento pensavano che provenisse da stati come Iowa e Oklahoma - famosi per il livello dei lottatori - proprio a causa della sua abilit\u00e0 nel wrestling.\nCaratteristiche tecniche.\nSebbene dotato di una fisionomia tutt'altro che atletica, Nelson pu\u00f2 vantare un non indifferente pugno da KO e una mascella letteralmente di granito, che gli ha permesso di resistere anche contro avversari noti per le loro mani pesanti. Nonostante si affidi principalmente al combattimento in piedi vanta anche una cintura nera nel Jiu jitsu brasiliano ottenuta sotto gli insegnamenti di Renzo Gracie il 26 agosto 2009.\nCarriera nelle arti marziali miste.\nInizi.\nDopo una breve carriera nel rugby, Nelson diventa un lottatore professionista nel 2004 e mette insieme un record di 6-1 prima di firmare per la IFL. Qui prende parte alle competizioni come parte del Lion's Den, la palestra di Ken Shamrock, e nel 2007 vince il titolo dei pesi massimi, difendendolo per due volte prima che la federazione chiudesse i battenti.\nDopo la chiusura della IFL Nelson ha combattuto nella EliteXC contro l'ex campione UFC Andrei Arlovski e contro Jeff Monson nella federazione di Roy Jones Jr., perdendo in entrambe le occasioni in modo molto controverso.\n\"The Ultimate Fighter\".\nNel 2009 Nelson viene scelto come uno dei sedici contendenti che prenderanno parte alla nuova stagione del reality della UFC \"The Ultimate Fighter\" incentrata sui pesi massimi capitanati da Rashad Evans e Quinton \"Rampage\" Jackson. Nel suo primo incontro sconfigge l'ex street-fighter Kimbo Slice per KO tecnico al secondo round con una serie di pugni alla testa; all'epoca questa fu la trasmissione pi\u00f9 vista nella storia delle MMA con un rating di 3.7 e il combattimento stesso registr\u00f2 sei milioni di spettatori.\nNei quarti di finale \"Big Country\" sconfigge Justin Wren per decisione a maggioranza mentre in semifinale super\u00f2 James McSweeney per KO al primo round. Nella finalissima sconfigge per KO Brendan Schaub con un tremendo gancio destro diventando il vincitore del torneo e guadagnando un contratto valido per sei incontri nella UFC.\nUltimate Fighting Championship.\nAl suo debutto ufficiale in UFC Nelson mise KO l'imponente Stefan Struve dopo soli trentanove secondi nel co-main event di UFC Fight Night 21 il 31 marzo 2010, vincendo il premio \"Knockout of the Night\".\nIn seguito Nelson avrebbe dovuto affrontare Cheick Kongo, ma il francese dovette ritirarsi dall'incontro: il combattimento seguente lo disput\u00f2 quindi contro il fortissimo brasiliano Junior dos Santos all'evento UFC 117 per determinare il primo sfidante al titolo dei pesi massimi. \"Big Country\" perse per decisione unanime ma fu in grado di resistere ai tremendi attacchi di dos Santos fino alla fine, diventando il primo uomo a portare il brasiliano a una decisione.\nDopo aver saltato un incontro previsto con Shane Carwin, il presidente della UFC Dana White annunci\u00f2 che la carriera di Nelson era bloccata a causa delle sue contrattazioni con un'altra promozione: White rifiut\u00f2 di specificare di quale federazione si trattasse ma fonti vicine a \"Big Country\" rivelarono potesse essere di nuovo la Square Ring Promotions di Roy Jones Jr. . Successivamente Nelson dichiar\u00f2 al programma \"MMA Hour\" con Ariel Helwani che queste erano notizie vecchie e che poteva ancora lottare nella UFC senza problemi.\nIl 28 maggio 2011 Nelson affront\u00f2 l'ex campione dei pesi massimi Frank Mir a UFC 130 perdendo per decisione unanime. Dopo l'incontro Dana White critic\u00f2 Roy per la sua scarsa condizione atletica, mentre Nelson imput\u00f2 la sua cattiva prestazione a un attacco influenzale e dichiar\u00f2 la sua intenzione di perdere peso per poter combattere nella divisione dei pesi mediomassimi in futuro.\nIl 29 ottobre 2011 Nelson torn\u00f2 finalmente alla vittoria dopo le due sconfitte consecutive battendo \"Cro Cop\" Mirko Filipovi\u0107 a UFC 137 per KO tecnico al terzo round.\nNel 2012 combatt\u00e9 contro il brasiliano Fabricio Werdum, di ritorno dopo tre anni nella federazione: Nelson si fece dominare soprattutto nel clinch, venendo colpito pi\u00f9 volte dalle ginocchiate di Werdum e subendo una meritata sconfitta. Entrambi gli atleti ottennero comunque il premio \"Fight of the Night\".\nLo stesso anno avrebbe dovuto affrontare Antonio Silva, ma la card dell'evento cambi\u00f2 drasticamente e Nelson venne quindi abbinato al pi\u00f9 abbordabile Dave Herman: Nelson torn\u00f2 alla vittoria per KO in meno di un minuto, ottenendo di nuovo il premio \"Knockout of the Night\".\nVerso la fine del 2012 venne scelto come allenatore nella sedicesima stagione di \"The Ultimate Fighter\" come capitano della squadra opposta a quella di Shane Carwin: la sfida tra i due avrebbe dovuto svolgersi il 1\u00ba dicembre, ma a causa di un infortunio capitato al rivale Nelson affront\u00f2 Matt Mitrione, vincendo per KO nel primo round. Nel 2013 si ripet\u00e9 contro il \"gatekeeper\" di categoria Cheick Kongo con un altro veloce KO.\nLa corsa di Nelson verso la top 5 di categoria viene bruscamente arrestata da Stipe Mio\u010di\u0107, che domina Nelson in tutti e tre i round dell'incontro disputatosi nel giugno 2013. Successivamente alla sconfitta Nelson firma un nuovo contratto con la UFC valido per nove incontri mentre nello stesso anno viene meritatamente sconfitto dal contendente numero due dei ranking ed ex campione Strikeforce Daniel Cormier.\nTorna alla vittoria nel 2014 mettendo KO la leggenda delle MMA Ant\u00f4nio Rodrigo \"Minotauro\" Nogueira e venne premiato con il riconoscimento \"Performance of the Night\". Lo stesso anno subisce la seconda sconfitta per KO in carriera quando in Giappone cade faccia a terra dopo essere stato colpito da un poderoso montante dell'ex campione K-1 Mark Hunt. A marzo perde nuovamente contro il veterano Alistair Overeem per decisione unanime. A settembre 2015 affronta in Giappone il veterano Josh Barnett: dopo un incontro durato ben cinque riprese e caratterizzato quasi esclusivamente dalla lotta in clinch contro la gabbia, Nelson viene sconfitto per decisione unanime.\nCome primo incontro del 2016 Nelson affront\u00f2 a febbraio Jared Rosholt, vincendo per decisione unanime un match poco entusiasmante. Il 7 luglio affront\u00f2 Derrick Lewis: al primo round Nelson si trov\u00f2 in netta difficolt\u00e0 contro lo striking del suo avversario, venendo colpito numerose volte al corpo e al volto; nel secondo e nel terzo round cambi\u00f2 tattica, cominciando ad effettuare numerosi takedown, ma nonostante questo Nelson perse l'incontro per decisione non unanime.\nIl 24 settembre dovette affrontare Antonio Silva. Al quarto minuto del secondo round Nelson and\u00f2 a segno con un potente montante destro mandando al tappeto Silva, dopodich\u00e9 pose fine all'incontro per KO con una serie di pugni al volto. Dopo la fine del match Nelson se la prese con l'arbitro Jon McCarthy per aver interrotto l'incontro troppo tardi, facendo subire a Silva dei colpi non necessari. A causa del calcio sferrato all'arbitro, Nelson venne sospeso per nove mesi. Il 15 aprile 2017 perde per decisione unanime contro Aleksandr Volkov.\nBellator MMA.\nNel maggio 2017 viene annunciato che il contratto di Nelson con la UFC era scaduto il mese precedente e che \"Big Country\" ha firmato un contratto per pi\u00f9 incontri con la Bellator MMA.\nIl debutto di Nelson nella nuova federazione avviene il 23 settembre contro Javy Ayala vincendo per decisione unanime. Il 16 febbraio 2018 affronta per la seconda volta in carriera Matt Mitrione nei quarti di finale del torneo a otto uomini per decretare il nuovo campione dei pesi massimi, ma viene sconfitto per decisione a maggioranza. Il 12 ottobre viene sconfitto per KO dal russo Sergei Kharitonov mentre il 16 febbraio 2019 viene sconfitto ai punti da Mirko \"Cro Cop\" Filipovic, che riscatta cos\u00ec la sconfitta patita nel primo match contro \"Big Country\" nel 2011.\nRisultati nelle arti marziali miste.\nGli incontri segnati su sfondo grigio si riferiscono ad incontri di esibizione non ufficiali o comunque non validi per essere integrati nel record da professionista."}
{"id": "3771860", "revid": "2033069", "url": "https://it.wikipedia.org/wiki?curid=3771860", "title": "The 20th Century-Fox Hour", "text": "The 20th Century-Fox Hour \u00e8 una serie televisiva statunitense in 37 episodi trasmessi per la prima volta nel corso di 2 stagioni dal 1955 al 1957.\nAlcuni degli episodi di questa serie sono stati restaurati, rimasterizzati e trasmessi sul canale statunitense Fox Movie nel 2002 con il titolo di Hour of Stars (lo stesso titolo della serie distribuita in syndication dopo il 1957). L'episodio della prima stagione intitolato \"Overnight Haul\", interpretato da Richard Conte e Lizabeth Scott, \u00e8 stato pubblicato in Australia come un film.\nTrama.\n\u00c8 una serie televisiva di tipo antologico in cui ogni episodio rappresenta una storia a s\u00e9. Gli episodi sono storie del genere drammatico e vengono presentati da Joseph Cotten (1955-56) e Robert Sterling (1956-57). Molti episodi sono versioni corte di classici della 20th Century Fox, rifatti con un basso budget di produzione. Tra i film rifatti come episodi vi sono \"Alba fatale\", \"The Late George Apley\" e \"Il miracolo della 34\u00aa strada\". Alcuni furono reintitolati: l'episodio \"Man on the Ledge\" \u00e8 il rifacimento di \"La 14\u00aa ora\" (1951). L'episodio \"Men Against Speed\", andato in onda il 12 dicembre 1956, \u00e8 un rifacimento del film cinematografico \"Destino sull'asfalto\" (\"The Racers\") del 1955 con protagonista Kirk Douglas.\nGuest stars.\nTra le guest star: Bette Davis, Joan Fontaine, Gary Merrill, Thomas Mitchell e Teresa Wright. Steve McQueen fece da comparsa in un episodio. L'attore bambino Johnny Washbrook appare tre volte nella serie, cos\u00ec come Beverly Washburn che appare in \"The Hefferan Family\" (1956) e in \"Men in Her Life\" (1957).\nProduzione.\nLa serie fu prodotta da TCF Television Productions.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1955 al 1957 sulla rete televisiva CBS."}
{"id": "3771862", "revid": "46931", "url": "https://it.wikipedia.org/wiki?curid=3771862", "title": "The 20th Century Fox Hour", "text": ""}
{"id": "3771870", "revid": "46931", "url": "https://it.wikipedia.org/wiki?curid=3771870", "title": "Hour of Stars", "text": ""}
{"id": "3771872", "revid": "173469", "url": "https://it.wikipedia.org/wiki?curid=3771872", "title": "James Cecil, V conte di Salisbury", "text": "Biografia.\nInfanzia.\nJames Cecil era il figlio di James Cecil, IV conte di Salisbury e di sua moglie, Frances Bennett.\nCarriera.\nEgli succedette ai titoli del padre dopo la prematura scomparsa di quest'ultimo nel 1694. Prest\u00f2 servizio come Lord Luogotenente dell'Hertfordshire (1712-1714).\nMatrimonio.\nLord Salisbury spos\u00f2 Lady Anne Tufton, figlia di Thomas Tufton, VI conte di Thanet, il 12 febbraio 1709. La coppia ebbe quattro figli.\nMorte.\nJames Cecil mor\u00ec il 9 ottobre 1728 a Londra, all'et\u00e0 di 37 anni.\nDiscendenza.\nDal matrimonio tra Lord Salisbury e Lady Anne Tufton nacquero:"}
{"id": "3771876", "revid": "729019", "url": "https://it.wikipedia.org/wiki?curid=3771876", "title": "Guerra russo-svedese (1788-1790)", "text": "La guerra russo-svedese del 1788\u201390, nota in Svezia anche come \"guerra russa di Gustavo III\", in Finlandia come \"guerra di Gustavo III\" ed in Russia come \"guerra svedese di Caterina II\", fu combattuta fra l'Impero russo e l'Impero svedese tra il giugno del 1788 e l'agosto 1790. Fu una guerra sanguinosa, con grosse perdite da ambo le parti ma i risultati furono molto modesti e si chiuse con la pace di V\u00e4r\u00e4l\u00e4, che lasci\u00f2 praticamente inalterato lo \"status quo ante\".\nAntefatti.\nIl conflitto fu iniziato dal re di Svezia, Gustavo III, per motivi di politica interna, poich\u00e9 egli riteneva che una breve guerra non avrebbe dato spazio all'opposizione, costringendola ad appoggiarlo. Nonostante egli avesse fatto di s\u00e9 un autocrate con un \"coup d'\u00e9tat\" senza spargimento di sangue, che pose termine al governo parlamentare nel 1772, il suo potere politico non gli conferiva il diritto di dichiarare una guerra.\nLe potenze occidentali, quali il Regno Unito, la Repubblica delle Sette Province Unite ed il Regno di Prussia erano allarmate dalle vittorie russe nella guerra russo-turca iniziata nel 1787 e premevano diplomaticamente per una guerra nel nord che potesse distogliere l'attenzione dell'imperatrice Caterina II di Russia dal teatro politico del sud. Fu su loro istigazione, che Gustavo concluse nell'estate del 1788 un'alleanza con l'Impero ottomano.\nIn quell'anno il sarto pi\u00f9 importante del Teatro reale dell'Opera di Stoccolma ricevette l'ordine di cucire un certo numero di uniformi militari russe, che successivamente vennero utilizzate in uno scontro a fuoco a Puumala, un avamposto svedese sul confine con la Russia, il 27 giugno 1788.\nL'attacco simulato, di tipo \"false flag\", che caus\u00f2 un'ondata d'indignazione a Stoccolma, doveva servire a convincere il Riksdag degli Stati ed a fornire a Gustavo un pretesto per dichiarare una guerra \"difensiva\" contro la Russia.\nPrima della grande inaugurazione del Riksdag nel 1789, Gustavo III aveva commissionato per l'occasione la composizione del brano musicale \"Riksdagsmusiken\". Il parlamento svedese decise di creare un Ufficio del debito Nazionale Svedese, per raccogliere fondi per finanziare la guerra, un provvedimento che provoc\u00f2 un'ondata inflativa per la moneta svedese.\nLa guerra.\nLa Svezia progett\u00f2 inizialmente un attacco navale a San Pietroburgo. Un'armata svedese doveva avanzare attraverso la Finlandia, una seconda armata, scortata da una flottiglia, avrebbe dovuto avanzare lungo la costa finlandese fino al golfo di Finlandia mentre una terza armata, imbarcata su navi svedesi, si sarebbe diretta al porto di Lomonosov per marciare poi su San Pietroburgo.\nLa flotta russa del Baltico, al comando dell'ammiraglio Samuel Greig, si scontr\u00f2, al largo dell'isola di Hogland nel Golfo di Finlandia con quella svedese il 17 luglio 1788. La battaglia non ebbe un esito tattico definito, ma imped\u00ec agli svedesi di sbarcare. Poich\u00e9 la guerra era fortemente impopolare in Svezia e gli ufficiali finlandesi si ammutinarono, le notizie del fallimento di Hogland innescarono una rivolta fra i nobili ufficiali dell'esercito, conosciuta come \"cospirazione di Anjala\".\nL'attacco svedese alla Russia provoc\u00f2 in agosto l'entrata in guerra dell'Unione dei regni di Danimarca e Norvegia a fianco della Russia, in ottemperanza ad un trattato che queste avevano stipulato con la Russia. Un'armata norvegese invase in breve tempo la Svezia sconfiggendo il suo esercito nella battaglia di Kvistrum Bridge, prima che fosse firmata la pace, sollecitata dall'intervento diplomatico di Gran Bretagna e Prussia, il 9 luglio 1789. Con questa pace l'Unione dei regni di Danimarca e Norvegia dichiar\u00f2 la sua neutralit\u00e0 in questo conflitto .\nIn mare, le due flotte nemiche, di pari dimensioni, si scontrarono ancora nella Battaglia di \u00d6land il 25 luglio 1789, il cui esito tuttavia, nonostante che la Svezia avesse perso 30 navi contro le 18 perdute dai russi, non fu decisivo. Un mese pi\u00f9 tardi, il 24 agosto, il viceammiraglio russo Karl Heinrich di Nassau-Siegen sconfisse in una battaglia decisiva la flottiglia costiera svedese nella prima battaglia di Svensksund. Tuttavia l'esercito russo venne sconfitto poco dopo da quello svedese, agli ordini del generale svedese Gustav Wachtmeister, presso Valkeala (28 aprile \u2013 5 maggio 1790).\nNel 1790 il re Gustavo rivide I suoi piani di sbarco vicino a San Pietroburgo, decidendo di sbarcare l'armata svedese a Vyborg. Ma il piano fall\u00ec con un disastroso attacco alla flotta russa nella battaglia di Reval, il 13 maggio. Anche un successivo attacco contro la flotta russa al largo di Kron\u0161tadt, effettuato dalla marina da guerra svedese, fall\u00ec e sia la flotta che la flottiglia costiera svedesi si ritirarono nella baia di Vyborg, dove le due flotte svedesi, circa 400 navi, furono bloccate dalla flotta russa del baltico, al comando dell'ammiraglio russo Vasilij Jakovlevi\u010d \u010ci\u010dagov, per un mese. Il 3 luglio gli svedesi forzarono il blocco dando battaglia: lo scontro (battaglia della baia di Vyborg) consent\u00ec l'uscita alla flotta svedese, che perdette sette vascelli e tre fregate. La flotta svedese si ritir\u00f2 a Sveaborg per riparazioni mentre la flottiglia si attest\u00f2 in una posizione di forte difesa a Svensksund, dove venne attaccata violentemente il 9 giugno dalla flotta russa nella seconda battaglia di Svensksund. Lo scontro si rivel\u00f2 tuttavia disastroso per gli attaccanti: i russi persero circa 7400 uomini, fra morti e prigionieri, su 18.500 e circa un terzo delle loro navi. Si tratt\u00f2 della pi\u00f9 grande vittoria navale svedese mai conseguita e spian\u00f2 la strada alla pace.\nIl vice-cancelliere russo Alexander Bezborodko accett\u00f2 subito di intavolare le trattative di pace che si conclusero il 14 agosto 1790 con il trattato di V\u00e4r\u00e4l\u00e4\nConseguenze.\nLa guerra russo-svedese del 1788-1790 ebbe uno scarso significato per i due belligeranti. Caterina II consider\u00f2 la guerra contro il cugino svedese sostanzialmente un diversivo, essendoli suo esercito legato impegnativamente dalla guerra contro i turchi ed allo stesso modo consider\u00f2 gli eventi rivoluzionari in Francia e quelli che avrebbero portato allo scioglimento della Confederazione Polacco-Lituana con la Spartizione della Polonia del 1795.\nL'attacco svedese svent\u00f2 i piani russi d'inviare una flotta nel Mar Mediterraneo, in sostegno all'esercito che combatteva gli ottomani, poich\u00e9 essa era necessaria alla difesa della capitale San Pietroburgo. La guerra risolse i problemi di Gustavo III solo momentaneamente, giacch\u00e9 egli venne assassinato a Stoccolma nel 1792."}
{"id": "3771888", "revid": "287204", "url": "https://it.wikipedia.org/wiki?curid=3771888", "title": "Andrea Piedimonte", "text": "Biografia.\nAndrea Piedimonte Bodini \u00e8 un attore e produttore italiano. Nato a Napoli nel 1971, dal \u201993 vive e lavora tra gli Stati Uniti e l\u2019Italia. Ha conseguito gli studi teatrali al prestigioso Lee Strasberg Theater Institute di New York dove ha cominciato a lavorare in cortometraggi e spettacoli Off-Off Broadway, per poi far parte del New York Italian Theater Company, un \"ensemble\" teatrale che recitava sia in inglese che in italiano, divenendone poi componente del consiglio di amministrazione.\nNello stesso periodo, ha cominciato la sua carriera professionale nel cinema grazie a Woody Allen. Egli ha infatti interpretato il gondoliere fidanzato di Natasha Lyonne nel film \"Tutti dicono I Love You\". In seguito, \u00e8 venuta la televisione: prima per la CBS, con la soap opera \"Guiding Light\" (\"Sentieri\" in Italia); poi, nel 1998, selezionato da Enrico e Carlo Vanzina, \u00e8 ritornato in Italia per impersonare Ciro, il povero ma romantico pescatore protagonista nella miniserie televisiva \"Anni '50\", trasmessa su Canale 5.\nSempre in Italia, Andrea \u00e8 stato co-protagonista nella seconda stagione di \"Le ragazze di piazza di Spagna\", fiction di prima serata per RAIDUE, e con Fabio Canino nella produzione italiana della pluripremiata commedia teatrale \"Making Porn\", di Ronnie Larsen. Andrea si \u00e8 susseguentemente trasferito a Los Angeles, sull\u2019onda dell\u2019attenzione suscitata a livello internazionale dal suo ruolo in \"Hannibal\", di Ridley Scott. In America, ha recitato nell\u2019acclamata serie \"Curb Your Enthusiasm\" della HBO. In Italia, nella fiction \"Soldati di pace\" girata per RAIUNO da Claudio Bonivento per poi tornare in america a fare un cameo per il pluri premiato Georg Stanford Brown in \"The Long Shot\".\nPiedimonte appare spesso come ospite di puntata nelle fiction italiane: \"Un ciclone in famiglia\", \"Rex\" 3, \"Il Commissario Manara\" 2, \"Che Dio ci aiuti\" 2, \"Don Matteo\" 9, \"A un passo dal cielo\" 4 e nella versione televisiva di \"Immaturi\" del 2016.\nDal 2005 Andrea Piedimonte ha anche intrapreso la carriera di produttore associandosi alla MK Film, per lo sviluppo e la realizzazione di \"All the Invisible Children\": lungometraggio a episodi girato in tutto il mondo dai grandi cineasti Mehdi Charef, Emir Kusturica, Spike Lee, Katia Lund, Ridley Scott con la figlia Jordan, John Woo e l\u2019allora esordiente Stefano Veneruso, a favore di un fondo benefico creato e gestito appositamente dall\u2019UNICEF e dal World Food Programme. \"All the Invisible Children\" \u00e8 stato proiettato con grande successo di critica e pubblico nei pi\u00f9 importanti festival internazionali ed \u00e8 stato distribuito in pi\u00f9 di 120 paesi nel mondo.\nDa allora \u00e8 coinvolto nello sviluppo di svariati progetti multimediali a cavallo tra i due paesi nella doppia veste di attore e produttore. Nel 2009 si cre\u00f2 un sodalizio tra Piedimonte e l\u2019autore americano Richard Vetere (candidato al Pulitzer nel 2002) grazie alla prima rappresentazione newyorchese di Caravaggio, scritto e diretto da Vetere ed interpretato da Piedimonte che l\u2019ha poi tradotto e prodotto in Italia in suggestivi allestimenti ai Musei Capitolini, a Capri e a Porto Ercole, durante l\u2019anno del 400\u00ba anniversario della morte del grande pittore. \nNella primavera del 2017, Piedimonte \u00e8 stato nuovamente scelto da Ridley Scott per interpretare il magistrato Corvo, al fianco di Mark Wahlberg e Michelle Williams, nel film sulla vicenda del rapimento di John Paul Getty III, \"All the Money in the World\".\nPiedimonte ha lavorato in numerosi settori, dalla ricerca oceanografica, presso la Bermuda Biological Station for Research, nel 1993, alla gestione immobiliare, di cui si occupa tuttora. \u00c8 trilingue in quanto parla italiano, inglese e francese."}
{"id": "3771893", "revid": "683061", "url": "https://it.wikipedia.org/wiki?curid=3771893", "title": "Paolo Consorti", "text": "Biografia.\nCon una formazione tutta artistica, Liceo e Accademia di Belle Arti, esordisce nel '91 con una mostra personale al Palazzo Ducale di Urbino. Nel 1992 il filosofo Hans-Georg Gadamer scrive un testo sulla sua arte. Hanno scritto testi monografici sul suo lavoro artistico anche Antonio Ar\u00e9valo, Luca Beatrice, Andrea Bruciati, Lorenzo Canova, Valerio Deho, Floriano De Santi, Flaminio Gualdoni, Domenico Guzzi, Gianluca Marziani, Piero Melograni, Pierre Restany, Gabriele Simongini e Marisa Vescovo. Nel 2004 \u00e8 inserito nell'Enciclopedia Zanichelli dell'Arte, e nel 2008 nella Top 100 di \"Flash Art\" sulla giovane arte italiana. Nel 2011 \u00e8 invitato alla 54\u00aa Biennale Internazionale d\u2019Arte di Venezia. Nel 2013 realizza il suo primo lungometraggio \"Il sole dei cattivi\" che vince il premio come miglior film al .\nOpera.\nRealizza opere pittoriche e lungometraggi cinematografici, dei quali \u00e8 autore e regista. In molti progetti, la pratica pittorica si contamina con l'immagine filmica ed elettronica. Ha realizzato anche performance, video d'arte e docufilm.\nPrincipali esposizioni.\nNel 1996 partecipa alla XII Quadriennale di Roma (Ultime generazioni). Nel 2003 \u00e8 invitato alla Biennale di Praga. Nel 2004 partecipa nuovamente alla XIV Quadriennale (Anteprima Torino). Nel 2008 \u00e8 invitato alla prima Biennale di Mosca (Young art). Nel 2011 partecipa alla 54\u00aa Biennale Internazionale d'Arte di Venezia (4 giugno\u201327 novembre), a cura di Bice Curiger, dove presenta la prima performance della serie \"Rebellio Patroni\", in cui Elio, \u201cStefano Belisari\u201d di Elio e le Storie Tese, veste i panni di San Francesco e provoca i visitatori sul senso dell'arte e delle opere esposte. A questa performance, promossa da Vittorio Sgarbi, ne seguiranno altre che avranno come protagonisti i santi patroni di alcune delle maggiori citt\u00e0 italiane, impegnati con ironia su temi di attualit\u00e0. A Napoli al Museo Madre nel 2011 Giobbe Covatta ha interpretato San Gennaro che in una suggestiva processione per le vie della citt\u00e0 raccoglie immondizia, e nel 2012, in occasione della personale a Palazzo Reale di Milano, di fronte al Duomo, Luca Mangoni ha interpretato Sant'Ambrogio. L'ultima performance si \u00e8 svolta a Bari nel 2014 in occasione della personale al Teatro Margherita con un San Nicola interpretato da Alessio Giannone, in arte Pinuccio, star di YouTube. Il lavoro sui patroni, sviluppato in maniera multiforme, con opere pittoriche, installazioni e performance, mescola linguaggi distanti, fondendo la compostezza dell'iconografia religiosa con la comunicazione irriverente dei personaggi coinvolti che hanno sempre creato una relazione forte con il pubblico, testimone e co-protagonista delle azioni nelle citt\u00e0. Questa propensione al mescolamento dei linguaggi ha sempre caratterizzato il lavoro di Paolo Consorti, riconosciuto come uno dei primi artisti ad utilizzare le tecnologie digitali integrate con la pittura. Dai primi anni '90 ha esposto in mostre personali a Roma, Melbourne, Berlino, Amsterdam, Milano, Minneapolis, Amburgo, New York, Marshall e Tokyo, in spazi pubblici e gallerie private. Ha partecipato alla I Prague Biennale del 2003, successivamente alla I Moscow International Biennale for Young Art, due volte alla Quadriennale Nazionale d\u2019arte, ha esposto in occasione delle Olimpiadi presso il China and the world Olimpic Fine Arts Museum di Pechino. Nel 2018 \u00e8 invitato al Premio Marche; nello stesso anno espone al Museo Macro di Roma.\nVideo, Film e performance.\nNel 2009 realizza per il Comune di Assisi un videopresepio, un grande affresco elettronico sul tema della nativit\u00e0 proiettato sulla pubblica piazza. Nel 2010 crea alcuni videoclip per l'edizione italiana di XFactor. Nel 2011 crea \"Rebellio Patroni\" un'opera multiforme e in progress che consiste in una serie di performance in cui i santi protettori delle citt\u00e0 italiane intervengono con azioni paradossali nel presente. Piero Melograni ha scritto su questo progetto di Consorti sottolineando una forma surreale di impegno in cui l'arte si confronta con la realt\u00e0 attraverso il ricorso all'iconografia dei santi. Realizza nel 2013 il suo primo lungometraggio \"Il sole dei cattivi\", girato a Grottammare e Larino durante le rappresentazioni sacre del presepe vivente e della passione vivente. I protagonisti sono Luca Lionello e Nino Frassica, con la partecipazione di Nichi Vendola e Stefano Belisari. Le musiche sono di Sergio Cammariere, Elio e le storie tese e Gerardo Casiello. Nel 2014 gira \"Figli di Maam\" presso il Museo Maam di Roma, con Luca Lionello, Alessandro Haber, Federico Rosati e Franco Nero, con la partecipazione di Michelangelo Pistoletto. Nel 2019 dirige il film \"Havana Kyrie\" con il contributo del MIBACT, girato tra Pesaro e Cuba e che vede come protagonista Franco Nero. Tra gli interpreti, Ron Perlman, Jorge Perugorria, Jacqueline Arenal, Kriemhild Siegel e Andros Perugorria. Nel 2021 esce su Prime Video il film girato a quattro mani con Guido Morra, con un cast quasi interamente partenopeo, con Ernesto Mahieux, Giovanni Esposito, Giobbe Covatta, Randall Paul, Susy Del Giudice, Rosaria De Cicco, Massimo De Matteo, Giovanni Allocca, in un set suggestivo come la Reggia di Caserta. Realizza inoltre un Video per il Cinquecentenario di Papa Sisto V, girato a Montalto delle Marche e presentato al Salone del libro di Torino dalla Regione Marche, con Ivano Marescotti, accompagnato ancora dal canto di Elio delle Storie tese."}
{"id": "3771895", "revid": "173469", "url": "https://it.wikipedia.org/wiki?curid=3771895", "title": "James Cecil, VI conte di Salisbury", "text": "Per la sua vita sregolata venne soprannominato \"il conte stregato\".\nBiografia.\nInfanzia ed educazione.\nFiglio del quinto conte di Salisbury, James Cecil e di Anne Tufton, venne educato alla Westminster School.\nCarriera politica.\nIniziato alla carriera politica come gran parte dei membri della sua famiglia, divenne High Steward di Hertford e poi fu governatore del Foundling Hospital di Londra. Nel 1745 spos\u00f2 Elizabeth (1721\u20131776), figlia di Edward Keet di Canterbury, che le fonti riportano barbiere e guida turistica locale. Ad ogni modo, dopo alcuni anni di matrimonio, la coppia si separ\u00f2 a causa di un'amante, Mary Grave di Baldock, che rimase per i successivi 30 anni la compagna di vita del Conte a Quickswood. C. Price scrisse un pamphlet sul conte e le sue condizioni di vita dissoluta nel 1771 (archivi di Hatfield House):\n\u201cEgli vive nel sottotetto della casa \u2026 circondato da vecchie scatole e pigne di libri sgualciti. In salute o malato non lascia mai la sua camera, non vede mai nessuno e non parla mai con nessuno se non con la sua vecchia Dama, come \u00e8 solito chiamarla, ed il suo dottore che occasionalmente gli fa visita. I suoi servitori sono tutti vecchi e rozzi.\u201d\nMorte.\nJames Cecil mor\u00ec il 19 settembre 1780 dopo aver avuto un figlio da Elizabeth Keet, James Cecil, il quale gli succedette nel titolo, e due figlie morte nubili. Per sua espressa volont\u00e0, nel suo testamento James Cecil riserv\u00f2 la considerevole somma di 50.000 sterline a Mary Grave oltre a gioielli, argento e mobili provenienti dalla residenza di Hatfield. Inoltre il Conte riserv\u00f2 43.000 sterline da spartirsi tra i sette figli avuti dall'amante tra i quali ricordiamo James Cecil Grave, rettore di Hatfield e Clothall. Il testamento venne a pi\u00f9 riprese poi contestato dal VII conte di Salisbury il quale diede anche ordine attorno al 1790 di demolire la casa di Quickswood per cancellare la memoria della condotta dissoluta del padre. Mary Grave mor\u00ec il 2 dicembre 1789 a Baldock.\nDiscendenza.\nDal matrimonio tra Lord Salisbury e Elizabeth Keet nacquero James Cecil, VII conte di Salisbury e due figlie."}
{"id": "3771897", "revid": "62004", "url": "https://it.wikipedia.org/wiki?curid=3771897", "title": "Nokere Koerse 2006", "text": "Il Nokere Koerse 2006, sessantunesima edizione della corsa e valida come evento dell'UCI Europe Tour 2006 categoria 1.1, si svolse il 15 marzo 2006 su un percorso di 193,2\u00a0km. Fu vinta dal belga Bert Roesems che giunse al traguardo con il tempo di 4h32'00\", alla media di 42,618\u00a0km/h.\nPartenza con 188 ciclisti di cui 97 tagliarono il traguardo."}
{"id": "3771901", "revid": "1543377", "url": "https://it.wikipedia.org/wiki?curid=3771901", "title": "Mini John Cooper Works WRC", "text": "La Mini John Cooper Works WRC (anche nota come Mini Countryman WRC) \u00e8 una autovettura da corsa derivata dalla Mini Countryman stradale, specificatamente progettata per partecipare al Campionato del mondo rally, campionato in cui ha debuttato nel 2011. La vettura \u00e8 stata presentata in anteprima al Salone dell'automobile di Parigi 2010.\nTecnica.\nPer la realizzazione di questa vettura da rally, la BMW (proprietaria del marchio Mini), si \u00e8 affidata alla Prodrive, la struttura inglese specializzata nello sviluppo di autovetture da corsa, che vanta ottimi risultati nell'automobilismo, in particolar modo nei rally.\nMotore.\nIl motore della vettura \u00e8 stato sviluppato dalla BMW Motorsport, deriva dall'unit\u00e0 di serie montata sulla Countryman stradale, di cui riprende il monoblocco dei cilindri e la testata; la BMW utilizza lo stesso motore anche nel Campionato del mondo turismo, tuttavia differisce per una diversa programmazione della centralina elettronica. \nSi tratta di un 4 cilindri in linea di 1.599\u00a0cm\u00b3 di cilindrata collocato all'avantreno in posizione trasversale, la distribuzione \u00e8 a doppio albero a camme in testa, 4 valvole per cilindro, l'iniezione \u00e8 diretta, \u00e8 sovralimentato con un turbocompressore Garrett ed eroga una potenza massima di oltre 300 CV e una coppia massima di oltre 400 Nm. \nPer limitare le prestazioni il regolamento tecnico FIA impone, sul collettore di aspirazione un restrittore d'aria di 33\u00a0mm e limita a 2,5 bar assoluti la pressione massima di sovralimentazione.\nTelaio.\nIl telaio monoscocca in acciaio deriva da quello della Countryman di serie; la Prodrive lo ha rinforzato con l'aggiunta di una struttura a traliccio di tubi d'acciaio che forma una gabbia di sicurezza necessaria per la protezione dell'abitacolo.\nLe sospensioni sono di tipo MacPherson sia all'avantreno che al retrotreno, e sono state realizzate in collaborazione con la ditta specializzata \u00d6hlins; sono regolabili in base al tipo di superficie o secondo le esigenze del pilota. \nLa trazione \u00e8 di tipo integrale con differenziale a slittamento limitato su entrambi gli assi, il cambio \u00e8 sequenziale a sei rapporti fornito dalla Xtrac, la frizione AP Racing \u00e8 a doppio disco.\nRisultati sportivi.\nHa esordito nel Campionato del mondo rally 2011 debuttando al Rally d'Italia, nella stagione iniziale il team aveva programmato la partecipazione a 6 delle 13 prove iridate per maturare esperienza, riuscendo comunque a conquistare per due volte il podio con lo spagnolo Daniel Sordo."}
{"id": "3771903", "revid": "171091", "url": "https://it.wikipedia.org/wiki?curid=3771903", "title": "Herv\u00e9 Barmasse", "text": "Biografia.\nOriginario di Valtournenche e figlio dell'alpinista Marco Barmasse, Herv\u00e9 \u00e8 la quarta generazione di guide della sua famiglia. Maestro di sci dal 1996 e di snowboard dal 1997, guida alpina del Cervino dal 2000 e istruttore nazionale delle guide alpine dal 2007.\nInizia la sua carriera d'alpinista sul Cervino. Su tale montagna Barmasse affronta alcune solitarie, tra le quali la prima nel 2002 della via \"Casarotto Grassi\" (1300\u00a0m di sviluppo, ED), nel 2005 la prima solitaria della \"Via Deffeyes\" (1300\u00a0m di sviluppo, ED), nel 2007 la prima solitaria dello Spigolo dei fiori, \"Via Machetto\". Oltre a queste la prima solitaria e prima ripetizione della \"Via Direttissima\" aperta nel 1983 dal padre Marco. Una scalata che verr\u00e0 premiata \u2013 il 7 marzo 2008 - con la Grolla d'oro.\nNel 2004 in Pakistan apre due nuove vie, una sullo Scudo del Chogolosia (5700\u00a0m) \"Luna Caprese\" e un'altra sullo Sheep Peak (6300\u00a0m). L'esperienza del Pakistan continua nel 2005, aprendo con la spedizione Trip One Karakorum due nuove vie \"Up and Down\" (800\u00a0m di sviluppo, difficolt\u00e0 6c/7\u00b0 e A1) e \"Fast and Furious\", via di misto e ghiaccio. Ricever\u00e0 per quest'esperienza extraeuropea, l'assegnazione del premio accademico \"Paolo Consiglio\", istituito nel 1997.\nNella primavera del 2006 in Patagonia, alla sua prima esperienza sudamericana, apre una via nuova di ghiaccio e misto sul versante Nord del Cerro San Lorenzo, la via \"Caf\u00e9 Cortado\", 1200\u00a0m di sviluppo. Il 19 maggio 2007, riceve per la seconda volta, il premio Paolo Consiglio.\nL'8 febbraio 2008, insieme a Cristian Brenna, scala la parete nord ovest del Cerro Piergiorgio, in Patagonia, \u201cLa Ruta de l'Hermano\u201d, una via su roccia con uno sviluppo di 1150 metri, 29 lunghezze e una difficolt\u00e0 di 6b+ A3 ED+.Nell'estate del 2008 sale in stile alpino, insieme a Simone Moro, il Beka Brakai Chhok, montagna del Karakorum alta 6810 metri tentata pi\u00f9 volte da diverse spedizioni. Il 25 maggio del 2009 riceve per la terza volta il premio alpinistico Paolo Consiglio.\nNell'autunno del 2008, sale in stile alpino una cima inviolata del Muztagata di 6250\u00a0m, in Cina.\nAll'inizio del 2009 torna con Giovanni Ongaro e Daniele Bernasconi in Patagonia per affrontare un nuovo itinerario di traversata del ghiacciaio Hielo Continental Sur, e scalare la vetta sud e lo spigolo nord del Cerro Riso Patron, ma a causa del mutamento del ghiacciaio gli alpinisti non riescono ad arrivare al base della parete terminando il nuovo itinerario della traversata al fiordo Estero Falcon in Cile.\nNei primi mesi del 2010 ritorna in Pakistan insieme a Eneko Pou, Kriss Ericson, Oscar Gogoza e Marco Cavana, e dopo la salita di alcune cascate di ghiaccio organizza presso la Shimshal Climbing School (scuola nata attraverso la collaborazione di Qudrat, Simone Moro ed Herv\u00e9) il corso per portatori d'alta quota aperto anche alle donne con obiettivo la formazione e l'insegnamento delle tecniche di sicurezza e progressione su roccia e ghiaccio. Inoltre, grazie alla collaborazione di Marco Cavana, medico intensivista dell'ospedale di Aosta, organizza un dispensario per affrontare i problemi legati agli aspetti medico-sanitari della zona.\nIl 17 marzo 2010, apre insieme al padre Marco una via nuova sulla Parete sud del Cervino il Couloir Barmasse 1200\u00a0m - M..duro. ABO. Nell'estate del 2010 sale in due giorni e in stile alpino insieme a Daniele Bernasconi e Mario Panzeri una cima di 6300\u00a0m Venere Peak difficolt\u00e0 ED (Cina). Riceve per la quarta volta il premio alpinistico Paolo Consiglio.\nIl 2011 \u00e8 l'anno del progetto \"Exploring the Alps\", una trilogia che ha come obiettivo l'apertura di tre nuove vie sul Monte Bianco, Monte Rosa e Cervino.\nIl progetto inizia con l'apertura di una nuova via in solitaria sulla Parete Sud Est del Cervino, al Picco Muzio, conclusa nei primi giorni di aprile del 2011 dopo un tentativo fallito a marzo dello stesso anno. L'itinerario aperto da Barmasse, si sviluppa per 1200 metri di cui 500 in un couloir di ghiaccio e il restante sulla parete verticale del Picco Muzio.\nLa seconda fase del progetto prosegue sul Monte Bianco, sul versante del Brouillard. Qui Barmasse apre, a fine luglio, insieme ai fratelli baschi Iker ed Eneko Pou, una via a cui viene dato nome \"La Classica Moderna\". Una salita senza spit, per 11 lunghezze, fino al 6c con solo friends e 4 chiodi, aperta e scalata in libera e che prosegue fino in vetta al Monte Bianco per la cresta di Brouillard, per un totale di 3300\u00a0m di dislivello.\nCon la nuova via sul Monte Rosa, si conclude il progetto Exploring the Alps. Quest'ultima salita del progetto, dove ad accompagnare Barmasse c'\u00e8 il padre Marco \u00e8 chiamata \"Viaggio nel tempo\". I due alpinisti tracciano un itinerario sulla parete sud-est della Punta Gnifetti nella parte pi\u00f9 alta della cosiddetta parete valsesiana del Monte Rosa. La linea di salita si tiene a sinistra della Via \"Africa Nostra\" aperta nel 1987 da Silvio Mondinelli assieme ad altre guide di Alagna Valsesia ed esce in cresta a poca distanza dalla Capanna Regina Margherita. L'ascensione \u00e8 stata compiuta tra il 29 e il 30 settembre e presenta passaggi di VI oltre i 4000\u00a0m. \u00c8 valutata ED..\nNel 2012 Barnasse ha realizzato un film sul progetto Exploring the alps, intitolato \"Non cos\u00ec lontano\". Il film \u00e8 presentato in anteprima al Festival del cinema di Trento tra le proiezioni speciali e poi nelle principali rassegne dedicate all'alpinismo.\nIl 13 marzo 2014 \u00e8 ancora sul Cervino, dove realizza il primo concatenamento invernale delle sue quattro creste, in solitaria, salendo prima per la Cresta di Furggen e scendendo per la Cresta Hornli, per poi risalire dalla Cresta di Zmutt e ridiscendere dalla Cresta del Leone, il tutto in 17 ore.\n\u00c8 il 21 maggio 2017 quando insieme al compagno David Gottler scala in stile alpino la Parete Sud dello Shishapangma 8027 m. Sfruttando un\u2019unica finestra di bel tempo di una sola giornata sale, senza corde fisse e campi pre-allestiti, i 2200 metri della parete Sud della 14 esima montagna pi\u00f9 alta del mondo in appena 13 ore."}
{"id": "3771917", "revid": "554633", "url": "https://it.wikipedia.org/wiki?curid=3771917", "title": "2\u00b0 Stormo B.T.", "text": ""}
{"id": "3771919", "revid": "554633", "url": "https://it.wikipedia.org/wiki?curid=3771919", "title": "2\u00ba Stormo B.T.", "text": ""}
{"id": "3771920", "revid": "1075510", "url": "https://it.wikipedia.org/wiki?curid=3771920", "title": "Georg Eberhard Rumphius", "text": "Biografia.\nGeorg Eberhard Rumphius era il primogenito di August Rumpf, un ingegnere e appaltatore di Hanau, e di Anna Elisabeth Keller, sorella di Johann Eberhard Keller, governatore di Kleve, una citt\u00e0 di lingua olandese appartenente a quel tempo al principe elettore di Brandeburgo. Crebbe a W\u00f6lfersheim e successivamente frequent\u00f2 il ginnasio ad Hanau. Si arruol\u00f2 come militare ufficialmente per la Repubblica di Venezia, in realt\u00e0 per le Province Unite; nel 1646 si imbarc\u00f2 per il Brasile dove era in corso una guerra fra olandesi e portoghesi per il controllo del territorio. Non si sa se in seguito a un naufragio o a cattura, sbarc\u00f2 in Portogallo dove rimase per quasi tre anni. Verso il 1649 ritorn\u00f2 a Hanau, dove inizi\u00f2 a lavorare nell'impresa paterna.\nLasci\u00f2 Hanau alla fine del 1651, dopo la morte di sua madre (20 dicembre 1651) e, forse grazie alle relazioni della famiglia materna, si arruol\u00f2 con la Compagnia Olandese delle Indie Orientali col nome di Jeuriaen Everhard Rumpf. Salp\u00f2 il 26 dicembre 1652 e giunse a Batavia, oggi Giacarta, dopo sette mesi, nel luglio 1653. Nel 1654 giunse all'arcipelago delle Molucche e nel 1657 fu trasferito a Hitoe, la penisola settentrionale dell'isola di Ambon, con l'incarico di \"ingegnere\", Spos\u00f2 Suzanne, una donna del luogo, e intraprese lo studio della flora e della fauna di quelle isole.\nStrumento importante per la comunicazione delle scoperte fatte da Rumphius nelle Molucche furono lettere provviste di illustrazioni, raccolti pi\u00f9 tardi nel \"The Ambonese Curiosity Cabinet\", e i cataloghi illustrati. La qualit\u00e0 delle sue comunicazioni fu tale che Rumphius fu soprannominato in Europa \"Plinio indicus\" (il Plinio delle Indie). Il governatore della Compagnia delle Indie a Batavia, Joan Maetsuycker, lo dispens\u00f2 dai suoi doveri lavorativi ordinari affinch\u00e9 si dedicasse completamente allo studio. D'altra parte Rumphius ha identificato almeno 140 generi e 930 specie di piante, sconosciute prima di allora e descritti nell'\"Herbarium Amboinense\".\nLa sua vita fu tuttavia un susseguirsi di eventi sfortunati. Attorno al 1670 perse la vista e pot\u00e9 continuare i suoi studi grazie ai familiari i quali leggevano le opere che potevano interessarlo o scrivevano sotto sua dettatura. Pochi anni dopo, il 17 febbraio 1674 uno tsunami colp\u00ec Ambon uccidendo la moglie e una figlia. Nel 1687 un incendio devast\u00f2 l'isola distruggendo la biblioteca e i suoi disegni originali; per fortuna il governatore di Batavia, naturalista dilettante, aveva fatto copia della maggior parte dei disegni di Rumphius i quali poterono essere utilizzati per '\"Herbarium\" che tuttavia fu pubblicato postumo oltre 45 anni dopo la morte di Rumphius. Infine, Rumphius fu costretto dalla Compagnia delle Indie a vendere la sua collezione scientifica a Cosimo III de' Medici."}
{"id": "3771922", "revid": "599013", "url": "https://it.wikipedia.org/wiki?curid=3771922", "title": "Dominique Tonnerre", "text": ""}
{"id": "3771923", "revid": "547034", "url": "https://it.wikipedia.org/wiki?curid=3771923", "title": "Willie MacFadyen", "text": "Carriera.\n\u00c8 stato capocannoniere del campionato scozzese nella stagione 1931-1932 (con 52 reti), portando la sua squadra, il , alla conquista del suo primo e finora unico titolo della sua storia. Si ripet\u00e9 nella stagione 1932-1933, vincendo la classifica marcatori con 45 reti all'attivo."}
{"id": "3771924", "revid": "621682", "url": "https://it.wikipedia.org/wiki?curid=3771924", "title": "William MacFadyen", "text": ""}
{"id": "3771925", "revid": "709565", "url": "https://it.wikipedia.org/wiki?curid=3771925", "title": "James Cecil, I marchese di Salisbury", "text": "Biografia.\nInfanzia.\nJames Cecil era figlio di James Cecil, VI conte di Salisbury e di sua moglie, Elizabeth Keat, figlia di Edward Keat.\nMatrimonio.\nLord Salisbury spos\u00f2 Lady Emily Mary (16 agosto 1750-27 novembre 1835), figlia di Wills Hill, I marchese del Downshire, il 2 dicembre 1773. Donna influente nella societ\u00e0 dell'epoca e grande sportiva, seppe dare alla casata dei Cecil quattro figli.\nCarriera politica, ascesa alla Contea ed elevazione a Marchesato.\nGi\u00e0 dal 1774, dopo gli studi, venne eletto nel parlamento inglese quale rappresentante per Great Bedwyn, incarico che mantenne sino al 1780, rappresentando anche per un breve periodo le circoscrizioni di Launceston e di Plympton Erle, sempre nel 1780.\nAlla morte del padre nel 1780, James gli succedette nei titoli di famiglia e si propose di rivalutare la casata dopo la misogin\u00eca e la dissolutezza nella quale il padre era vissuto per gran parte della propria vita. Egli prest\u00f2 servizio al governo sotto lord North come Treasurer of the Household dal 1780 al 1782 e sotto William Pitt il Giovane e poi sotto Henry Addington in qualit\u00e0 di Lord Ciambellano tra il 1783 ed il 1804. Egli venne dunque ammesso nel Privy Council di re Giorgio III nel 1780 e venne creato Marchese di Salisbury, nella contea di Wiltshire, nel 1789.\nUltimi anni e morte.\nA questo punto della sua carriera prest\u00f2 servizio come Joint Postmaster General sotto il governo di Robert Jenkinson, II conte di Liverpool dal 1816 al 1823. Durante questo periodo fu anche Lord Luogotenente dell'Hertfordshire tra il 1771 ed il 1823 e dal 1793 venne anche ammesso nell'Ordine della Giarrettiera.\nLord Salisbury mor\u00ec nel giugno del 1823, all'et\u00e0 di 74 anni, e venne succeduto dal suo unico figlio, James.\nDiscendenza.\nDal matrimonio tra William Cecil e Lady Emily Mary nacquero:"}
{"id": "3771927", "revid": "183114", "url": "https://it.wikipedia.org/wiki?curid=3771927", "title": "Georg Eberhard Rumpf", "text": ""}
{"id": "3771936", "revid": "716642", "url": "https://it.wikipedia.org/wiki?curid=3771936", "title": "Jimmy McColl", "text": "Carriera.\nHa giocato nella prima divisione scozzese."}
{"id": "3771943", "revid": "640277", "url": "https://it.wikipedia.org/wiki?curid=3771943", "title": "The Millionaire (serie televisiva)", "text": "The Millionaire \u00e8 una serie televisiva statunitense in 207 episodi trasmessi per la prima volta nel corso di 6 stagioni dal 1955 al 1960. \u00c8 basata sul film \"Se avessi un milione\" del 1932.\nTrama.\n\u00c8 una serie televisiva di tipo antologico in cui ogni episodio rappresenta una storia a s\u00e9. Gli episodi sono storie del genere drammatico e vengono presentati da Marvin Miller che interpreta Michael Anthony. Gli episodi esplorano le vite di persone comuni che vengono cambiate da inaspettate ricchezze. Ognuna di queste persone ottiene in ogni episodio, apparentemente dal nulla, un milione di dollari da uno sconosciuto. Lo sconosciuto benefattore \u00e8 Tipton Beresford Jr. di cui, per tutta la serie, si vede solo il suo braccio destro quando firma l'assegno di un milione di dollari, ogni settimana, e lo consegna al suo segretario, Michael Anthony (la voce \u00e8 interpretata da Paul Frees). Questi si reca personalmente dal destinatario, gli consegna l'assegno e va via per sempre. Il beneficiario firma una dichiarazione legale vincolante per la quale non potr\u00e0 mai rivelare la fonte del denaro. La voce di Tipton Beresford \u00e8 interpretata da Paul Frees.\nProduzione.\nLa serie fu prodotta da Columbia Broadcasting System e Don Fedderson Productions\nGli sceneggiatori principali della serie sono stati Muriel Roy Bolton (37 episodi), Mary C. McCall Jr. (15 episodi) e Jo Pagano (13 episodi).\nPersonaggi e interpreti.\nGuest star.\nNumerosi attori poi in seguito diventati volti popolari del cinema e della Tv si prestarono a fare parte del cast dei vari episodi. Tra questi: Charles Bronson, Joe Besser, Carl Betz, Peggie Castle, Ben Cooper, Pat Conway, Russ Conway, Ellen Corby, Richard Deacon, Francis De Sales, John Ericson, Beverly Garland, Tod Griffin, Robert Harland, Carolyn Jones, Keith Larsen, Dean Miller, Hugh O'Brian, Phyllis Coates, Joyce Meadows, Martin Milner, Debra Paget, Gregg Palmer, Edna Skinner, Denver Pyle, Sherry Jackson, Angie Dickinson, Robert Vaughn, Patrick McVey, Mary Tyler Moore, Agnes Moorehead, Gilman Rankin, Wayne Rogers, Robert F. Simon, Kim Spalding, Aaron Spelling, Randy Stuart, John Vivyan, Johnny Washbrook, Michael Winkelman, e Dick York.\nParodia.\nNel 1978, la rete televisiva canadese Second City Television produsse una parodia della serie chiamata \"The $Millionaire\". In questa parodia, Tipton (interpretato da Joe Flaherty) ha dato via cos\u00ec tanti soldi nel corso degli anni che \u00e8 praticamente fallito. Egli continua il suo esperimento sociale, potendosi permettere per\u00f2 di dare via solo 50 dollari alla volta. John Candy interpreta il fedele Michael Anthony che, umiliato, consegna i 50 dollari ai beneficiari di turno, una coppia di coniugi impegnati in un litigio che lo cacciano via in malo modo.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1955 al 1960 sulla rete televisiva CBS dalla MCA TV Exclusive Distributors (stagioni 1-5) e dalla CBS, Inc.(stagione 6)."}
{"id": "3771944", "revid": "113524077", "url": "https://it.wikipedia.org/wiki?curid=3771944", "title": "Momento statico", "text": "Il momento statico (detto anche \"momento di primo ordine\" o meno propriamente \"primo momento d'inerzia\") \u00e8 una propriet\u00e0 geometrica di un oggetto.\nCome avviene per il momento d'inerzia, essa pu\u00f2 essere definita rispetto ad una massa, o pi\u00f9 frequentemente, soprattutto nella scienza delle costruzioni, relativamente ad un'area piana.\nQuesta propriet\u00e0 rappresenta la distribuzione della massa, o della forma dell'area, presa in considerazione in relazione ad un certo asse.\nIl momento statico \u00e8 spesso indicato come formula_1, quando \u00e8 definito rispetto alla massa, o con formula_2, quando \u00e8 definito rispetto all'area, dove formula_3 \u00e8 l'asse a cui \u00e8 riferito.\nDefinizione.\nRispetto alla massa.\nDato un corpo rigido di densit\u00e0 formula_4 e volume formula_5e una retta qualunque formula_3, posta ad una distanza formula_7 dal corpo, si ha che il momento statico del corpo rispetto ad formula_3 \u00e8 pari a:\nRispetto all'area.\nData un'area formula_10 di forma qualunque e una retta qualunque formula_3, posta ad una distanza formula_12 da formula_10, si ha che il momento statico di formula_10 rispetto ad formula_3 \u00e8 pari a: \nRelazione con il baricentro.\nEsiste uno stretto legame tra il momento statico e il baricentro formula_17, infatti, conoscendo il momento statico e la massa, o area, del corpo in questione, si possono trovare le coordinate del baricentro e viceversa:\nUtilizzo in meccanica.\nSforzo di taglio.\n\u00c8 comodo considerare il momento statico, prevalentemente riferito alla superficie, in meccanica, in particolare nelle equazioni riferite allo sforzo di taglio applicato ad una trave tridimensionale. La sezione ove \u00e8 applicata l'azione tagliante \u00e8 soggetta ad uno scorrimento trasversale, con la generazione di tensioni tangenziali,\nsecondo la formula di Jourawski:"}
{"id": "3771945", "revid": "621682", "url": "https://it.wikipedia.org/wiki?curid=3771945", "title": "James McColl", "text": ""}
{"id": "3771947", "revid": "767487", "url": "https://it.wikipedia.org/wiki?curid=3771947", "title": "Nokere Koerse 2007", "text": "Il Nokere Koerse 2007, sessantaduesima edizione della corsa e valida come evento dell'UCI Europe Tour 2007 categoria 1.1, si svolse il 21 marzo 2007 su un percorso di 196,9\u00a0km. Fu vinta dall'olandese L\u00e9on van Bon che giunse al traguardo con il tempo di 4h50'50\", alla media di 40,621\u00a0km/h.\nPartenza con 190 ciclisti di cui 23 tagliarono il traguardo."}
{"id": "3771949", "revid": "1305772", "url": "https://it.wikipedia.org/wiki?curid=3771949", "title": "If I Had a Million", "text": "If I Had a Million \u00e8 un film per la televisione statunitense del 1973 diretto da Daryl Duke.\nTrama.\nUn milionario statunitense decide di fare il benefattore donando un milione di dollari a quattro sconosciuti scelti a caso da un elenco telefonico. Le vite dei quattro beneficiari vengono cambiate per sempre e lui ne segue gli effetti.\nProduzione.\nIl film fu prodotto da Universal TV e diretto da Daryl Duke, girato a Santa Monica in California. Il film \u00e8 ispirato al film del 1932 \"Se avessi un milione\".\nDistribuzione.\nIl film fu trasmesso in televisione negli Stati Uniti il 31 dicembre 1973 sulla rete NBC."}
{"id": "3771953", "revid": "1507870", "url": "https://it.wikipedia.org/wiki?curid=3771953", "title": "Ford Fiesta WRC", "text": "La Ford Fiesta WRC \u00e8 la versione da competizione della della Ford Fiesta, progettata e costruita appositamente per competere nel Campionato del mondo rally dalla M-Sport, il team diretto dall'ex-pilota britannico Malcolm Wilson con base in Inghilterra. La vettura inizi\u00f2 a gareggiare a partire dal mondiale WRC 2017.\nIl progetto.\nLa Fiesta WRC sostitu\u00ec l'antenata Fiesta RS WRC, impegnata nel massimo campionato mondiale dal 2011 al 2016. Nato da un foglio bianco e sotto la direzione del capo-ingegnere della M-Sport Chris Williams, il progetto rispose in toto alle nuove specifiche \"WRC Plus\" approvate dalla FIA proprio in vista della stagione 2017, le quali prevedevano vetture pi\u00f9 potenti, leggere e dotate di vistose appendici situate anteriormente, lateralmente e posteriormente, con conseguente aumento del carico aerodinamico al fine di favorire la guidabilit\u00e0 in curva e bilanciare il sensibile aumento prestazionale dell'auto.\nSviluppo e primi test.\nI primi test si sono svolti a fine luglio del 2016, dopo circa 12 mesi di sviluppo, sugli sterrati della Cumbria (nell'Inghilterra settentrionale) dove il pilota ceco Martin Prokop e lo stesso Wilson, titolare della scuderia, hanno provato la nuova vettura, dichiarandosi soddisfatti della velocit\u00e0 e della meccanica, affermando di dover affinare ulteriormente l'aerodinamica, molto importante per le auto WRC della nuova era. Nella prima decade del dicembre 2016 la M-Sport svel\u00f2 la nuova vettura (in livrea provvisoria totalmente bianca) nelle sue forme definitive rivelandone anche i dettagli tecnici.\nSpecifiche.\nIl motore, costruito su base \"Ecoboost\", \u00e8 un 1.6 litri quattro cilindri in linea a iniezione diretta, con alesaggio di 83\u00a0mm e corsa di 73,9\u00a0mm e dotato di turbocompressore con restrittore in aspirazione di 36\u00a0mm; esso eroga una potenza di 380 CV a 6000 giri/min e una coppia massima di 450 Nm (a 5500 giri/min). La trasmissione \u00e8 a trazione integrale permanente con differenziale centrale attivo mentre l'anteriore e il posteriore sono meccanici, cambio sequenziale a sei rapporti e frizione multi-disco. Il telaio, con roll-bar multisaldato, \u00e8 stato realizzato con l'obbiettivo di aumentare del 20% l'assorbimento di energia in caso di urti, a tutto vantaggio della solidit\u00e0 strutturale e della sicurezza. Le sospensioni sono di tipo MacPherson con ammortizzatori Reiger regolabili mentre l'impianto frenante (realizzato dalla Brembo) \u00e8 dotato di pinze a quattro pistoncini e dischi autoventilanti da 300\u00a0mm di diametro in assetto terra e 370/355\u00a0mm (avantreno/retrotreno) su asfalto. L'auto monta cerchi da 18\" su asfalto e da 15\" su ghiaia e neve.\nStagione 2017.\nA dicembre 2016 venne svelata la livrea definitiva da utilizzare e furono annunciati ufficialmente i tre piloti ingaggiati per la stagione 2017, ovvero il quattro volte campione del mondo S\u00e9bastien Ogier, proveniente dalla Volkswagen Motorsport (ritiratasi dalle competizioni a fine 2016), l'estone Ott T\u00e4nak, riconfermato, e il gallese Elfyn Evans, gi\u00e0 impegnato nell'anno precedente in WRC-2 con la stessa scuderia, retrocedendo cos\u00ec il francese Eric Camilli nel campionato cadetto al volante di una Fiesta R5.\nLa vettura si dimostr\u00f2 subito competitiva e colse la prima vittoria con S\u00e9bastien Ogier gi\u00e0 al Rally di Monte Carlo (la quarta consecutiva in carriera per il francese) nella prima gara della stagione, accompagnata dal terzo posto di T\u00e4nak e dal sesto di Evans. Tre settimane dopo, al Rally di Svezia, sia T\u00e4nak che Ogier dovettero accontentarsi rispettivamente del secondo e del terzo posto, battuti da Jari-Matti Latvala su Toyota Yaris WRC, che riport\u00f2 alla vittoria la casa giapponese dopo 18 anni ed Evans riconferm\u00f2 il sesto posto colto a Montecarlo. Il terzo appuntamento dell'anno vide invece la carovana del WRC cimentarsi con gli sterrati messicani, dove Ogier riusc\u00ec un'altra volta a cogliere il secondo posto, stavolta dietro all'alfiere della Citro\u00ebn Kris Meeke, con T\u00e4nak quarto ed Evans nono, sempre a punti. Si ritorn\u00f2 in Europa per il Tour de Corse, classica kermesse interamente su asfalto, dove sempre Ogier riusc\u00ec a salire sul podio conquistando la seconda piazza dietro al belga Thierry Neuville su Hyundai i20 Coupe WRC mentre per T\u00e4nak ed Evans le strette strade francesi non riservarono molta fortuna, concludendo entrambi fuori dai punti (11\u00ba e 21\u00ba). Nuovo salto al di l\u00e0 dell'Atlantico a fine aprile per disputare il Rally d'Argentina, dove ci fu la notevole prestazione di Evans il quale, in testa dalla seconda alla penultima speciale, venne superato solo nel finale da Neuville, che lo sopravanz\u00f2 per soli sette decimi di secondo, mentre il compagni di squadra T\u00e4nak e Ogier conclusero il rally rispettivamente al terzo e al quarto posto. A met\u00e0 maggio il ritorno nel vecchio continente con la prima gara europea su terra: il Rally del Portogallo che vide nuovamente la vittoria di Ogier sui portacolori della Hyundai Motorsport Thierry Neuville e Dani Sordo, il campione del mondo in carica prese infatti il comando alla terza speciale del sabato e mantenne la testa sino alla conclusione; T\u00e4nak termin\u00f2 invece quarto ed Evans sesto. Il successivo appuntamento, sugli insidiosi sterrati del Rally d'Italia-Sardegna vide la vittoria, prima in carriera, di Ott T\u00e4nak, in testa alla gara dal pomeriggio del sabato sino alla fine, con Ogier che dovette rassegnarsi al quinto posto ed Evans, reduce da un incidente avvenuto nella mattinata del venerd\u00ec, a concludere al 26\u00ba posto finale. Tre settimane dopo, al Rally di Polonia, T\u00e4nak fu protagonista di un'avvincente testa a testa con Thierry Neuville per la vittoria finale quando alla terzultima tappa commise un errore che lo costrinse al ritiro; il campione in carica Ogier invece conquist\u00f2 il terzo gradino del podio mentre Evans giunse all'ottavo posto. Nel Rally di Finlandia, Evans conquist\u00f2 la seconda posizione alle spalle del giovanissimo rookie Esapekka Lappi e con soltanto 0\"030 di vantaggio su Juho H\u00e4nninen (Toyota), mentre la wildcard Teemu Suninen chiuse il Rally al quarto posto; Ogier fu costretto al ritiro alla quarta speciale, mentre T\u00e4nak fu solo settimo. L'estone si riscatt\u00f2 nel Rally di Germania andando a vincere, con Ogier terzo alle spalle di Andreas Mikkelsen e la sua Citro\u00ebn C3 WRC, mentre Evans chiuse in sesta piazza. Le vetture di Ogier e T\u00e4nak conclusero a podio il successivo Rally di Catalogna, dietro alla Citroen di Meeke, con Evans settimo mentre la wildcard Mads \u00d8stberg fin\u00ec al quinto posto. Nel Rally di Gran Bretagna, svolto in Galles, Elfyn Evans (pilota di casa) trionf\u00f2 davanti a Neuville mentre Ogier e Ingrassia, giunti sul gradino pi\u00f9 basso del podio, si assicurano matematicamente il titolo Piloti con una gara di anticipo, e al tempo stesso M-Sport conquista per la prima volta il campionato Costruttori: mai prima di allora una scuderia privata era riuscita nell'impresa. La stagione si chiude in Australia, con T\u00e4nak secondo alle spalle di Neuville, mentre Ogier ed Evans concludono al quarto e quinto posto. Ogier e Ingrassia sono quindi campioni del mondo, per la quinta volta consecutiva, mentre T\u00e4nak chiude il podio mondiale (3\u00b0) e Evans \u00e8 quinto, primo dei piloti con pneumatici DMACK."}
{"id": "3771955", "revid": "1573940", "url": "https://it.wikipedia.org/wiki?curid=3771955", "title": "Rucervus", "text": "Rucervus \u00e8 un genere della famiglia dei Cervidi originario dell'Asia. Le specie di questo genere, diffuse in India, Nepal, Indocina e sull'isola cinese di Hainan, sono minacciate dalla distruzione dell'habitat e dalla caccia e una di esse \u00e8 gi\u00e0 scomparsa.\nIn passato i cervi di questo genere venivano inseriti nel genere \"Cervus\", ma furono successivamente trasferiti nel genere a parte \"Rucervus\" sulla base di differenze morfologiche. Negli ultimi anni, per\u00f2, le analisi genetiche hanno dimostrato che il tameng dovrebbe essere nuovamente riclassificato in \"Cervus\", mentre le altre due specie dovrebbero rimanere in \"Rucervus\" o \u2013 meno probabilmente \u2013 trasferite in \"Axis\".\nSpecie.\nSecondo la terza edizione di \"Mammal Species of the World\" (2005), il genere \"Rucervus\" comprenderebbe tre specie, ma \u00e8 stato ipotizzato che \"R. eldii\" dovrebbe essere suddiviso in due specie separate:\nSecondo alcuni studiosi, il tameng dovrebbe essere classificato in un genere a parte, \"Panolia\", e sarebbe pi\u00f9 strettamente imparentato con il cervo di padre David."}
{"id": "3771965", "revid": "599013", "url": "https://it.wikipedia.org/wiki?curid=3771965", "title": "Bob Ferrier", "text": "Carriera.\nBob Ferrier \u00e8 il giocatore che ha disputato il maggior numero di partite nella massima divisione scozzese."}
{"id": "3771967", "revid": "621682", "url": "https://it.wikipedia.org/wiki?curid=3771967", "title": "Robert Ferrier", "text": ""}
{"id": "3771979", "revid": "729019", "url": "https://it.wikipedia.org/wiki?curid=3771979", "title": "Glossodinia", "text": "La glossodinia, conosciuta anche nelle varianti di sindrome della bocca bruciante, sindrome della bocca che brucia, sindrome della bocca urente, \u00e8 una condizione patologica per la quale si riscontra un dolore intenso, simile a quello provocato da un'ustione, a livello del cavo orale.\nLocalizzazione.\nLe parti colpite possono essere o la lingua, le labbra, gengive, guancia, palato o l'intera bocca.\nEpidemiologia.\nLa sindrome interessa prevalentemente le donne, ed insorge tra un'et\u00e0 compresa tra i 50 ed i 70 anni.\nEziologia.\nLa patologia ha un'eziologia non chiara e le aree colpite non presentano particolari segnali che possano favorirne una diagnosi.\nLa sindrome solo raramente \u00e8 correlata ad altre patologie dermatologiche, come la candidosi o problemi odontoiatrici, o ad altri fattori come il diabete, e viene spesso imputata ad un disordine di origine psichico come ansiet\u00e0 e depressione.\nTrattamento.\nViene per questo motivo curata con benzodiazepine, antidepressivi triciclici e anticonvulsivanti."}
{"id": "3771983", "revid": "599013", "url": "https://it.wikipedia.org/wiki?curid=3771983", "title": "Far\u00edas", "text": ""}
{"id": "3771986", "revid": "767487", "url": "https://it.wikipedia.org/wiki?curid=3771986", "title": "David Wilson (calciatore)", "text": "Carriera.\nFu capocannoniere del campionato scozzese nella stagione 1936-1937 con 34 reti."}
{"id": "3771991", "revid": "767487", "url": "https://it.wikipedia.org/wiki?curid=3771991", "title": "Finalmente la felicit\u00e0", "text": "Finalmente la felicit\u00e0 \u00e8 un film del 2011 diretto e sceneggiato da Leonardo Pieraccioni e interpretato, oltre che da lui stesso, da Rocco Papaleo, Maurizio Battista e Ariadna Romero. Il film \u00e8 uscito nelle sale cinematografiche il 16 dicembre 2011 distribuito da Medusa Film.\nTrama.\nBenedetto \u00e8 un musicista di Lucca che, chiamato dalla trasmissione \"C'\u00e8 posta per te\" di Maria De Filippi, scopre che la mamma, recentemente venuta a mancare, aveva adottato a distanza una bambina brasiliana. Sono passati diversi anni e la bambina in questione \u00e8 diventata una splendida modella, Luna. Arrivata in Italia per lavoro, la ragazza contatta l'uomo, proprio grazie al famoso programma, perch\u00e9 vuole assolutamente conoscerlo.\nBenedetto si legher\u00e0 molto alla sorella adottiva, tanto da aiutarla a liberarsi del suo ex, Jesus, anch'egli un modello brasiliano, mettere su famiglia con lei, adottare a distanza un bambino di 8 anni di nome Ramon, come aveva fatto la madre, e realizzare il suo progetto: un laboratorio di musica dove i bambini potessero provare dal vivo qualsiasi strumento, cos\u00ec da poter scegliere istintivamente il preferito. Ci\u00f2 grazie anche al contributo economico del direttore d'orchestra e suo amico di vecchia data, Argante Buscemi, che in passato gli aveva rubato il brano \"Felicit\u00e0\", composto da Benedetto in giovane et\u00e0 e sul quale Buscemi aveva costruito la sua fama e il suo successo.\nProduzione.\nLe riprese del film, iniziate a maggio 2011, si sono svolte principalmente a Lucca, e nel Forte Village Resort di Santa Margherita di Pula (Cagliari). Il trailer del film \u00e8 stato distribuito il 25 novembre 2011. In uscita dal 16 dicembre nelle sale cinematografiche, la pellicola ha avuto la sua anteprima il 13 dicembre a Firenze.\nAccoglienza.\nIncassi.\nIn Italia il film ha incassato nel primo fine settimana di proiezione euro, per un incasso totale di euro."}
{"id": "3771994", "revid": "45214275", "url": "https://it.wikipedia.org/wiki?curid=3771994", "title": "Davide sassoli", "text": ""}
{"id": "3771996", "revid": "113300331", "url": "https://it.wikipedia.org/wiki?curid=3771996", "title": "L'occhio di Osiride", "text": "L'occhio di Osiride (titolo originale \"The Eye of Osiris\" nell'edizione inglese o \"The Vanishing Man\" nell'edizione americana) \u00e8 un romanzo poliziesco del 1911 di Richard Austin Freeman. \u00c8 il secondo romanzo che ha come protagonista l'investigatore scientifico dottor John Thorndyke.\nTrama.\nIl collezionista ed egittologo John Bellingham scompare in circostanze misteriose, dopo essere stato visto per l'ultima volta dai domestici in casa del signor Hurst, suo cugino, dalla quale si \u00e8 allontanato senza dare spiegazioni. Circa due anni dopo, i termini del suo testamento stanno causando tensioni tra i familiari. John ha infatti designato come erede suo fratello Godfrey Bellingham, ma solo a condizione che provveda a farlo seppellire nel luogo da lui desiderato; cosa impossibile se verr\u00e0 dichiarata la morte presunta dello scomparso in una localit\u00e0 sconosciuta. In caso Godfrey non riesca ad ottemperare ai termini del testamento, l'erede sar\u00e0 Hurst. Il dottor Paul Berkeley fa la conoscenza di Godfrey e si innamora di sua figlia; pensa quindi di interessare il suo amico dottor John Thorndyke a questa vertenza familiare, chiedendogli di rintracciare, se possibile, John Bellingham, o almeno di individuare il luogo dove si trova il suo cadavere. Thorndyke scopre diverse circostanze sospette, tra le quali il macabro ritrovamento di ossa umane in terreni appartenenti al collezionista scomparso. Solo i metodi scientifici all'avanguardia applicati da Thorndyke permetteranno di stabilire se si tratti dei resti di John Bellingham o se qualcuno stia creando una complessa falsa pista per uno scopo insospettabile.\nCritica.\n\"Il capolavoro di R. Austin Freeman \"L'occhio di Osiride\", pubblicato nel 1911 ma forse scritto precedentemente, \u00e8 paradigmatico per l'et\u00e0 d'oro del giallo classico. [...] Il libro di Freeman ha una trama con un'engima, ben costruito, \u00e8 ambientato nella \"upper middle class\" inglese, e sebbene la storia d'amore sia forse un po' pi\u00f9 esplicita che nella maggior parte dei libri del giallo classico, \u00e8 priva di quel melodramnma che si trova in molti dei romanzi polizieschi precedenti, essendo scritta in uno stile naturalistico. [...] Si dice spesso che gli scritti di Freeman non rispettano il \"fair play\" verso il lettore, perch\u00e9 il lettore non ha l'esperienza scientifica di Thorndyke e quindi non ha la possibilit\u00e0 di anticipare le sue deduzioni e svelare il mistero. Questa affermazione [...] non \u00e8 vera per \"L'occhio di Osiride\". In questo romanzo, il mistero \u00e8 un enigma tradizionale e pu\u00f2 essere risolto dal lettore.\nIl libro di Freeman appare anche un'anticipazione di molti scrittori successivi. Le tecniche di \"L'occhio di Osiride\" si ritrovano in diversi romanzi dell'epoca del giallo classico. [...] Il riassunto del caso da parte di Thorndyke nel penultimo capitolo \u00e8 pieno di lunghe catene di deduzione logica, del genere che si associa comunemente a Ellery Queen. (La deduzione \u00e8 importante anche nei lavori di Ronald Knox, e si pu\u00f2 sospettare che Freeman sia stato un modello anche per Knox). Il protagonista e narratore \u00e8 un uomo giovane, corretto e simpatico, che cerca di tirare l'eroina fuori dai guai e di sposarla. \u00c8 aiutato dal paterno Dr. Thorndyke, pi\u00f9 anziano e saggio, che risolve effettivamente il mistero. Questo \u00e8 esattamente lo schema delle \"dramatis personae\" di molti romanzi di John Dickson Carr.\"\nDiverse scene del romanzo sono ambientate all'interno del British Museum e si fa riferimento a manufatti realmente esistenti e tuttora visibili al pubblico, come il sarcofago di Artemidoro."}
{"id": "3771997", "revid": "1543377", "url": "https://it.wikipedia.org/wiki?curid=3771997", "title": "Friedrich Wilhelm B\u00f6senberg", "text": "Di professione era un mercante all'ingrosso di gioielli in oro e argento a Pforzheim. Nel tempo libero si dedicava alla raccolta e allo studio dei ragni, acquisendo nel campo una tale professionalit\u00e0 da poter pubblicare numerosi studi e ricerche di buon livello su riviste del settore.\nSoprattutto la sua collaborazione con l'aracnologo norvegese Embrik Strand ha portato alla descrizione di un centinaio di nuovi taxa, quasi tutte specie, sia in Germania che in Giappone."}
{"id": "3771998", "revid": "599013", "url": "https://it.wikipedia.org/wiki?curid=3771998", "title": "Nathalie Lesdema", "text": ""}
{"id": "3772000", "revid": "468892", "url": "https://it.wikipedia.org/wiki?curid=3772000", "title": "Stazione Midway", "text": ""}
{"id": "3772001", "revid": "285333", "url": "https://it.wikipedia.org/wiki?curid=3772001", "title": "Scherzi da star", "text": "Scherzi da star (\"PrankStars\") \u00e8 un reality show a telecamera nascosta di produzione statunitense mandato in onda per la prima volta su Disney Channel il 15 luglio 2011. \u00c8 presentato dalla star di \"Coppia di re\" e \"Hannah Montana\" Mitchel Musso. La serie coinvolge bambini e adolescenti, in modo da far vedere loro, con amici e familiari, le loro star preferite in situazioni \"imprevedibili e divertenti\". Lo show \u00e8 il primo reality targato Disney Channel dopo \"Totally in Tune\". Gli episodi della serie sono trasmessi in prima visione con cadenza mensile, piuttosto che settimanale. Mentre in Italia \u00e8 stata trasmessa dal 17 giugno al 22 luglio 2012 ogni domenica su Disney Channel.\nLa serie non va pi\u00f9 in onda su Disney Channel, sebbene nel Regno Unito continui la messa in onda.\nDopo la fine della serie, \u00e8 stato confermato uno Spin-off chiamato , che \u00e8 andato negli U.S.A. il 26 luglio 2012."}
{"id": "3772002", "revid": "124837893", "url": "https://it.wikipedia.org/wiki?curid=3772002", "title": "William de Saint-Calais", "text": "Guglielmo il Conquistatore lo nomin\u00f2 vescovo di Durham nel 1080 ed in tale veste rimpiazz\u00f2 i canonici del capitolo con monaci, e diede inizio alla costruzione della cattedrale. William lavor\u00f2 anche come funzionario per la stesura del \"Domesday Book\" e fu uno dei principali consiglieri sia di Guglielmo I che del figlio di questi Guglielmo II, dopo l'ascesa al trono.\nNel 1087 quando Oddone di Bayeux, fratellastro del Conquistatore e zio di Guglielmo II, si rivolt\u00f2 contro il nipote tentando di mettere sul trono il fratello maggiore del sovrano, Roberto II di Normandia, William fu coinvolto nell'impresa, e Guglielmo lo assedi\u00f2 a Durham ponendolo poi sotto processo per tradimento. Un resoconto contemporaneo del procedimento, il \"De Iniusta Vexacione Willelmi Episcopi Primi\" \u00e8 la testimonianza pi\u00f9 antica di un processo di Stato inglese, e una fonte importante per la storia del diritto.\nDopo breve prigionia, a Saint-Calais fu consentito di recarsi in esilio in Normandia dove entr\u00f2 al servizio di Roberto II. Torn\u00f2 in Inghilterra nel 1091, e dopo aver recuperato il favore reale divenne uno dei principali consiglieri del sovrano.\nNel 1093 tratt\u00f2 con Anselmo d'Aosta le condizioni per l'elezione di questi ad arcivescovo di Canterbury; nel 1097 sostenne le ragioni del sovrano contro lo stesso Anselmo, accusato davanti al tribunale reale di aver fornito, per una campagna militare in Galles, una quantit\u00e0 insufficiente di truppe;\nDurante il suo vescovado William arricch\u00ec di testi la biblioteca della cattedrale, per lo pi\u00f9 libri di diritto canonico, e si preoccup\u00f2 di difendere i confini settentrionali dell'Inghilterra dalle incursioni scozzesi.\nBiografia.\nDa monaco a vescovo.\nNacque a Bayeux, forse da una famiglia di chierici o comunque profondamente legata alla Chiesa. Il nome della madre era Ascelina od Anselma, mentre quello del padre, che divenne un monaco a Saint-Calais, rimane sconosciuto e di lui si sa solo che potrebbe essere stato un cavaliere. Bench\u00e9 di solito a William ci si riferisca con l'appellativo di \"\"Saint Calais\" o di \"de Saint Calais\" non si ritrova tale appellativo nelle cronache monastiche come quelle redatte da Simeone di Durham che lo considerava come ben istruito sia nei classici, che nelle Scritture, che nel Diritto canonico.\nWilliam studi\u00f2 presso Oddone di Bayeux, fratellastro di Guglielmo il Conquistatore, insieme a lui altri vescovi, o futuri tali, studiarono in quella citt\u00e0 come Tommaso di York o Sansone vescovo di Worcester (morto il 5 maggio 1112). William inizi\u00f2 il proprio cammino nella chiesa come monaco benedettino nello stesso monastero in cui si era ritirato il padre divenendone poi priore, quindi abate del convento di Saint Vincent attorno al 1078. Delle sue opere come abate non \u00e8 rimasta molta traccia se non per il patrocinio del diritto dell'abbazia ad alcune propriet\u00e0 e per l'accettazione di alcuni doni da parte della citt\u00e0.\nIl salto di qualit\u00e0 avvenne nel 1080 quando Guglielmo il Conquistatore lo nomin\u00f2 vescovo dell'Antica diocesi di Durham facendolo consacrare in una data compresa fra il 27 dicembre 1080 e 3 gennaio 1081. Questa nomina potrebbe essere stata una ricompensa per i servizi diplomatici resi per conto di Guglielmo presso il Re di Francia o un modo per evitare disordini futuri a seguito della morte del precedente vescovo, William Walcher (morto il 14 maggio 1080), avvenuta a seguito di una lite fra famiglie locali che egli aveva invano tentato di pacificare. Altra possibilit\u00e0 \u00e8 che sia stato scelto per le sue doti amministrative e Simeone di Durham propende per quest'ipotesi.\nLe riforme.\nSempre Simeone di Durham afferma che quando William fu consacrato da Thomas of Bayeux, allora gi\u00e0 Arcivescovo di York, evit\u00f2 di professargli obbedienza e, se fosse vero, dimostrerebbe come egli volesse rendersi libero da future interferenze nella sua diocesi. Subito dopo la sua confermazione William decise di sostituire i Canonici che componevano il Capitolo (cristianesimo) della cattedrale con uno formato da soli monaci, recandosi a Roma per consultarsi con Papa Gregorio VII solo dopo essersi consultato con il re e con Lanfranco di Canterbury. Nel 1083 espulse i chierici sposati dalla cattedrale e spost\u00f2 una piccola comunit\u00e0 di monaci dal convento di Jarrow, che seguiva la regola di Beda il Venerabile a Durham perch\u00e9 formassero il nuovo capitolo. Il monastero era stato fondato da Reinfrid, un ex-cavaliere normanno e da Eadwaine un religioso abate all'abbazia di Winchcombe. Una volta insediatisi a Durham Eadwaine venne nominato priore e William predispose che alcune terre fossero messe da parte perch\u00e9 potesse essere di sostegno alla nuova comunit\u00e0, ai canonici espulsi venne offerta la possibilit\u00e0 di entrare nel nuovo gruppo, ma solo uno accett\u00f2 la proposta. Nel 1093 il capitolo, ancora monastico, support\u00f2 la sua volont\u00e0 di costruire la Cattedrale di Durham anche in virt\u00f9 dei buoni rapporti che li univano come detto da Simeone di Durham nelle sue cronache.\nL'ambasciatore di Guglielmo I d'Inghilterra.\nDurante il regno di Guglielmo il Conquistatore William fu frequentemente testimone della stesura di documenti figurando spesso fra i primi firmatari, cosa questa che avrebbe dovuto simboleggiare l'importanza di cui godeva, infatti durante il regno del Conquistatore William figura sempre appena sotto i membri della famiglia reale e degli Arcivescovi. William fu spesso mandato a Roma o alla corte francese per conto del sovrano e quando questi imprigion\u00f2 il fratellatro Oddone, nel 1082, papa Gregorio VII se ne lament\u00f2 con William, il pontefice fu anche coinvolto nel rifiuto di Guglielmo di permettere la consegna delle lettere papali ai vescovi inglesi a meno che non ci fosse il benestare reale. Riguardo ad Oddone, Guglielmo mand\u00f2 William e l'Arcivescovo Lanfranco perch\u00e9 spiegassero al papa il motivo per cui era stato tratto in arresto. William partecip\u00f2 anche alla raccolta dei dati che diedero vita al Domesday Book.\nLa ribellione.\nGuglielmo I mor\u00ec il 9 settembre 1087 a Rouen e gli successe il figlio maggiore Guglielmo II d'Inghilterra, allora sui trent'anni o poco meno, e William divenne uno dei suoi pi\u00f9 fidati consiglieri insieme al recentemente rilasciato Oddone. Nel 1088, intorno a Pasqua Oddone ed alcuni altri si ribellarono al re cercando di deporlo in favore del fratello minore Roberto II di Normandia con lo scopo di unire la Normandia all'Inghilterra cos\u00ec da non dover pi\u00f9 servire due padroni, naturalmente rivali, con il rischio di scontentarne uno od entrambi con funeste conseguenze per la classe nobiliare. William, subito dopo l'inizio della ribellione si asserragli\u00f2 a Durham sposando il partito di Oddone, bench\u00e9 questi lo avesse educato non erano mai stati in stretti rapporti e non vi sono prove che il vescovo di Bayeux avesse mai aiutato William nella carriera. Al contrario William doveva moltissimo al Conquistatore ed il motivo per cui trad\u00ec suo figlio potrebbe essere stato, secondo gli storici, il fatto che egli non ritenesse saggia la decisione che egli aveva preso di dividere la Normandia e l'Inghilterra in due domini diversi, uno per ogni figlio, e che sarebbe stato meglio riunirli sotto un'unica corona.\nWilliam fu l'unico vescovo che non aiut\u00f2 attivamente il re, la rivolta, che contava fra i suoi promotori Roger de Montgomerie, I conte di Shrewsbury (morto nel 1094), Robert de Mowbray (morto nel 1125) e Roberto di Mortain, fratello di Oddone, fall\u00ec entro l'estate e solo William rest\u00f2, asserragliato dentro le mura di Durham. Quando le truppe di Guglielmo II si appressarono alla citt\u00e0 William, che si era sempre proclamato estraneo al tradimento, accett\u00f2 di uscire solo dietro il rilascio di un salvacondotto che gli avrebbe permesso di affrontare il processo mentre i suoi uomini avrebbero continuato a mantenere il castello.\nEsilio e ritorno.\nWilliam and\u00f2 davanti al re ed alla corte l'8 novembre del 1088 a Salisbury, prima che Guglielmo II ne assediasse le terre, una volta l\u00ec si rifiut\u00f2 di rispondere alle accuse ed alle domande sostenendo che un ecclesiastico non poteva essere giudicato da un tribunale secolare. L'Arcivescovo di Canterbury Lanfranco, presentando il caso al re sostenne che le terre di William potevano essere considerate un Feudo ed egli quindi poteva essere trattato pi\u00f9 come un Vassallo che come un uomo di chiesa, posizione che venne condivisa dalla corte nonostante le vive proteste di William. Il suo continuo rifiuto di collaborare, anzi, port\u00f2 alla confisca di tutte le sue propriet\u00e0. A differenza di quanto accadde pi\u00f9 tardi a San Tommaso Becket William ricevette poca simpatia dai propri colleghi vescovi che sentirono come il suo chiedere di essere giudicato da un tribunale ecclesiastico fosse pi\u00f9 che altro un tentativo di sviare delle accuse che sentiva essere vere. William fu quindi portato prigioniero all'Abbazia di Wilton dove sarebbe dovuto restare finch\u00e9 i suoi uomini non avessero lasciato il castello che ancora occupavano, una volta fatto questo William venne rilasciato e spedito in esilio in Normandia. Nel 1089 Papa Urbano II scrisse a Guglielmo II che la diocesi venisse restituita a William, ma la sua richiesta rimase lettera morta. Il suo esilio normanno, durante il quale lavor\u00f2 per Roberto II fu di breve durata, il 14 novembre 1091 Guglielmo II lo perdon\u00f2 e gli restitu\u00ec la guida della diocesi, pare che dietro ci fosse Roberto II che convinse il fratello a questo passo dopo che William aveva posto fine a un assedio in Normandia che gli inglesi stavano per perdere. William fu attento a non perdere di nuovo il favore del re tanto che nel 1093 anche le terre gli vennero restituite e rimase un fedele consigliere del re fino alla fino alla sua morte. Nel 1093 fu lui a negoziare, insieme a Roberto di Mortain, l'elezione ad Arcivescovo di Canterbury di Anselmo d'Aosta e due anni dopo fu sempre lui a fronteggiarlo in merito alla questione del Pallio (cattolicesimo) che Anselmo voleva ricevere da Urbano II. Quando fu l'Arcivescovo a chiedere di potersi appellare ad un tribunale ecclesiastico William sostenne il contrario, proprio come era stato fatto con lui, e sugger\u00ec che questi fosse privato dei beni e del titolo e spedito in esilio.\nIl lavoro vescovile.\nL'essere vescovo di Durham significava vivere in una posizione difficile da mantenere perch\u00e9 soggetta a numerose scorrerie scozzesi. Malcolm III di Scozia chiese diverse volte che la Northumbria andasse al suo regno e William si premur\u00f2 di avere buoni rapporti con il sovrano scozzese e si assicur\u00f2 anche il suo supporto nella fondazione della cattedrale che sarebbe stata dedicata a Cutberto di Lindisfarne originario di Lindisfarne piccola citt\u00e0 presso il confine. Malcolm III e la moglie presenziarono alla posa della prima pietra della cattedrale, anche se questo non signific\u00f2 la fine delle pretese territoriali, tanto che il re di Scozia mor\u00ec sempre nel 1093 durante un'invasione. Sia William che Guglielmo II si preoccuparono dell'erede al trono, Duncan II di Scozia, cheera cresciuto in Inghilterra perch\u00e9 preso come ostaggio da Guglielmo I, e che assassin\u00f2 lo zio Donald III di Scozia nel 1094 prendendone il posto sul trono.\nNel 1095 Roger de Mowbray, conte di Northumbria, si ribell\u00f2 contro William ed il sovrano ed il primo aiut\u00f2 il secondo a sedare la rivolta ed a catturare il conte. \nIn quegli anni sorse un'annosa disputa fra i monaci del capitolo ed i vescovi che sarebbero seguiti perch\u00e9 William non fece mai una divisione formale delle entrate che spettavano ai monaci e quelle che dovevano andare ai vescovi ed al loro personale, ne autorizz\u00f2 mai l'elezione libera del priore. Bench\u00e9 egli avesse promesso di risolvere queste questioni, al momento della sua morte non si trovarono disposizioni e quando al posto di William venne scelto Rainulfo Flambard, che non era un monaco, questi cominciarono una dura lotta per assicurarsi ci\u00f2 che sentivano che era stato loro promesso incluso il falsificare dei documenti che attribuirono a William nei quali egli sosteneva la loro causa e che sono databili alla met\u00e0 dell'XII secolo.\nLa pi\u00f9 grande opera concreta di William resta la cattedrale, costruita nello stile dell'Architettura romanica, cominciata il 29 luglio 1093 che rimpiazz\u00f2 una chiesa gi\u00e0 esistente.\nLa morte.\nWilliam mor\u00ec il 2 gennaio 1096 dopo essersi ammalato durante il Natale, durante i suoi ultimi giorni ebbe vicino Anselmo d'Aosta con cui si era riappacificato e fu sepolto il 16 nella sala capitolare di Durham. Si pensa che la sua tomba possa essere stata ritrovata nel 1796 durante i lavori di demolizione della Sala, dentro vi furono ritrovati un paio di sandali ed un frammento di mantello lavorato."}
{"id": "3772006", "revid": "599013", "url": "https://it.wikipedia.org/wiki?curid=3772006", "title": "St\u00e9phanie Vivenot", "text": ""}
{"id": "3772007", "revid": "287204", "url": "https://it.wikipedia.org/wiki?curid=3772007", "title": "Stephanie Vivenot", "text": ""}
{"id": "3772008", "revid": "1305772", "url": "https://it.wikipedia.org/wiki?curid=3772008", "title": "Brocken (disambigua)", "text": ""}
{"id": "3772013", "revid": "46931", "url": "https://it.wikipedia.org/wiki?curid=3772013", "title": "See Spot Run", "text": ""}
{"id": "3772018", "revid": "1318658", "url": "https://it.wikipedia.org/wiki?curid=3772018", "title": "Cesare Magarotto", "text": "Biografia.\nCesare Magarotto, nato a Padova nel 1917, segu\u00ec il padre, Antonio Magarotto nel mondo dei sordi, che lo nomin\u00f2 consulente udente della \"Commissione Nazionale dei Sordomuti\" nel 1946. Laureato in Scienze Economiche all'Universit\u00e0 di Roma, giornalista pubblicista iscritto all'Ordine dei giornalisti del Veneto, fond\u00f2 nel 1957 la \"Voce del Silenzio\", periodico internazionale dei sordi. Divenne poi Segretario Generale dell'Ente Nazionale Sordomuti e quindi Direttore Generale dell'Ente fino al 1979.\nMembro della Commissione italiana dell'UNESCO fu insignito nel 1975 della laurea honoris causa in Legge e Scienze sociali dall'Universit\u00e0 Gallaudet di Washington. Quando l'ENS divenne Ente Morale ne divenne il Segretario Nazionale fino al 1996. Autore di diverse pubblicazioni sul sordomutismo, realizz\u00f2 il dizionario della lingua dei segni internazionale e di quella italiana. Muore a Roma il 24 agosto 2006.\nOnorificenze.\n\u00c8 stato decorato con tre medaglie per la Repubblica Italiana nel 1965, nel 1975 e nel 1996.\n Grande Ufficiale Ordine al Merito della Repubblica Italiana l'8 marzo 1965\n Medaglia d'oro ai benemeriti della scuola della cultura e dell'arte il 14 giugno 1975\n Cavaliere di Gran Croce al merito della Repubblica Italiana il 16 dicembre 1996."}
{"id": "3772019", "revid": "293377", "url": "https://it.wikipedia.org/wiki?curid=3772019", "title": "Gordon Wallace (calciatore 1943)", "text": ""}
{"id": "3772021", "revid": "767487", "url": "https://it.wikipedia.org/wiki?curid=3772021", "title": "Copa Ita\u00fa 2011", "text": "Il Copa Ita\u00fa 2011 \u00e8 stato un torneo professionistico di tennis femminile giocato sulla terra battuta. \u00c8 stata la 1\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2011. Si \u00e8 giocato a Asunci\u00f3n in Paraguay dal 14 al 20 novembre 2011.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nCampionesse.\nSingolare.\n Romana Tabak ha battuto in finale Florencia Molinero, 6\u20131, 6\u20130\nDoppio.\n Julia Cohen / Tereza Mrde\u017ea hanno battuto in finale Mailen Auroux / Mar\u00eda Irigoyen, 6\u20133, 2\u20136, [10\u20135]"}
{"id": "3772028", "revid": "287204", "url": "https://it.wikipedia.org/wiki?curid=3772028", "title": "Saint-Lubin", "text": ""}
{"id": "3772032", "revid": "74801", "url": "https://it.wikipedia.org/wiki?curid=3772032", "title": "James Harder", "text": "\u00c8 stato professore di ingegneria civile e idraulica all'Universit\u00e0 della California, Berkeley. \u00c8 inoltre conosciuto per l'attivit\u00e0 svolta nel campo dell'ufologia.\nBiografia e carriera.\nNato in California, nel 1944, durante la Seconda guerra mondiale, Harder si arruol\u00f2 nella U.S. Navy come tecnico elettronico. Conclusa la guerra, studi\u00f2 al California Institute of Technology, dove nel 1948 consegu\u00ec il Bachelor of Science. Cominci\u00f2 quindi a lavorare al Ministero dell'Agricoltura statunitense nel Servizio per la conservazione dei suoli, dove rimase fino al 1950. Riprese quindi gli studi e nel 1952 consegu\u00ec la laurea in ingegneria civile all'Universit\u00e0 di Berkeley. Dopo la laurea lavor\u00f2 nella stessa universit\u00e0 come ricercatore di ingegneria fino al 1957. Nello stesso anno consegu\u00ec il Ph.D. in meccanica dei fluidi. Dopo il dottorato divenne professore assistente in ingegneria idraulica all'Universit\u00e0 di Berkeley fino al 1962 e quindi professore associato di ingegneria civile nella stessa universit\u00e0. Nel 1970 Harder divenne professore ordinario di ingegneria civile, sempre all'Universit\u00e0 di Berkeley, dove prest\u00f2 servizio fino al suo ritiro avvenuto nel 1991. Harder \u00e8 morto in Oklahoma.\nGli interessi scientifici di Harder furono rivolti prevalentemente all'analisi dei sistemi idraulici e all'idrologia della superficie dell'acqua. Prima dell'avvento dei computer digitali, Harder si occup\u00f2 anche di simulazione analogica. Nell'ultima parte della sua carriera si \u00e8 occupato dell'applicazione dei principi della meccanica dei fluidi nel campo della medicina.\nHarder ha fatto parte dell'American Association for the Advancement of Science (AAAS) e dell\"'American Society of Civil Engineers\" (ASCE).\nAttivit\u00e0 in ufologia.\nHarder ha cominciato ad interessarsi di ufologia fin dal 1952, anno di inizio del Progetto Blue Book. Dal 1969 al 1982 \u00e8 stato direttore dell'APRO, un'organizzazione civile per lo studio degli UFO. Nel 1982 ha lasciato l'APRO ed \u00e8 stato uno dei fondatori della \"Society for Scientific Exploration\" (SSE).\nIn campo ufologico, Harder \u00e8 stato un sostenitore dell'ipotesi extraterrestre. Ha applicato le sue conoscenze di ingegneria allo studio di alcuni casi ufologici, tra cui le interpretazioni delle analisi relative ai frammenti di magnesio riguardanti l'incidente UFO di Ubatuba. Si \u00e8 anche interessato anche al fenomeno dei presunti rapimenti alieni e ha partecipato alle indagini sul rapimento alieno di Pascagoula, sul caso di Travis Walton e altri.\nAlcune ipotesi di Harder su UFO e alieni sono molto controverse. Sulla base dei racconti di presunte vittime di rapimenti alieni sottoposte a ipnosi regressiva, Harder ha ipotizzato l'esistenza di una Federazione Galattica di razze aliene, i cui membri visiterebbero la Terra a scopo di studio ed avrebbero un atteggiamento benevolo (ma non sempre). Gli scettici obiettano che nell'ambito della comunit\u00e0 scientifica l'ipnosi regressiva \u00e8 oggetto di critiche. Harder ha inoltre affermato che gli astronauti di alcune missioni Apollo avrebbero visto degli UFO durante le missioni lunari; ci\u00f2 sarebbe comprovato dalle conversazioni avute dagli astronauti dell'Apollo 11 e dell'Apollo 12 con il Centro di controllo della missione, ma sarebbe stato tenuto nascosto dalla NASA. Il giornalista scientifico James Oberg ha obiettato che Harder non ha portato alcune prova concreta di tali affermazioni."}
{"id": "3772034", "revid": "1305772", "url": "https://it.wikipedia.org/wiki?curid=3772034", "title": "Lubin (disambigua)", "text": ""}
{"id": "3772039", "revid": "599013", "url": "https://it.wikipedia.org/wiki?curid=3772039", "title": "L\u00e6titia Moussard", "text": ""}
{"id": "3772040", "revid": "287204", "url": "https://it.wikipedia.org/wiki?curid=3772040", "title": "Laetitia Moussard", "text": ""}
{"id": "3772041", "revid": "300067", "url": "https://it.wikipedia.org/wiki?curid=3772041", "title": "La\u00ebtitia Moussard", "text": ""}
{"id": "3772043", "revid": "28592", "url": "https://it.wikipedia.org/wiki?curid=3772043", "title": "Arcivescovato di Varsavia", "text": ""}
{"id": "3772047", "revid": "300067", "url": "https://it.wikipedia.org/wiki?curid=3772047", "title": "La\u00e9titia Moussard", "text": ""}
{"id": "3772048", "revid": "287204", "url": "https://it.wikipedia.org/wiki?curid=3772048", "title": "Matias Gimenez", "text": ""}
{"id": "3772051", "revid": "287204", "url": "https://it.wikipedia.org/wiki?curid=3772051", "title": "Leandro Gonzalez Pirez", "text": ""}
{"id": "3772052", "revid": "599013", "url": "https://it.wikipedia.org/wiki?curid=3772052", "title": "Hernan Adrian Gonz\u00e1lez", "text": ""}
{"id": "3772054", "revid": "1543377", "url": "https://it.wikipedia.org/wiki?curid=3772054", "title": "Campionato italiano 1987-1988 (hockey su pista femminile)", "text": "Il campionato 1987-88 fu la 2\u00aa edizione del campionato italiano di hockey su pista femminile.\nFormula del campionato.\nLe 14 societ\u00e0 iscritte al campionato furono divise in 3 gironi con i necessari criteri di viciniorit\u00e0 perch\u00e9 non tutte le regioni italiane erano rappresentate.\nLe classifiche furono compilate tenendo conto della differenza reti generale a parit\u00e0 di punti conseguiti.\nIn caso di ulteriore parit\u00e0 si tenne conto degli scontri diretti e relativo quoziente reti (articolo 11 del Regolamento Gare e Campionati FIHP).\nLe squadre vincenti i gironi di qualificazione disputarono le finali sul campo neutro di Biassono (MI) il 30 maggio e 1\u00ba giugno 1988.\nParteciparono al campionato solo ragazze che avevano compiuto almeno 14 anni.\nLe gare furono disputate su 2 tempi regolamentari di 20' effettivi con un intervallo di 10'.\nSquadre partecipanti.\nGirone 1\nGirone 2\nGirone 3\nQualificazioni.\nGirone 1.\nClassifica.\nVerdetti\nGirone 2.\nClassifica.\nVerdetti\nGirone 3.\nClassifica.\nVerdetti\nFinali.\nTutti gli incontri furono disputati sulla pista di Biassono (campo del Beretta Salumi H.C. Monza):\nClassifica.\nVerdetti\nSquadra Campione:\nSkaters' Club Molfetta: ? Allenatore: ?."}
{"id": "3772055", "revid": "287204", "url": "https://it.wikipedia.org/wiki?curid=3772055", "title": "Antonio Vidal Gonzalez", "text": ""}
{"id": "3772058", "revid": "287204", "url": "https://it.wikipedia.org/wiki?curid=3772058", "title": "Esteban Gonzalez", "text": ""}
{"id": "3772059", "revid": "287204", "url": "https://it.wikipedia.org/wiki?curid=3772059", "title": "Esteban Nicolas Gonzalez", "text": ""}
{"id": "3772060", "revid": "287204", "url": "https://it.wikipedia.org/wiki?curid=3772060", "title": "Ignacio Carlos Gonzalez", "text": ""}
{"id": "3772062", "revid": "288300", "url": "https://it.wikipedia.org/wiki?curid=3772062", "title": "Cristian Alberto Peret Gonz\u00e1lez", "text": ""}
{"id": "3772064", "revid": "287204", "url": "https://it.wikipedia.org/wiki?curid=3772064", "title": "Cristian Gonzalez", "text": ""}
{"id": "3772065", "revid": "1924342", "url": "https://it.wikipedia.org/wiki?curid=3772065", "title": "Good Feeling (Flo Rida)", "text": "Good Feeling \u00e8 un singolo del rapper statunitense Flo Rida, pubblicato il 29 agosto 2011 come primo estratto dal quarto album in studio \"Wild Ones\".\nNei primi sei mesi del 2012, il singolo ha venduto 1.651.000 copie negli Stati Uniti.\nDescrizione.\nPer il ritornello della canzone \u00e8 stato utilizzato un sample tratto da \"Something's Got a Hold on Me\" di Etta James, la cui produzione ha visto anche la collaborazione del DJ Avicii.\nVideo musicale.\nIl videoclip del brano \u00e8 disponibile sull'account ufficiale YouTube di Flo Rida dal 21 ottobre 2011.\nRemix.\nPer il remix ufficiale della canzone il campionamento della James \u00e8 stato sostituito da un sample tratto della cover del brano interpretata da Christina Aguilera ed inclusa nella colonna sonora del film Burlesque, nel quale la Aguilera recita come protagonista.\nEsibizioni Live.\nFlo Rida ha eseguito la canzone all'NBA All-Star Game il 16 febbraio 2012, per poi ripetersi al Sun Life Stadium di Miami, il 1\u00ba aprile, in occasione di WrestleMania XXVIII, per celebrare l'entrata di Dwayne \"The Rock\" Johnson."}
{"id": "3772069", "revid": "1724975", "url": "https://it.wikipedia.org/wiki?curid=3772069", "title": "Samsung Exynos", "text": "Exynos \u00e8 una serie di \"system-on-a-chip\" (SoC) con architettura ARM sviluppati e prodotti da Samsung.\nSamsung ha una lunga storia di progettazione e produzione di SoC che ha prodotto per i suoi stessi dispositivi tanto quanto per altri, ad esempio per Apple. Il primo SoC di Samsung, il S3C44B0, era costruito usando una CPU ARM7 che funzionava con una frequenza di clock di 66\u00a0MHz. In seguito furono prodotti diversi SoC, S3C2xxx, che contenevano una CPU ARM9.\nStoria.\nNel 2010 Samsung ha commercializzato lo S5PC110 (chiamato successivamente Exynos 3110 ed ora Exynos 3 Single), conosciuto anche come Hummingbird, nel suo smartphone Galaxy S che possiede una CPU sotto licenza ARM Cortex-A8 con una GPU PowerVR SGX540.\nNel 2011 Samsung annuncia il SoC Exynos 4210 nei suoi telefoni mobili Galaxy S II.\nIl 29 settembre 2011 Samsung introduce Exynos 4212 (come successore del 4210) con una frequenza di clock pi\u00f9 alta e \u201cuna performance 3D del 50 per cento pi\u00f9 alta rispetto alla precedente generazione di processori\". Costruito con un processo 32\u00a0nm High-K Metal Gate (HKMG) a basso consumo, promette un \u201c30 per cento di minor consumo rispetto alla precedente generazione\u201d.\nIl 30 novembre 2011 Samsung rilascia informazioni sul loro prossimo System on Chip con un dual-core ARM Cortex-A15 CPU, chiamato Exynos 5250 (poi rinominato in Exynos 5 Dual). Questo SoC avr\u00e0 una interfaccia verso la memoria con 12.8 GB/sec di banda ed avr\u00e0 il supporto per USB3 e SATA3, decodificher\u00e0 video a 1080p60 e sar\u00e0 in grado di mostrare contemporaneamente un video sul display del dispositivo mobile con risoluzione WQXGA (2560x1600) e verso l'uscita HDMI di 1080p.\nIl 26 aprile 2012 Samsung rilascia l'Exynos 4 Quad, presente nei successivi dispositivi di fascia alta come il Galaxy S III. Samsung dichiara che il SoC Exynos 4 Quad utilizza 20% in meno di energia rispetto al SoC presente nel Samsung Galaxy S II. \u00c8 stato anche cambiato il nome di diversi SoC: Exynos 3110 in Exynos 3 Single, Exynos 4210 e 4212 in Exynos 4 Dual 45\u00a0nm e Exynos 4 Dual 32\u00a0nm e Exynos 5250 in Exynos 5 Dual.3\nElenco SoC Exynos.\nSamsung, anche se combina comunque gli elementi essenziali di un SoC, ha sempre comunque fatto uso delle architetture progettate interamente da ARM per realizzare diversi elementi principali del SoC Exynos, quali:\nSu quest'ultimi, a partire dal 2016, solo per i Core dedicate alle alte prestazioni (quindi rimangono ancora esclusi i Core dedicati al basso carico), ha progettato in proprio i Core denominati Moongose, anche se, visti i recenti eventi, sembra stia rivalutando questo sviluppo.."}
{"id": "3772070", "revid": "287204", "url": "https://it.wikipedia.org/wiki?curid=3772070", "title": "Miguel Oswaldo Gonzalez", "text": ""}
{"id": "3772072", "revid": "287204", "url": "https://it.wikipedia.org/wiki?curid=3772072", "title": "Raul Alberto Gonzalez", "text": ""}
{"id": "3772073", "revid": "2134764", "url": "https://it.wikipedia.org/wiki?curid=3772073", "title": "Catherine Melain", "text": ""}
{"id": "3772075", "revid": "287204", "url": "https://it.wikipedia.org/wiki?curid=3772075", "title": "Ariel Gonzalez", "text": ""}
{"id": "3772077", "revid": "300067", "url": "https://it.wikipedia.org/wiki?curid=3772077", "title": "Cathy Melain", "text": ""}
{"id": "3772079", "revid": "287204", "url": "https://it.wikipedia.org/wiki?curid=3772079", "title": "Nelson Gonzalez", "text": ""}
{"id": "3772081", "revid": "287204", "url": "https://it.wikipedia.org/wiki?curid=3772081", "title": "Nestor Gorosito", "text": ""}
{"id": "3772093", "revid": "827882", "url": "https://it.wikipedia.org/wiki?curid=3772093", "title": "Liberty 458", "text": "Il Liberty 458 \u00e8 una barca a vela a chiglia semilunga e pozzetto centrale, armata a cutter, realizzata ad iniziare dai primi anni ottanta sino al 1991, molto apprezzata fra i navigatori nord americani per la sua qualit\u00e0 costruttiva, per i suoi preziosi interni in teck e per le doti di marinit\u00e0 e comfort. Costruita a Taiwan dal pregiato cantiere Shin Fa LTD per Liberty Yachts su scafo disegnato da Doug Peterson (scafo gi\u00e0 utilizzato anche per altri noti cruisers come il Kelly Peterson 44 e 46 ed il Passport 45) venne concepita da Peter Hoyt come barca per vivere a bordo. Ne furono costruiti 31 esemplari a cui occorre aggiungere circa altre 30 unit\u00e0 della versione europea denominata \"Delta 46\" realizzata contemporaneamente e nel medesimo cantiere Shin Fa LTD per Delta Marine Gmbh, i cui interni, progettati da H.S. Ives del Main Cruising Design e da J. Von Reden dell'Istitute for Board Design di Berlino differiscono leggermente nella disposizione. Esiste una comunit\u00e0 di estimatori che ha creato anche un sito web dedicato . Le ultime unit\u00e0 realizzate furono i Delta 46 all'inizio degli anni novanta."}
{"id": "3772099", "revid": "287204", "url": "https://it.wikipedia.org/wiki?curid=3772099", "title": "L\u00fcben (Wittingen)", "text": ""}
{"id": "3772100", "revid": "62004", "url": "https://it.wikipedia.org/wiki?curid=3772100", "title": "Giro del Giappone", "text": ""}
{"id": "3772104", "revid": "1305772", "url": "https://it.wikipedia.org/wiki?curid=3772104", "title": "Good Feeling", "text": ""}
{"id": "3772107", "revid": "28592", "url": "https://it.wikipedia.org/wiki?curid=3772107", "title": "Marchesi del Friuli", "text": ""}
{"id": "3772109", "revid": "92924419", "url": "https://it.wikipedia.org/wiki?curid=3772109", "title": "Campionato di calcio della Repubblica Socialista Sovietica d'Estonia 1946", "text": "Il Campionato di calcio della Repubblica Socialista Sovietica d'Estonia 1946 era la massima divisione del campionato estone ed era un campionato regionale sovietico. La vittoria finale and\u00f2 al BLTSK che vinse il primo titolo della sua storia.\nFormula.\nIl campionato era formato da sei squadre che si incontrarono in gironi di andata e ritorno, per un totale di 10 partite."}
{"id": "3772110", "revid": "2184720", "url": "https://it.wikipedia.org/wiki?curid=3772110", "title": "Where Have You Been", "text": "Where Have You Been \u00e8 un brano musicale della cantante barbadiana Rihanna, pubblicato l'8 maggio 2012 come quinto singolo dal suo sesto album \"Talk That Talk\". \u00c8 stato scritto da Lukasz Gottwald, Ester Dean, Calvin Harris, Cirkut e Geoff Mack, mentre la produzione \u00e8 stata completata da Harris, Cirkut e Dr. Luke. Solo in seguito al lancio del disco il brano \u00e8 entrato nelle classifiche d'Irlanda, Australia, Regno Unito, Stati Uniti e Svizzera grazie alle forti vendite in download.\nIl brano riproduce un sample di \"I've Been Everywhere\", brano di Geoff Mack nel 1959. Rihanna ha affermato: \"Si tratta di una di quelle canzoni che sono diventate subito una droga per me. Non riuscivo a smettere di ascoltarla. \u00c8 davvero contagiosa. \u00c8 una piccola dolce lettera d'amore. Amo il fatto che ha un ritmo reggae ma allo stesso tempo un po' di dubstep. \u00c8 un po' sporca, l'adoro.\" Il singolo ha ricevuto una nomination nella categoria miglior performance pop solista ai Grammy Awards 2013.\nDescrizione.\n\"Where Have You Been\" \u00e8 una delle due canzoni di \"Talk That Talk\" che vedono la produzione e la composizione da parte di Calvin Harris (l'altra \u00e8 il singolo \"We Found Love\"). \u00c8 una canzone dance pop e house con elementi di rhythm and blues e hip hop. Ha una misura di 4/4. La base musicale di \"Where Have You Been\" consiste in \"potenti, freschi sintetizzatori\", con parte dell'arrangiamento di ispirazione punk rock. Come ha notato il critico musicale Jon Caramanica, \"Where Have You Been\" \u00e8 un brano house che contiene pi\u00f9 influenze della musica pop rispetto a \"We Found Love\". Caramanica ha inoltre paragonato la tonalit\u00e0 della voce di Rihanna durante i versi \"I been everywhere, man/looking for someone/someone who can please me/Are you hiding from me yeah/somewhere in the crowd?\" a quella della cantante inglese Siouxsie Sioux. Secondo Lindsay Zoladz, critica per Pitchfork, la canzone segue il sound da discoteca di \"We Found Love\", e si basa sulla medesima formula: \"un testo semplice che parla di desiderio romantico che esplode in un beat adatto alle discoteche\".\nAccoglienza.\nNumerosi critici musicali hanno notato alcune somiglianze tra \"Where Have You Been\" e il singolo di lancio, \"We Found Love\". Andy Kellman di AllMusic ha scritto che \"Where Have You Been\", insieme a \"We Found Love\", \u00e8 uno dei brani dance preponderanti nel disco, e, a parte l'interpolazione di \"I've Been Everywhere\" di Mack nella sua struttura, Kellman ne ha paragonato il ritornello a quello di \"Rolling in the Deep\" di Adele. Greg Kot dal \"Chicago Tribune\" ha descritto \"Where Have You Been\" e \"We Found Love\" come brani \"rave-tastic\" con \"un sacco di elettronica ronzante e ruttante\". Subito dopo aver esaminato le analogie scaturite dal confronto di \"Where Have You Been\" con \"We Found Love\", Randell Roberts del \"Los Angeles Times\" ha affermato che il brano \"non sarebbe fuori posto nell'Electric Daisy Carnival\". Jon Caramanica del \"New York Times\" ha scritto che \"Where Have You Been\" \u00e8 \"persino pi\u00f9 bella\" di \"We Found Love\".\nJulianne Escobedo Shepherd da \"Spin\" ha detto di \"Where Have You Been\" che sembra \"fatto su misura per un rave in piscina a Coachella\". Mark Graham da VH1 ha paragonato il brano a uno dei precedenti successi di Rihanna, \"Don't Stop the Music\" del 2007, scrivendo che \"\"Where Have You Been\" sar\u00e0 quasi sicuramente la pi\u00f9 grande bomba da discoteca di Rihanna da \"Don't Stop The Music\".\"\nSuccesso commerciale.\nFrancia.\n\"Where Have You Been\" ha fatto il suo debutto nella classifica dei singoli pi\u00f9 venduti del 26 novembre 2011 in Francia al 46\u00ba posto. Rientra in classifica a fine marzo 2012, appena estratto ufficialmente come singolo dall'album \"Talk That Talk\", all'88\u00ba posto e, le settimane seguenti, sale sino alla 10\u00aa posizione con 3.710 copie vendute. La settimana successiva, il brano sale all'8\u00aa posizione, vendendo 4.273 copie (il 15% in pi\u00f9 della settimana precedente). Scende, occupando per la seconda volta, il 10\u00ba posto con altre 4.407 copie vendute (il 3% in pi\u00f9). La settimana successiva, sale alla 2\u00aa posizione con un incremento delle vendite del 45% (6.422 copie vendute) venendo superata solo da \"Somebody That I Used to Know\", stabile al 1\u00ba posto con una vendita pari a 11.638 copie. Mantiene la stessa posizione con altre 6.925 copie vendute (l'8% in pi\u00f9) mentre la settimana seguente scende al 3\u00ba posto, pur registrando la pi\u00f9 alta vendita settimanale (7.296 copie), con un incremento del 5%. Nella classifica del 16 giugno 2012, il brano \u00e8 uscito dalla top 10, dopo esservi rimasto per nove settimane consecutive. Il singolo ha complessivamente venduto 104.500 copie nel territorio francese.\nRegno Unito.\nNel Regno Unito, il brano debutta, ancora prima che sia uscito come singolo ufficiale, alla 61\u00aa posizione mentre la settimana seguente scende al novantaquattresimo posto, per poi uscire dalle prime cento posizioni la settimana successiva. \"Where Have You Been\" far\u00e0 ritorno nella \"Official Singles Chart\" cinque mesi dopo, il 12 maggio 2012, al 21\u00ba posto con 14.824 copie vendute. La settimana successiva sale all'8\u00aa posizione (diventando la 21\u00aa hit della cantante ad entrare nei primi dieci posti della classifica britannica) vendendo 30.149 copie (il 103% in pi\u00f9 della settimana precedente). Sale al 6\u00ba posto e lo mantiene per tre settimane consecutive vendendo, rispettivamente, 36.319 (pi\u00f9 20%), 38.815 (pi\u00f9 7%), 45.815 (pi\u00f9 18%) copie. Scende poi alla 9\u00aa posizione con una vendita pari a 32.532 (meno 29%). Esce dalla top 10 nella classifica del 23 giugno 2012, stabilendosi all'11\u00ba posto con un decremento delle vendite del 21% (25.718 copie).\nStati Uniti.\nNegli Stati Uniti, Il singolo \u00e8 entrato alla sessantacinquesima posizione nella \"Billboard Hot 100\" vendendo 39.000 copie digitali nella sua prima settimana, grazie alle forti vendite dell'album \"Talk That Talk\". Il singolo raggiunge, come massima posizione, la 5\u00aa grazie alla settima posizione della classifica digitale con altre 122.000 copie vendute (meno dell'1% rispetto alla settimana precedente) e alla quarta in quella radiofonica. \"Where Have You Been\" diviene il ventiduesimo singolo di Rihanna in top ten nella Hot 100. Rihanna diviene una delle donne ad aver piazzato pi\u00f9 singoli in top ten, alle spalle di Whitney Houston con 23 singoli, Janet Jackson e Mariah Carey entrambe con 27, e Madonna con 38. Rihanna stringe lo scettro per essere stata la donna che ha piazzato pi\u00f9 singoli in top ten nella Hot 100 in meno tempo. Lady Gaga la distanzia di poco ed \u00e8 la seconda donna ad aver piazzato pi\u00f9 singoli nella Hot 100, 11 in sette anni. \"Where Have You Been\" \u00e8 stato certificato disco di platino per gli oltre 1.000.000 download digitali venduti dalla Recording Industry Association of America.\nSvezia.\nIn Svezia, \"Where Have You Been\" debutta, nella classifica del 2 dicembre 2012, alla 32\u00aa posizione, senza che sia stato pubblicato ufficialmente come singolo, e raggiungendo, la settimana successiva la sua massima posizione (27\u00aa). Dopo essere stato pubblicato come terzo singolo estratto nello Stato svedese, il brano raggiunge il ventinovesimo posto nella classifica dell'8 giugno 2012 e, alla fine dello stesso mese, il singolo viene certificato disco di platino per le oltre 20.000 copie vendute. A novembre 2012, \"Where Have You Been\", avendo superato le 40.000 copie vendute, riceve il doppio disco di platino dalla Swedish Recording Industry Association.\nVideo musicale.\nProduzione e pubblicazione.\nL'8 marzo 2012 Rihanna ha annunciato di aver girato un video per \"Where Have You Been\" il giorno stesso. Ma la durata complessiva delle riprese \u00e8 durata dal 7 al 9 marzo. Il video, diretto da \"Dave Meyers\", presenta una coreografia diretta da \"Hit-Hat\", che ha gi\u00e0 lavorato con Rihanna per i Brit Award 2012. Il 20 aprile 2012 sono stati pubblicati due dietro le quinte del video sul canale YouTube di Rihanna, mentre il terzo \u00e8 stato pubblicato il 28 aprile. Il video \u00e8 uscito il 30 aprile 2012 sul canale VEVO della cantante.. Il video ha battuto il record di \"Video Pi\u00f9 Visto in 24 Ore\" di VEVO precedentemente detenuto da \"Stupid Hoe\" di Nicki Minaj.\n\u00c8 uno dei video che ha ottenuto la certificazione Vevo.\nSinossi.\nCon ambientazioni che passano dal deserto alle paludi, il concetto del video \u00e8 il viaggio di Rihanna alla ricerca di un uomo \"che pu\u00f2 soddisfarla\". Il video inizia con la ripresa di uno \"specchio d'acqua\" dove la cantante sta nuotando mentre la prima strofa della canzone comincia. Questo lago sembra essere situato in una palude, e Rihanna si presenta come un rettile, con delle squame sulla schiena. Si alternano alla scena delle riprese di Rihanna che canta. Con l'inizio del primo ritornello si vede un primo piano del volto della cantante, in una posa identica a quella della copertina del singolo. Da li parte una coreografia messa in atto da Rihanna con dei ballerini maschi, in un'ambientazione desertica in mezzo alle piramidi. Il ballo si protrarr\u00e0 per tutto il ritornello. Con l'inizio della seconda strofa l'ambientazione cambia: Rihanna si trova ora in una capanna preistorica, insieme a delle ballerine femmine. Alla scena si alternano sequenze della cantante in un \"nido\" ed altre di Rihanna che canta. A questo punto il video utilizza un po' di effetti speciali, come la visione a specchio. Con l'inizio del secondo bridge inizia un'altra coreografia: questa volta Rihanna balla con delle ballerine femmine in uno scenario non definito con del \"fumo\" che sale dal terreno. Successivamente, verso la fine della canzone si vedr\u00e0 la cantante cantare in una grotta, mentre nello stesso momento pratica un gioco di mani simile a quello di Shiva. Alla fine della canzone Rihanna rientrer\u00e0 nell'acqua paludosa da cui \u00e8 uscita all'inizio del video. Questa volta per\u00f2 nell'acqua ci saranno anche dei ballerini.\nAccoglienza.\nIl video \u00e8 stato accolto bene dai critici che hanno soprattutto esaltato il fatto che nel video fosse presente una coreografia ben studiata. Kia Makarechi dall'\"Huffington Post\" ha affermato che \"Rihanna di norma non fa lunghe sequenze di ballo, perci\u00f2 \u00e8 interessante osservare la cantante mettersi alla pari di Britney Spears e Christina Aguilera\". Sarah Maloy da \"Billboard\" ha fatto leva sull'iconografia dell'Induismo esibita nel video e ha paragonato le immagini distorte a quelle del video di \"We Found Love\". Il video \u00e8 stato anche paragonato per certi aspetti a quello girato nel 1999 per il singolo \"Waiting for Tonight\" di Jennifer Lopez.\nEsibizioni dal vivo.\nRihanna ha eseguito \"Where Have You Been\" in varie occasioni. La prima performance \u00e8 avvenuta il 13 febbraio 2012 ai 2012 Post-Grammy Charity Fundraiser, dove la cantante ha eseguito la canzone insieme a \"We Found Love\". Il 15 aprile 2012 \"Where Have You Been\" \u00e8 stata cantata al Coachella Valley Music and Arts Festival con la presenza di Calvin Harris. Altre due esibizioni, avvenute rispettivamente il 5 ed il 15 maggio, sono state fatte durante la trasmissione televisiva \"Saturday Night Live\" negli Stati Uniti e al \"2012 Robin Hood Benefit in New York\" dove ha esibito la canzone con un set egiziano. Un'altra performance del brano \u00e8 avvenuta il 23 maggio 2012 durante la finale dell'\"American Idol\".\nFormazione.\nCrediti presi dal booklet del CD \"Talk That Talk\"."}
{"id": "3772111", "revid": "1504506", "url": "https://it.wikipedia.org/wiki?curid=3772111", "title": "Re dei Franchi Occidentali", "text": ""}
{"id": "3772112", "revid": "1504506", "url": "https://it.wikipedia.org/wiki?curid=3772112", "title": "Re dei Franchi Orientali", "text": ""}
{"id": "3772120", "revid": "287204", "url": "https://it.wikipedia.org/wiki?curid=3772120", "title": "Sarka Kasparkova", "text": ""}
{"id": "3772121", "revid": "2052878", "url": "https://it.wikipedia.org/wiki?curid=3772121", "title": "Aldo Masseglia", "text": "Biografia.\nInizi\u00f2 la sua carriera nei primi anni trenta come violinista, suonando in diverse formazioni orchestrali, fino a rivelare buone doti canore che gli permisero di entrare all'EIAR di Torino nel 1936, nell'orchestra di Barzizza. Qui conobbe e spos\u00f2 la cantante milanese Nuccia Natali, dalla quale, nel 1943, ebbe una figlia, Rosella Masseglia Natali, che fu un'apprezzata cantante di musica leggera negli anni sessanta.\nIn questo periodo partecip\u00f2 anche alle celebri trasmissioni radiofoniche \"I quattro moschettieri\", dove ricopr\u00ec il ruolo di Athos, ed \"Il microfono fantasma\", entrambe ideate da Nizza e Morbelli.\nNel 1938 abbandon\u00f2 la radio per dedicarsi a spettacoli musicali, lasciando il posto ad Alberto Rabagliati.\nRimasto vedovo nel 1963, si rispos\u00f2 con Zaffira Sguazzaviva e si ritir\u00f2 nella sua casa di Lodi fino alla sua scomparsa nel 1978.\nTra le sue interpretazioni pi\u00f9 significative, si ricordano: \"Tu che ti chiami amor\", \"Vele\", \"Cinquant'anni fa\", \"Giovent\u00f9\", \"Lasciati andare\", \"Villanella\", \"Faccetta nera\", \"Francescamaria\", \"Me ne frego\", \"Ritorna il legionario\", \"Bandiere al sole\" e \"Ti saluto e vado in Abissinia\"."}
{"id": "3772127", "revid": "124236103", "url": "https://it.wikipedia.org/wiki?curid=3772127", "title": "Duo Idea", "text": "Il Duo iDeA, pseudonimo di \nBiografia.\nIl duo comico si \u00e8 formato nel 1997, inizialmente come duo di cantanti di pezzi a cappella. A marzo del 1997 parteciparono al \u201cRimini Live Festival\u201d organizzato da Mubi Studio, un concorso canoro che li vide tra i finalisti. \nNel 1998 Battistoni partecip\u00f2 al quiz televisivo musicale \"Sarabanda\", condotto da Enrico Papi su Italia 1, nel quale, chiamato da Papi con il soprannome di \"Fragolone\", vinse 350 milioni di lire, diventando uno dei concorrenti pi\u00f9 celebri e ricordati.\nPer anni hanno partecipato a vari altri concorsi canori, in particolare il concorso \"Voci Nuove 2000\" di San Benedetto del Tronto, in cui hanno vinto il primo premio come \"migliori interpreti\". Dopo anni di gavetta \"musicale\" fatta di locali, matrimoni e feste di paese, hanno svoltato per la strada del cabaret nel 2008, partecipando ai provini del Laboratorio artistico di \"Zelig\" di Bologna (Teatro Tivoli, via Massarenti 418).\nNel 2008 hanno vinto la seconda edizione del \"Premio Verdi\", un concorso di cabaret che si svolgeva in Piazza Verdi a Bologna. Nel 2009 hanno partecipato alla trasmissione di Rai 3 \"Cominciamo bene\", con Fabrizio Frizzi. Dal 2009 hanno partecipato a 8 delle 10 puntate del programma \"Zelig Off\" su Italia 1. Nel gennaio del 2010 approdano in prima serata a Zelig Arcimboldi 2010 con Claudio Bisio e Vanessa Incontrada, in cui sono presenti in 7 delle 10 puntate. La loro specialit\u00e0 \u00e8 cantare canzoni famose cambiandone la musica (attingendo dalle melodie di altre canzoni), alterando il testo invece solo per quel poco che bastava ad adattarlo alla nuova melodia.\nSono presenti anche nell'edizione successiva di Zelig, in cui adattano a melodie di canzoni note i testi di canzoni per bambini, dicendo di voler far sentire quello che gli artisti cantavano da bimbi. Nel mese di febbraio 2016 vengono eletti \"sindaci del Carnevale\", durante il Carnevale di Fano.\nA marzo 2019 \u00e8 uscito l'album \"The Concert in Margherita Park\", con etichetta San Luca Sound. Tra i vari brani di repertorio, tratti dai loro spettacoli dal vivo, un inedito: \"Samba di Giosu\u00e8\", nel cui video duettano con Giovanni Storti.\nA febbraio 2020 l'incontro con Marino Bartoletti d\u00e0 vita allo spettacolo \"Sanremo Insieme\", una serata di divertimento, informazioni, curiosit\u00e0 e tante canzoni legate agli ultimi 70 anni del Festival di Sanremo.\nA luglio 2020, sempre con l'amico e grande giornalista Marino Bartoletti, portano in scena uno spettacolo sulla storia del ciclismo e dell'ultimo secolo di Italia: \"ZazzarazzaZ - Pedalando e cantando nella storia\", il cui titolo \u00e8 derivato dal ritornello del brano \"Bartali\" del cantautore Paolo Conte e nel quale racconti, canzoni, risate e lacrime si confondono e si sovrappongono tra loro. Con questo spettacolo hanno affrontato il Post-Pandemia del 2021, girando un po' per le piazze italiane."}
{"id": "3772128", "revid": "125885621", "url": "https://it.wikipedia.org/wiki?curid=3772128", "title": "The Money Drop", "text": "The Money Drop (noto anche come Money Drop) \u00e8 stato un gioco televisivo italiano, basato sul format britannico \"The Million Pound Drop Live\", trasmesso in oltre trenta paesi del mondo.\nIn Italia \u00e8 andato in onda nella fascia preserale di Canale 5 alternandosi con \"Avanti un altro!\" dal 12 dicembre 2011 al 1\u00ba giugno 2013, con la conduzione di Gerry Scotti.\nIl format \u00e8 opera di Endemol, ed ha debuttato nel Regno Unito sul canale Channel 4 nel 2010, su idea di David Flynn. In alcuni paesi la possibilit\u00e0 di giocare sul web contestualmente alla messa in onda televisiva ha generato pi\u00f9 di quindici milioni di giocatori online.\nMeccanismo del gioco.\nAl gioco si partecipa in una coppia e in palio ci sono un milione di euro in contanti.\nPer regolamento i concorrenti sono gi\u00e0 possessori dell'intero montepremi e lo scopo del gioco \u00e8 quello di conservarne la maggior parte possibile rispondendo a otto domande, scegliendo prima l'argomento della domanda tra due possibilit\u00e0 e poi rispondere, in un minuto di tempo per ogni domanda, accordandosi tra loro sulla risposta da dare. Le prime quattro domande hanno quattro opzioni di risposta, la quinta, la sesta e la settima tre opzioni e l'ultima domanda due opzioni.\nLa coppia concorrente, per dare la risposta, nel minuto a disposizione dovr\u00e0 puntare l'intero milione su una o pi\u00f9 di queste opzioni, spostando le 40 mazzette iniziali di banconote (da 25.000 \u20ac ciascuna) e distribuendole sulle risposte che ritiene potenzialmente corrette (solitamente mettendone di pi\u00f9 su quella di cui \u00e8 pi\u00f9 convinta), lasciando per regolamento almeno una risposta vuota.\nIn caso di risposta sbagliata, i concorrenti vedranno cadere le banconote sotto i loro occhi, risucchiate in una botola. In caso di risposta esatta, invece, conserveranno intatto il montepremi.\n\"The Money Drop\" \u00e8, dopo \"Oblivious\", \"Il malloppo\" e \"Cash Taxi\", il quarto gioco televisivo italiano nel quale il montepremi \u00e8 presente in contanti nello studio, suddiviso in 40 blocchetti da 25\u00a0000 \u20ac ciascuno, tutti presenti in studio. Questa particolarit\u00e0 ha imposto un elevato livello di sicurezza nello studio: il pubblico viene infatti sottoposto a uno scanner test prima di accedere alla sala, ed in fondo alla botola in cui cadono le banconote si trovano due guardie di sicurezza. In una puntata del 2013 il conduttore ha provato a prendere una mazzetta, ma fu immediatamente avvertito dalla regia.\nDopo \"The Money Drop\", a Gerry Scotti \u00e8 stata affidata la conduzione di un altro quiz in cui sono presenti le botole, ovvero \"Caduta libera\", in onda sempre su Canale 5 dal 2015; in tale programma, a cadere nelle botole non sono pi\u00f9 i soldi persi dai concorrenti, bens\u00ec i concorrenti stessi.\nVincite.\nLa somma pi\u00f9 alta vinta dai due concorrenti partecipanti \u00e8 stata di 625\u00a0000 \u20ac durante la puntata del 23 aprile 2012 ed \u00e8 stata vinta da due fratelli gemelli di 22 anni (Laura e Federico Fioravanti), di Pienza, in provincia di Siena. \u00c8 la seconda cifra pi\u00f9 alta mai vinta nel gioco a livello mondiale.\nStoria e ascolti.\nIl programma debutt\u00f2 con la sua prima edizione luned\u00ec 12 dicembre 2011, con la conduzione di Gerry Scotti, per sostituire il suo altro programma che conduce e che trasmette anch'essi \"Chi vuol essere milionario?\". Il programma riscosse un buon successo di ascolti tanto che la prima edizione, che doveva inizialmente concludersi il 25 marzo 2012, venne prolungata prima fino al 15 aprile e infine al 6 maggio 2012. L'ultima puntata di questa prima edizione fu vista da 2.938.000 telespettatori, con il 16% di share.\nLa seconda edizione di \"The Money Drop\" doveva iniziare il 28 gennaio 2013 ma, dato il successo della trasmissione \"Avanti un altro!\", \u00e8 iniziata l'11 marzo. La chiusura era inizialmente prevista per il 30 giugno, ma, a causa dei suoi ascolti che si mantennero attorno al 17% di share per poi calare progressivamente fino al 14%, \u00e8 stata anticipata al 1\u00ba giugno 2013. Anche le repliche andate in onda quasi subito dopo occupando la fascia dove doveva andare in onda non ebbero successo, intorno al 10% di share, tanto che si rinunci\u00f2 alla quindi inesistente terza edizione, portando cos\u00ec il programma alla chiusura definitiva.\nMerchandising.\nNel febbraio 2012, Gerry Scotti present\u00f2 il gioco in scatola di \"The Money Drop\" edito dalla Ravensburger.\nNel marzo 2013, (poco prima della partenza della seconda edizione) fu rilasciata per iOS e Android l'applicazione ufficiale di \"The Money Drop\", rilasciata in seguito anche per Windows Phone."}
{"id": "3772132", "revid": "1305772", "url": "https://it.wikipedia.org/wiki?curid=3772132", "title": "The Client List", "text": ""}
{"id": "3772133", "revid": "190578", "url": "https://it.wikipedia.org/wiki?curid=3772133", "title": "Gay Village (Roma)", "text": "Gay Village \u00e8 stato uno dei pi\u00f9 grandi eventi LGBT organizzato a partire dal 2002 su idea di Imma Battaglia ed altri Soci, che prende vita da giugno a settembre. \u00c8 divenuto negli anni uno dei principali luoghi di ritrovo della comunit\u00e0 omosessuale e, in generale, uno dei pi\u00f9 frequentati eventi dell'estate romana. Nel 2011 vince il \"Best Event Awards\" per il miglior evento pubblico dell'anno, il premio assegnato dall'Agenzia della Comunicazione ai pi\u00f9 importanti eventi svoltisi in Italia. Nell'estate del 2012, oltre 300.000 persone visitano il Gay Village. La manifestazione chiude il 2015 con oltre 500.000 persone che sono passate per il Gay Village ed oltre 10 milioni di persone raggiunte attraverso la campagna di comunicazione.\nLocalizzato nei primi anni nell'area dell'ex mattatioio di Testaccio e poi al Parco del Ninfeo dell'EUR, al Gay Village si sono succeduti grandi eventi musicali, rassegne teatrali e cinematografiche e dibattiti, oltre alla consueta attivit\u00e0 da discoteca. Ha sempre visto l'appoggio delle principali istituzioni locali, dal Comune alla Regione. Sono stati pi\u00f9 volte ospiti del Gay Village il sindaco Gianni Alemanno, la presidente della Regione Renata Polverini e il presidente della Provincia Nicola Zingaretti.\nHanno tenuto spettacoli al Gay Village, tra gli altri: Franca Valeri, Loredana Bert\u00e8, gli Alcazar, Village People, Boy George, Bob Sinclar, George Michael, Patty Pravo, Anna Oxa, Irene Grandi, Platinette, Mariella Nava, Marina Rei, Amanda Lear, Vladimir Luxuria, Federico Zampaglione, Iaia Forte, Leo Gullotta, Lino Banfi, Paola Turci, Lina Sastri, Alessandro Fullin, Cinzia Leone, Anna Mazzamauro, Giusy Ferreri, Syria, Virginia Raffaele, Lina Wertm\u00fcller. Direttrice artistica dell'evento dal 2013 \u00e8 Vladimir Luxuria, mentre Matteo Garrone \u00e8 autore della sigla d'apertura.\nLa manifestazione apre la stagione 2016 con il confronto all'americana tra i candidati sindaci di Roma, il concerto di Noemi e la madrina della serata, Mara Venier. All'intrattenimento si unisce lo spirito della manifestazione, che da sempre combatte le discriminazioni ed apre il proprio palco a molteplici personalit\u00e0 che portano al pubblico il proprio messaggio di uguaglianza.\nL'ultima edizione del Gay Village \u00e8 stata organizzata nel 2018 dopo 16 edizioni. L'evento si \u00e8 svolto presso la citt\u00e0 dell'altra economia di Testaccio.\nMission e Vision.\n\u2022 Mission: essere il punto nevralgico per l\u2019informazione, la cultura ed il divertimento, senza alcuna discriminazione. Creare un centro di aggregazione che, sotto il nome \u201cGay Village\u201c, riesca a combattere la ghettizzazione e l\u2019esclusione sociale, puntando allo scambio di idee e posizioni, volte alla crescita personale e civile.\n\u2022 Vision: il Gay Village vuole diventare la piattaforma di riferimento per tutte le nuove visioni che tracciano la societ\u00e0 del futuro, andando a creare una generazione lontana dall'oppressione e dalla repressione che ha guidato l\u2019Italia fino ad oggi. Tutto questo, attraverso il palinsesto culturale e ludico che permette e permetter\u00e0 l\u2019incontro e la convivenza.\nEventi e rassegne.\n\"Love Paradigma\".\nDal 7 al 9 luglio 2011 si \u00e8 tenuto nel contesto del Gay Village il programma evento Love Paradigma, tre serate all'insegna della danza classica e contemporanea. Sotto la direzione artistica del coreografo Mario Piazza Love Paradigma ha cercato di celebrare l'amore in tutte le sue possibili declinazioni: da quello per la danza tout court che il 7 luglio, nella serata inaugurale della rassegna, ha visto esibirsi una parata di \u00e8toiles internazionali, tra cui la stella nascente Davide Dato in un pezzo in prima mondiale coreografato proprio dal direttore artistico.\nNella serata dell'8 luglio si \u00e8 celebrato l'amore per la fusione tra musica e la danza grazie alle voci dei cantanti Mamo Adon\u00e0 e di Gianni Greco, e di dieci danzatori.\nLa serata conclusiva del 9 luglio intitolata \u201cLove Affection\u201d ha celebrato l'Amore Universale espresso attraverso la lotta per i Diritti Universali dell'uomo.\n\"Gender DocuFilm Fest\".\nDal 2010 all'interno del programma culturale del Gay Village viene offerta anche una rassegna cinematografica. Il Gender DocuFilm Fest \u00e8 il primo festival in Italia a raccontare le forme mutevoli dell'identit\u00e0 di genere, ampliando i confini del transessualismo e dell'omosessualit\u00e0.\nInoltre, tutti i documentari sono anteprime italiane e spesso europee: il Gender DocuFilm Fest \u00e8 la prima occasione in cui queste pellicole e i loro autori incontrano il responso del pubblico e si confrontano con esso.\nPrima edizione - 2010.\nFilm in concorso:\nGiuria:\nPremi:\nDirezione artistica e staff:\nGiona A. Nazzaro (direttore artistico), Filippo Ulivieri e Imma Battaglia.\nSeconda edizione - 2011.\nFilm in concorso:\nGiuria:\nPremi:\nDirezione artistica e staff:\nGiona A. Nazzaro (direttore artistico), Filippo Ulivieri e Imma Battaglia.\nGay Village Awards.\nNel 2011 in occasione del decennale del Gay Village vengono assegnati i \"Gay Village Awards\" ai personaggi del mondo dello spettacolo, dell'imprenditoria e della politica che maggiormente si sono distinti per aver sostenuto la comunit\u00e0 LGBT.\nVincitori.\nUn premio speciale \u00e8 andato a Vladimir Luxuria per l'impegno a favore dei diritti della comunit\u00e0 LGBT. A ritirare il premio nella serata del 9 settembre 2011 Lino e Rosanna Banfi, Ferzan \u00d6zpetek, Paola Minaccioni, Vladimir Luxuria e Nicola Zingaretti. Stefano Gabbana e Domenico Dolce hanno salutato il pubblico con un video-messaggio, Emma Bonino ha affidato i ringraziamenti ad una nota ufficiale del Senato."}
{"id": "3772140", "revid": "124427683", "url": "https://it.wikipedia.org/wiki?curid=3772140", "title": "Alessandro Orologio", "text": "Biografia.\nI documenti raccontano che Pellegrino, il padre di Alessandro, orologiaio da torre, fabbro ed armaiolo per antica tradizione di famiglia, nel 1550 venne chiamato a Udine dallo zio Jacopo per collaborare alla costruzione del grande orologio di Piazza San Giovanni (oggi Piazza Libert\u00e0). Nel 1553, dopo aver ultimato la costruzione del maestoso congegno, Pellegrino da Aurava ricevette l'incarico di manutentore di tutti gli orologi pubblici della citt\u00e0 e decise, probabilmente per questo motivo, di trasferirsi definitivamente ad Udine con tutta la sua famiglia. Qui entr\u00f2 in rapporti con l'ambiente della Compagnia degli strumentisti che la Comunit\u00e0 manteneva fin dal 1379.\nFu in questo contesto che Alessandro ricevette la sua formazione musicale e nel contempo impar\u00f2 il mestiere del padre. Nel 1573 Alessandro per le sue notevoli doti tecniche e musicali, entr\u00f2 a far parte in modo stabile della Compagnia distinguendosi come suonatore di strumenti a fiato e cantore. Grazie ad alcuni documenti conservati ancor oggi nella Biblioteca Civica di Udine sappiamo che nel 1574 dopo la morte del padre, per mantenere la sua famiglia in gravi difficolt\u00e0 economiche, Alessandro ottenne\nl'incarico di manutentore degli orologi della citt\u00e0, che gli cambier\u00e0 il nome da Alessandro \"da Aurava\" ad Alessandro \"degli orologi\". Poco dopo lo stesso musicista prender\u00e0 a firmarsi come Alessandro Orologio.\nI cenni biografici su questo compositore sono molto scarni, intorno al 1580 si trovava alla Corte dell'imperatore Rodolfo II a Praga nella lista dei musici di Corte. Compare alla Corte di Kassel (1594-1595) come suonatore di strumenti a fiato. Nel 1603 fu nominato vice-maestro di Corte a Praga.\nNel 2004, in seguito al rifacimento del sagrato e su approvazione di un'assemblea popolare, l'amministrazione comunale di San Giorgio della Richinvelda intitol\u00f2 a suo nome la piazza di Aurava antistante la chiesa parrocchiale di S. Lorenzo Martire."}
{"id": "3772145", "revid": "92924425", "url": "https://it.wikipedia.org/wiki?curid=3772145", "title": "Campionato di calcio della Repubblica Socialista Sovietica d'Estonia 1947", "text": "Il Campionato di calcio della Repubblica Socialista Sovietica d'Estonia 1947 era la massima divisione del campionato estone ed era un campionato regionale sovietico. La vittoria finale and\u00f2 al D\u00fcnamo Tallinn che vinse il secondo titolo della sua storia.\nFormula.\nIl campionato era formato da cinque squadre che si incontrarono in gironi di andata e ritorno, per un totale di 8 partite."}
{"id": "3772148", "revid": "314905", "url": "https://it.wikipedia.org/wiki?curid=3772148", "title": "Sant'Agazio", "text": ""}
{"id": "3772151", "revid": "1005847", "url": "https://it.wikipedia.org/wiki?curid=3772151", "title": "Partito del Giovane Egitto", "text": "Il Partito del Giovane Egitto () ) \u00e8 stato un movimento politico egiziano. Fondato nel 1932 con il nome di Partito Nazionalsocialista Arabo dall'avvocato Ahmed Husayn, ammiratore dei fascismi europei, il partito si caratterizz\u00f2 per l'ostilit\u00e0 nei confronti dell'Impero britannico. Dotato di una formazione paramilitare chiamata \"\"camicie verdi\", si riorganizz\u00f2 nell'ottobre 1933 con il nome di \"Partito del Giovane Egitto\". Nello stesso anno instaur\u00f2 relazioni ufficiali con i servizi segreti dell'Italia fascista e della Germania Nazionalsocialista, allo scopo di liberare definitivamente l'Egitto dal giogo inglese. Negli anni a seguire fu protagonista, insieme ad altri movimenti, delle manifestazioni antibritanniche svoltesi nelle maggiori citt\u00e0 del paese. Tra i militanti del partito vi era anche il futuro Presidente Gamal Abd el-Nasser che il 13 novembre 1935 rimase ferito nel corso di una manifestazione nazionalista.\nIl movimento di Husayn fiss\u00f2 come propri punti fermi il rispetto del Re, l'opposizione al partito Wafd, considerato troppo moderato, il controllo egiziano sul Canale di Suez e sul Sudan. In occasione della guerra italo-etiopica mantenne posizioni prudenti, temendo un rafforzamento degli altri partiti. Sul finire del 1935 l'Alto commissario britannico Miles Lampson critic\u00f2 il governo italiano per l'appoggio concesso ai movimenti antibritannici. La questione fin\u00ec alla Camera dei Comuni ma gli unici documenti che il Foreign Office riusc\u00ec a scoprire si riferivano ad alcune sovvenzioni italiane al giornale del Partito del Giovane Egitto.\nA met\u00e0 del 1936 il governo egiziano pose in atto delle misure nei confronti del movimento, vietando l'uso delle camicie verdi e scatenando le \"camicie azzurre\" governative in scontri che dureranno fino al 1937. Nel 1938 Husayn fu ospite del Ministero della cultura popolare italiano a Roma. Nel 1939 sub\u00ec due arresti e continu\u00f2 a tenere rapporti con i vertici della politica italiana. Allo scoppio della guerra cambi\u00f2 nome al movimento, ribattezzandolo \"Partito Nazionalista Islamico\". In questo periodo prese formalmente le distanze dall'Italia, anche se in realt\u00e0, militanti e quadri del partito continueranno ad avere relazioni con il SIM, almeno fino al 1942, in chiave prevalentemente antibritannica.\nNel dopoguerra il movimento cambi\u00f2 nuovamente nome e divenne il \"Partito Socialista d'Egitto\"\". Il momento di maggior successo venne raggiunto nel 1951 con l'elezione di Ibrahim Shukri alla vicepresidenza del Parlamento. Nel 1953, a seguito della Rivoluzione Egiziana di Nasser dell'anno precedente, tutti i partiti esistenti vennero sciolti. Nel 1972 il \"Partito Laburista Socialista\" riprese molte delle tematiche nazionaliste e populiste del \"Giovane Egitto\".\nNel 1990 Abd Allah Rushdi fond\u00f2 un partito che recuper\u00f2 il nome del vecchio movimento scomparso."}
{"id": "3772158", "revid": "1305772", "url": "https://it.wikipedia.org/wiki?curid=3772158", "title": "Dieta di Francoforte", "text": "Dieta di Francoforte si riferisce a varie diete tenutesi a Francoforte sul Meno "}
{"id": "3772163", "revid": "1442080", "url": "https://it.wikipedia.org/wiki?curid=3772163", "title": "Morte sul castello di poppa", "text": "Morte sul castello di poppa (\"The After House\") \u00e8 un romanzo giallo della scrittrice statunitense Mary Roberts Rinehart pubblicato nel 1914."}
{"id": "3772164", "revid": "591142", "url": "https://it.wikipedia.org/wiki?curid=3772164", "title": "Vele insanguinate", "text": ""}
{"id": "3772165", "revid": "19933", "url": "https://it.wikipedia.org/wiki?curid=3772165", "title": "Zecca di Siscia", "text": "La zecca di Siscia fu una zecca romana con sede nella citt\u00e0 balcanica di Siscia. Il suo segno di zecca incluse sempre le lettere 'SIS(C)' ed ebbe sempre tre officine per le monete in bronzo.\nSiscia fu una zecca fondata nel 262 dagli imperatori Valeriano e Gallieno allo scopo di avere a disposizione una produzione di denaro, in caso di necessit\u00e0, nelle province periferiche, l\u00ec dove le esigenze di difesa dell'Impero rendevano necessarie le spese militari; per tale motivo fu utilizzata ad intermittenza sotto il regno congiunto dei due imperatori e poi durante quello di Gallieno da solo, probabilmente quando la corte imperiale risiedeva nei Balcani. La zecca fu poi attiva sotto Claudio il Gotico. Dopo una breve produzione per Quintillo, insieme alla zecca di Cizico fu la prima a passare dalla parte di Aureliano, di cui fu la zecca principale all'inizio del suo regno (270); la conquista del controllo di questa zecca permise infatti ad Aureliano di coniare le monete auree che utilizz\u00f2 per premiare i soldati che ne sostennero l'ascesa al trono.\nFu controllata dall'usurpatore Giuliano, che tramite le emissioni di monete di questa zecca propagand\u00f2 la sua promessa di libert\u00e0.\nFu utilizzata in epoca tetrarchica per servire la diocesi di Galerio. Tra la met\u00e0 del 317 e il tardo 318, la zecca di Siscia coni\u00f2 delle monete che celebravano gli antenati divinizzati di Costantino I. Sempre in quel periodo, la zecca coni\u00f2 una versione di una moneta in bronzo in cui Costantino indossava un elmo crestato recante il simbolo cristiano del chi-rho, utilizzato anche in altre emissioni come segno di zecca; fu anche tra le zecche che periodicamente utilizzarono l'effigie di Costantino laureato con lo sguardo alzato al cielo, in posa di orante cristiano.\nLa zecca fu chiusa nel 387 circa, tra l'ascesa al trono di Arcadio e quella di Onorio."}
{"id": "3772170", "revid": "217591", "url": "https://it.wikipedia.org/wiki?curid=3772170", "title": "Dio esiste", "text": ""}
{"id": "3772171", "revid": "767487", "url": "https://it.wikipedia.org/wiki?curid=3772171", "title": "A Man Called Peter", "text": "A Man Called Peter \u00e8 un film statunitense del 1955 diretto da Henry Koster.\nIl film \u00e8 basato sulla vita del predicatore Peter Marshall, che ha servito come cappellano del Senato degli Stati Uniti alla fine della sua vita, in un racconto scritto dalla moglie Catherine Marshall. \u00c8 stato nominato per la miglior fotografia ai Premi Oscar del 1956.\nProduzione.\nIl film fu prodotto da Twentieth Century Fox, diretto da Henry Koster e girato a in California, Georgia e Maryland da settembre 1954 a novembre 1954 con un budget stimato in 4.777.000 dollari.\nDistribuzione.\nIl film fu distribuito negli Stati Uniti nel 1955 dalla Twentieth Century Fox al cinema e nel 1963 fu trasmesso sulla rete televisiva NBC. \u00c8 stato poi pubblicato in DVD negli Stati Uniti dalla 20th Century Fox Home Entertainment nel 2005.\nAlcune delle uscite internazionali sono state:"}
{"id": "3772173", "revid": "1498232", "url": "https://it.wikipedia.org/wiki?curid=3772173", "title": "FinePix X100", "text": "La Fujifilm Finepix x100 \u00e8 una macchina fotografica digitale presentata da Fujifilm in occasione del CP+ 2011. La macchina riprende le tematiche di design che hanno contraddistinto le vecchie fotocamere a telemetro, incorporando per\u00f2 caratteristiche di rilievo quali:\nCaratteristiche tecniche.\nSensore.\nIl sensore \u00e8 di tipo CMOS in formato APS-C da 12,3 Mpixel ed \u00e8 stato sviluppato appositamente da Fujifilm per la x100. La gamma di sensibilit\u00e0 va da 200 a 6400 iso ulteriormente scalabile verso i 100 ed i 12800 iso. L'ottimizzazione combinata ottica-sensore permette di ridurre sensibilmente l'effetto vignettatura.\nOttica.\nL'ottica ingegnerizzata da Fujifilm per la x100 \u00e8 costituita da 8 elementi disposti in sei gruppi con una lente asferica. Il diaframma \u00e8 a 9 lamelle mentre la distanza minima di messa a fuoco \u00e8 di 10 centimetri.\nMirinp.\nIl mirino \u00e8 di tipo ibrido e consente la sovrapposizione delle informazioni provenienti dal mirino LCD a 1.440.000 pixel a quello Ottico. \u00c8 impostabile mediante apposita leva frontale in due modalit\u00e0\nProcessore.\nIl processore d'immagine che Fujifilm ha sviluppato per l'x100 \u00e8 l'EXR in grado di garantire alla x100:\nFonti.\nhttp://www.finepix-x100.com/it/x100/technical-specification \nhttp://www.dpreview.com/reviews/FujifilmX100/"}
{"id": "3772178", "revid": "1305772", "url": "https://it.wikipedia.org/wiki?curid=3772178", "title": "Yokohama Fl\u00fcgels 1994", "text": "Questa voce raccoglie le informazioni riguardanti lo Yokohama Fl\u00fcgels nelle competizioni ufficiali della stagione 1994.\nStagione.\nNel corso della stagione 1994 lo Yokohama Fl\u00fcgels conferm\u00f2 le proprie prestazioni nelle competizioni nazionali (si classific\u00f2 nelle posizioni intermedie della classifica della J. League e disput\u00f2 le fasi finali della Coppa dell'Imperatore, arrivando fino ai quarti di finale), ottenendo i migliori risultati in Coppa dei Campioni asiatica dove si impose sconfiggendo i kuwaitiani dell'Al Shabab."}
{"id": "3772186", "revid": "767487", "url": "https://it.wikipedia.org/wiki?curid=3772186", "title": "Meistriliiga 2008", "text": "La Meistriliiga 2008 fu la 18\u00aa edizione della massima serie del campionato di calcio estone conclusa con la vittoria del Levadia Tallinn, al suo sesto titolo e terzo consecutivo.\nSquadre partecipanti.\nAjax Lasnam\u00e4e e Kuressaare sono retrocesse nella stagione precedente, le squadre che hanno preso il loro posto sono il Kalev Sillam\u00e4e e il Kalju N\u00f5mme. Per la prima, promossa direttamente, si tratta di un ritorno nella massima serie; mentre la seconda, ottenuta la promozione con la vittoria nello spareggio contro il Kuressaare, \u00e8 al suo esordio assoluto.\nClassifica.\nSpareggio promozione/retrocessione.\nIl Vaprus P\u00e4rnu perde lo spareggio."}
{"id": "3772187", "revid": "1543377", "url": "https://it.wikipedia.org/wiki?curid=3772187", "title": "John Reeves", "text": "Biografia.\nNel corso della sua vita raccolse una vasta collezione di stampe cinesi raffiguranti piante e animali.\nNel 1808 venne nominato Ispettore del T\u00e8 per la Compagnia britannica delle Indie orientali. Introdusse per la prima volta in Occidente un vasto numero di piante ornamentali.\nIl suo nome \u00e8 commemorato dal muntjak di Reeves e dal fagiano di Reeves."}
{"id": "3772188", "revid": "339392", "url": "https://it.wikipedia.org/wiki?curid=3772188", "title": "JK N\u00f5mme Kalju", "text": ""}
{"id": "3772189", "revid": "318922", "url": "https://it.wikipedia.org/wiki?curid=3772189", "title": "JK Maag Tammeka Tartu", "text": ""}
{"id": "3772191", "revid": "318922", "url": "https://it.wikipedia.org/wiki?curid=3772191", "title": "JK Tallinna Kalev", "text": ""}
{"id": "3772193", "revid": "228587", "url": "https://it.wikipedia.org/wiki?curid=3772193", "title": "James Gascoyne-Cecil, II marchese di Salisbury", "text": "Biografia.\nInfanzia.\nJames Cecil era figlio di James Cecil, I marchese di Salisbury e di sua moglie, lady Emily Mary, figlia di Wills Hill, I marchese di Downshire.\nMatrimoni.\nLord Salisbury si spos\u00f2 due volte. Il primo matrimonio venne celebrato il 2 febbraio 1821 con Frances Mary Gascoyne (c. 1806 \u2013 15 ottobre 1839), figlia di Bamber Gascoyne di Childwall Hall, Lancashire, e di sua moglie Sarah Bridget Frances Price. La coppia ebbe sei figli.\nIn seconde nozze il Marchese di Salisbury spos\u00f2 il 29 aprile 1847 lady Mary Catherine Sackville-West, figlia di George West, V conte De La Warr e di Elizabeth Sackville-West, contessa De La Warr, dalla quale ebbe cinque figli.\nCarriera politica.\nEntrato nella Camera dei Comuni nel 1813 come deputato per le circoscrizioni elettorali di Weymouth and Melcombe Regis, mantenne tale incarico sino al 1817, per poi passare alla circoscrizione di Hertford dal 1817 al 1823. In quell'anno egli succedette al padre quale \"Marchese di Salisbury\" ed entr\u00f2 a far parte della Camera dei Lords. Egli prest\u00f2 il servizio nei due gabinetti di governo di Edward Smith-Stanley, XIV conte di Derby come Lord Privy Seal nel 1852 e come Lord Presidente del Concilio tra il 1858 ed il 1859. Nel 1826 venne inserito nel Privy Council e nel 1842 venne incluso nell'Ordine della Giarrettiera.\nUltimi anni e morte.\nOltre alla carriera politica egli prest\u00f2 servizio come Lord Luogotenente del Middlesex dal 1841 al 1868.\nLord Salisbury mor\u00ec nell'aprile del 1868 all'et\u00e0 di 76 anni e venne succeduto da Robert, suo figlio primogenito sopravvissutogli.\nDiscendenza.\nLord Salisbury si spos\u00f2 due volte:"}
{"id": "3772199", "revid": "547034", "url": "https://it.wikipedia.org/wiki?curid=3772199", "title": "Tornei di tennis femminili nel 1967", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "3772206", "revid": "767487", "url": "https://it.wikipedia.org/wiki?curid=3772206", "title": "Everything But the Truth (film 1956)", "text": "Everything But the Truth \u00e8 un film statunitense del 1956 diretto da Jerry Hopper.\nTrama.\nUn ragazzino, Willie Taylor, rivela in classe a scuola che suo zio ha pagato una tangente al sindaco scatenando uno scandalo politico in citt\u00e0. Mentre il preside sospende l'alunno, l'insegnante far\u00e0 di tutto per portare alla luce i misfatti.\nProduzione.\nIl film fu prodotto da Universal International Pictures e diretto da Jerry Hopper.\nDistribuzione.\nIl film fu distribuito negli Stati Uniti nel 1956 dalla Universal Pictures al cinema.\nAlcune delle uscite internazionali sono state:\nPromozione.\nLa tagline \u00e8: \"They got caught with their scandals showing!\"."}
{"id": "3772208", "revid": "599013", "url": "https://it.wikipedia.org/wiki?curid=3772208", "title": "Everything But the Truth", "text": ""}
{"id": "3772219", "revid": "767487", "url": "https://it.wikipedia.org/wiki?curid=3772219", "title": "Pileflebite", "text": "La pileflebite \u00e8 un'infiammazione della vena porta.\nEziopatogenesi.\nLa causa pi\u00f9 frequente \u00e8 rappresentata da disordini ematologici, al primo posto da deficit della proteina C e S.\nIn buona parte dei casi rappresenta una complicanza di un'infezione peritoneale a carico degli organi del distretto splancnico addomino-pelvico che da essa sono drenati. Le infezioni pi\u00f9 frequentemente coinvolte sono la diverticolite e l'appendicite.\nDalla sede primitiva, l'infezione pu\u00f2 propagarsi alle vene drenanti, alle radici della vena porta, fino alla vena porta stessa. Come in tutte le flebiti, l'infiammazione della parete pu\u00f2 innescare una trombosi (trombopileflebite) di vario grado, con rischio di occlusione.\nDalla vena porta l'infezione pu\u00f2 estendersi al fegato, ove si possono instaurare ascessi.\nSintomatologia.\nLa trombosi comporta un rapido aumento della pressione nella vena porta, con ipertensione portale. Le manifestazioni di quest'ultima sono dolore addominale, emorragie gastrointestinali da rottura di varici esofagee, ascite massiva, splenomegalia.\n\u00c8 inoltre sempre presente una profonda congestione a livello gastroenterico, per diretto effetto dell'occlusione trombotica. Sono inoltre presenti i sintomi generali legati all'infezione di base (febbre, inappetenza, malessere generale).\nPrognosi.\nLa gravit\u00e0 dei sintomi e il decorso della malattia dipendono, in acuto, dall'entit\u00e0 dell'occlusione legata al trombo e dalla rapidit\u00e0 dell'instaurarsi di circoli collaterali. Il grave stato di congestione ascitica, e il rischio di emorragia gastrointestinale possono comportare una rapida evoluzione verso l'exitus, se non ci si giova rapidamente di terapia anticoagulante.\nTerapia.\nLa terapia si avvale di anticoagulanti per la risoluzione e la prevenzione della trombosi, e di antibiotici per l'infezione."}
{"id": "3772222", "revid": "614011", "url": "https://it.wikipedia.org/wiki?curid=3772222", "title": "Gamma Varese", "text": ""}
{"id": "3772227", "revid": "1573940", "url": "https://it.wikipedia.org/wiki?curid=3772227", "title": "Rusa", "text": "Rusa \u00e8 un genere della famiglia dei Cervidi originario dell'Asia meridionale. In passato le specie di questo genere venivano classificate in \"Cervus\", e \"\"le analisi genetiche fanno ipotizzare che la vecchia classificazione sia pi\u00f9 appropriata rispetto alla attuale.\nTre delle quattro specie occupano areali piuttosto limitati, estesi alle Filippine e all'Indonesia, ma il sambar \u00e8 pi\u00f9 diffuso; il suo areale si estende, infatti, dall'India fino alla Cina, a nord, e alle Grandi Isole della Sonda, a sud. Nella loro zona di origine tutte e quattro le specie sono minacciate dalla perdita dell'habitat e dalla caccia, ma tre di esse sono state introdotte con successo altrove.\nSpecie.\nSecondo la terza edizione di \"Mammal Species of the World\" (2005), il genere \"Rucervus\" comprende quattro specie:"}
{"id": "3772238", "revid": "287204", "url": "https://it.wikipedia.org/wiki?curid=3772238", "title": "Sebastian Grazzini", "text": ""}
{"id": "3772240", "revid": "287204", "url": "https://it.wikipedia.org/wiki?curid=3772240", "title": "Hector Grisetti", "text": ""}
{"id": "3772241", "revid": "767487", "url": "https://it.wikipedia.org/wiki?curid=3772241", "title": "La morte dall'occhio di cristallo", "text": "La morte dall'occhio di cristallo (\"Die, Monster, Die!\") \u00e8 un film del 1965 diretto da Daniel Haller.\nLa storia, liberamente ispirata al racconto horror fantascientifico \"Il colore venuto dallo spazio\" di Howard Phillips Lovecraft, verte su un uomo che si reca in una cittadina dove aleggia una strana e malefica atmosfera.\nTrama.\nStephen Reinhart si reca a Arkham, tipica piccola cittadina di contea inglese, per trascorrere un periodo di vacanza su invito della sua compagna di universit\u00e0, Susan, con la quale ha anche un rapporto affettivo. Tuttavia, gi\u00e0 dal momento in cui scende dal treno con valigia e impermeabile, incontra una notevole ostilit\u00e0 e reticenza degli abitanti quando chiede di essere indirizzato a villa Witley.\nUna volta arrivato all'immenso cancello ed aver intrapreso la via per arrivare alla villa, nota che il parco \u00e8 immerso in una strana nebbia e tutta la vegetazione \u00e8 spoglia e marcescente. Arriva a toccare un ramo e gli si sbriciola tra le mani.\nArrivato in casa, viene accolto con freddezza dal padre di lei, Nahum, un signore su una sedia a rotelle spinto dal proprio maggiordomo. Susan gli fa conoscere anche la madre, Letitia, che \u00e8 molto malata e vive in penombra dietro strane tende nel letto a baldacchino la quale, poi, chieder\u00e0 a Stephen di fuggire al pi\u00f9 presto con Susan, in quanto quel posto \u00e8 malsano ed intriso delle maledizioni del suocero, che si suppone avesse evocato il male e sul quale giravano insistenti accuse di stregoneria, inoltre viene a sapere che la cameriera \u00e8 impazzita e si aggira come uno spettro nel parco.\nStephen, aiutato da Susan, comincia ad indagare per scoprire le origini della malattia della vegetazione fino a scoprire che all'interno del pozzo, nei sotterranei della villa, si nasconde un meteorite che emette una inquietante luce verde radioattiva.\nGli abitanti della villa, essendo stati esposti per troppo tempo, hanno via via accumulato una serie di trasformazioni a volte letali, come nel caso del maggiordomo che muore in circostanze misteriose subito dopo l'arrivo di Stephen. Per difendere il segreto, il padre Nahum, ormai reso folle dalle radiazioni si tuffa nel pozzo riemergendo come uno zombie radioattivo che Stephen riesce a neutralizzare non senza difficolt\u00e0, mentre un rogo devasta il castello.\nNel finale si vede il sole che riesce a fare capolino nella nebbia e a illuminare di nuovo il parco."}
{"id": "3772242", "revid": "287204", "url": "https://it.wikipedia.org/wiki?curid=3772242", "title": "Pablo Guinazu", "text": ""}
{"id": "3772243", "revid": "62004", "url": "https://it.wikipedia.org/wiki?curid=3772243", "title": "Maro\u0161 Kov\u00e1\u010d", "text": ""}
{"id": "3772244", "revid": "287204", "url": "https://it.wikipedia.org/wiki?curid=3772244", "title": "Juan Carlos Guzman", "text": ""}
{"id": "3772245", "revid": "1305772", "url": "https://it.wikipedia.org/wiki?curid=3772245", "title": "Suore di Santa Maria", "text": ""}
{"id": "3772246", "revid": "287204", "url": "https://it.wikipedia.org/wiki?curid=3772246", "title": "Nahuel Guzman", "text": ""}
{"id": "3772247", "revid": "287204", "url": "https://it.wikipedia.org/wiki?curid=3772247", "title": "Maros Kovac", "text": ""}
{"id": "3772250", "revid": "729019", "url": "https://it.wikipedia.org/wiki?curid=3772250", "title": "Alfredo Melli", "text": "Biografia.\nNato da Augusto Melli e da Adele Frascati, israelita, spos\u00f2 nel 1896 la cattolica Adele Mazzucato con rito canonico, dalla quale ebbe quattro figlie: Anna, Adelina, Lisetta e Tiziana.\nDi famiglia modesta, aveva iniziato da garzoncello di tipografia presso il giornale \u201cIl Veneto\u201d di Padova (creato il 24 aprile 1888 sotto la direzione di Gualtiero Belvederi), portando in una cassettina le bozze da correggere ai redattori negli uffici al piano di sopra. Appassionato alla cronaca e dotato di acuto intuito, autodidatta e pieno di passione per la professione, divenne pubblicista, poi giornalista, e percorse in pochi anni tutta la scala gerarchica, fino a diventarne direttore nel marzo 1907 e mantenendo tale ruolo per i successivi trent'anni.\nIl 7 gennaio 1911 diede vita, come emanazione de \u201cIl Veneto\u201d, al settimanale \u201cLa Voce\u201d (dei Campi e dei Mercati), per venire incontro al movimento industriale e commerciale di Padova e della provincia e per mettere in discussione e illustrare gli argomenti di maggiore interesse per la citt\u00e0. Altro arricchimento per il giornale fu poi la pagina con \u201cIl Veneto dei Bambini\u201d.\nLa Prima Guerra Mondiale.\nDurante la Grande Guerra (1915-1918), Padova venne a trovarsi in una situazione particolarmente delicata per la sua vicinanza con le zone di operazione. Il Melli, impossibilitato per l'et\u00e0 e per le condizioni fisiche a prendere le armi, si mise ugualmente a disposizione delle Autorit\u00e0 Militari ed ottenne di potersi recare numerose volte al fronte, per dare ai lettori, con i suoi articoli, il maggior senso possibile di fiducia e serenit\u00e0. Dopo la disfatta di Caporetto, quando il Comando Supremo venne trasferito a Padova, la situazione della citt\u00e0 divenne assai critica. Il Melli, fatti partire i familiari per Roma, pur senza redattori, senza operai, senza luce e con pochissima carta, provvide da solo a scrivere, comporre, stampare il giornale ed a portarlo ogni giorno nelle edicole, perch\u00e9 i pochi padovani rimasti si sentissero affiancati e sorretti in una delle ore pi\u00f9 difficili. Per meglio comprendere in quali condizioni il Melli lavorasse, basta ricordare che in quel periodo le incursioni nemiche su Padova si ripetevano ogni notte e che le bombe lasciate cadere sulla citt\u00e0 furono ben 912.\nA sorreggere il Melli in simile periodo, non c'era che la fede nella vittoria delle armi italiane; fede che talvolta diveniva disperata, di fronte alle notizie tragiche e all'esodo dalle terre invase che si svolgeva incessantemente attraverso il Veneto in parte occupato. Egli non aveva alcun interesse da sorvegliare: n\u00e9 un patrimonio che non esisteva, n\u00e9 tanto meno la speranza di realizzare guadagni in una citt\u00e0 spopolata e sotto la minaccia del nemico. Aveva soltanto una fede incrollabile ed un incrollabile senso del dovere, che lo fecero rimanere sempre al suo posto, come un combattente chiamato alla difesa.\nLa lettera del Generale Senatore Boriani, che per molti anni tenne il comando, prima della Divisione Militare e poi della Piazza Militare di Padova, scritta il 13 ottobre 1938, ad un mese di distanza dal 14 settembre, giorno in cui il Melli , in seguito ai provvedimenti razziali, dovette lasciare la direzione de \u201cIl Veneto\u201d, ne costituisce la pi\u00f9 ambita testimonianza: \nSempre durante la prima Guerra Mondiale, il Melli si preoccup\u00f2, con i preposti all'approvvigionamento della citt\u00e0, affinch\u00e9 alla popolazione non mancasse nulla di quanto le abbisognava. A gestione chiusa, il Sindaco di allora, On.le Giovanni Milani, indirizzava al Melli una lettera in cui si legge: \n Il 14 dicembre 1916, il Presidente del Comitato di Padova della Croce Rossa Italiana, nel partecipare al Melli il conferimento della Medaglia d'oro, scriveva: \n Nell'immediato dopo guerra, quando la nazione cercava di radunare le migliori energie per una rivalutazione economica del Paese, il giornale \u201cIl Veneto\u201d appoggi\u00f2 validamente l'istituzione della Fiera Campionaria di Padova, la prima sorta in Italia. In tale occasione, il Melli fu chiamato dal Ministro dell'Industria e Commercio a rappresentare il Ministero stesso in seno al Comitato degli Enti Pubblici che avevano concorso perch\u00e9 la Fiera potesse venire effettuata.\n Dal 15 dicembre 1919 \u201cIl Veneto\u201d, da \u201ccorriere cittadino e provinciale\u201d, divenne \u201corgano della regione\u201d con speciali redazioni a Venezia, Treviso, Vicenza, Verona, Rovigo e corrispondenti da Belluno ed Udine.\nIl Ventennio.\nIl 27 febbraio 1922 vide la luce un foglio, il \u201cVeneto Sportivo\", che ogni luned\u00ec si sarebbe rivolto al rinato spirito sportivo dei giovani del dopoguerra.\n Fra le iniziative intraprese personalmente dal Melli attraverso il giornale, sono da ricordare:\nIl Pranzo di Natale \"Alfredo Melli\".\nNel dicembre 1905, quando l'Istituto Profilattico pot\u00e9 disporre di fondi propri per l'opera medica, il Melli pens\u00f2 di iniziare, con quel denaro che continuava a pervenire al suo giornale, una tradizione volta ad esclusivo sollievo dei poveri: la distribuzione di un canestro con il pranzo natalizio a quattordicimila persone bisognose. Fra gli aderenti a questa benefica iniziativa, figurarono per molti anni S.M. Il Re Imperatore e S.E. Benito Mussolini. Molto spesso, essendo la somma insufficiente e non volendo diminuire il numero dei beneficati, il direttore del giornale faceva fronte personalmente alle esigenze del bilancio.\n(L'iniziativa venne poi proseguita nel tempo dal \u201cComitato Pranzo di Natale Alfredo Melli\u201d grazie all'impegno ed alla generosit\u00e0 della figlia Tiziana, che destin\u00f2 un ingente lascito al Comune di Padova quando mor\u00ec nel 2005, n.d.r.).\nI rapporti con la citt\u00e0 e le Istituzioni.\nIl giornale svolse opera pregevole per accrescere l'importanza scientifica dell'Universit\u00e0. I vari Rettori, succedutisi nel lungo periodo in cui il Melli tenne la direzione de \"Il Veneto\", ebbero parole di plauso per l'opera svolta dal giornale.\n\"Il Veneto\" fu tra i giornali che compresero nelle ore della vigilia la forza che il fascismo avrebbe rappresentato nella vita della Nazione. Riconoscendo in tale movimento i segni della rinascita che aveva sempre ardentemente sperato, ne fiancheggi\u00f2 l'azione con completa e fattiva obbedienza.\nNel 1931 \"Il Veneto\" veniva dichiarato organo ufficiale della Federazione dei Fasci di Combattimento di Padova.\nOltre che ai diversi problemi prospettati dal nuovo ritmo di vita, il giornale rivolse a tutte le Istituzioni del Partito la massima attenzione.\nIl 2 aprile 1932 il Presidente del Comitato Provinciale di Padova dell'O.N.B., scriveva al Melli: \nCos\u00ec pure la Sezione Mutilati di Padova ebbe molte volte ad esprimere, a mezzo del suo Presidente Consigliere Nazionale Ing. Carlo Griffey, la sua riconoscenza per quanto il Melli cerc\u00f2 sempre di fare per un giusto riconoscimento dei sacrifici dei Mutilati, specialmente nel penoso periodo precedente la Marcia su Roma. Il 29 luglio 1932, il Presidente Griffey scriveva: Al Melli venne pure assegnato il Diploma di Benemerenza della Sezione Mutilati di Padova.\nIl 20 ottobre 1933, S.E. Renato Ricci, allora Sottosegretario all'Educazione Nazionale, scriveva al Melli: \nIl Melli per molti anni fece parte della Giunta Esecutiva della Federazione Nazionale Fascista degli Editori dei Giornali. In seno alla stessa, port\u00f2 sempre la nota di uomo pratico che faceva tesoro dell'esperienza accumulata in tanti anni di lavoro in una citt\u00e0 di provincia, dove l'azienda giornalistica aveva risentito pi\u00f9 che altrove dei contraccolpi della crisi mondiale.\nL'opera svolta dal suo giornale per sedici anni del Regime Fascista testimonia la sua fede politica. Durante la carriera giornalistica del Melli si succedettero a Padova 24 Prefetti, tre dei quali (Mormino, Ramaccini e Celi) in periodi particolarmente caratteristici: con loro il contatto fu quasi quotidiano. Idem per i Segretari Federali Paolo Boldrin, Francesco Bonsembiante ed Agostino Podest\u00e0, che riposero in lui sempre la massima fiducia, mantenendo rapporti non soltanto di leale cameratismo, ma anche di affettuosa amicizia. Il Melli, che aveva sempre battagliato per un maggiore e giusto riconoscimento dei diritti del popolo, appoggi\u00f2 con tutto il suo entusiasmo l'opera che il Regime si accingeva a svolgere nel campo della Previdenza Sociale. Comprese con gioia che il Partito Fascista avrebbe finalmente potuto mettere in atto e completare quelle iniziative sporadiche che non potevano dare al popolo una sicura sistemazione previdenziale. Venne prescelto con altre undici persone in tutta Italia ed insignito il 21 aprile 1937 della \u201cMedaglia dei Benemeriti della Previdenza Sociale\u201d conferitagli dal Comm. Medolaghi, Direttore Generale dell'Istituto.\n\"Il Veneto\" era Melli e Melli era \"Il Veneto\". Di lui molti ricordarono la sua aperta faccia ridente di galantuomo, il suo sorriso buono, il fulgore degli occhi dietro le lenti che acutizzavano lo scintillio arguto ed intelligente delle pupille. La sua vita luminosa, la sua inesausta gioia di dare restarono stampate nella raccolta del giornale, che riport\u00f2 i palpiti del popolo, perch\u00e9 di esso egli si interessava.\nLa persecuzione razziale.\n Pur essendo israelita, (si convert\u00ec il 30 giugno del 1941, per poter essere unito anche nella sepoltura alla moglie, cattolica, che adorava), era considerato di casa dai Frati del Santo e divenne amico del Vescovo di Padova S.E. Mons. Elia Dalla Costa, che lo propose per la Commenda dei SS. Maurizio e Lazzaro.\n Il fascismo, con la lotta razziale del 1938 non lo risparmi\u00f2. A pochi mesi dalla morte della figlia Lisetta gli fu tolto anche il giornale cui egli apparteneva da mezzo secolo.\n Venne mandato via senza nemmeno una parola di saluto su \u201cIl Veneto\u201d.\n Per sette durissimi anni sub\u00ec la spietata e feroce persecuzione razziale. Ma la super\u00f2, perch\u00e9 nessun padovano ebbe a mancare del doveroso rispetto a quest'uomo degno.\n Colpito da grave malattia, riusc\u00ec miracolosamente a riprendersi e, appena pot\u00e9, nel 1945, rientr\u00f2 nel giornalismo. Divent\u00f2 Presidente dell'Associazione Stampa Padovana e consigliere dell'I.N.P.G.I., attorniato dai molti giornalisti formatisi alla sua scuola. Visse i suoi ultimi sette anni con tutto il suo entusiasmo, al lavoro davanti alla scrivania, adoperandosi affinch\u00e9, nel rinascere delle iniziative del dopoguerra, l'opera dei suoi colleghi pi\u00f9 giovani fosse riconosciuta ed apprezzata. La sua resta una figura indimenticabile per quell'inesausto desiderio di dare, di beneficare senza misurare mai, facendo assurgere il giornalismo a scuola di profonda umanit\u00e0, di grande, illuminata bont\u00e0.\nRimembranze.\nAd Alfredo Melli \u00e8 intitolata una via in zona Pontevigodarzere a Padova."}
{"id": "3772251", "revid": "45217480", "url": "https://it.wikipedia.org/wiki?curid=3772251", "title": "Bilancio dello stato", "text": ""}
{"id": "3772256", "revid": "61051", "url": "https://it.wikipedia.org/wiki?curid=3772256", "title": "NAeL Minas Gerais (A 11)", "text": ""}
{"id": "3772257", "revid": "564533", "url": "https://it.wikipedia.org/wiki?curid=3772257", "title": "Partito Nazionalsocialista Arabo", "text": ""}
{"id": "3772262", "revid": "62004", "url": "https://it.wikipedia.org/wiki?curid=3772262", "title": "Nelson Rodr\u00edguez", "text": "Professionista tra il 1989 e il 1996, vinse una tappa al Tour de France 1994.\nCarriera.\nCorridore con caratteristiche di scalatore, ottenne come principali successi da professionista una tappa alla Vuelta a Colombia nel 1988, due tappe alla Vuelta al T\u00e1chira (una nel 1992 e una nel 1993) e una tappa al Tour de France 1994. Partecip\u00f2 a sei edizioni del Giro d'Italia, quattro del Tour de France, tre campionati del mondo e un'edizione dei Giochi olimpici."}
{"id": "3772265", "revid": "45217752", "url": "https://it.wikipedia.org/wiki?curid=3772265", "title": "Finanze pubbliche", "text": ""}
{"id": "3772266", "revid": "45217764", "url": "https://it.wikipedia.org/wiki?curid=3772266", "title": "Rajon di Polessk", "text": ""}
{"id": "3772267", "revid": "287204", "url": "https://it.wikipedia.org/wiki?curid=3772267", "title": "Nelson Rodriguez", "text": ""}
{"id": "3772275", "revid": "307923", "url": "https://it.wikipedia.org/wiki?curid=3772275", "title": "Nelson Rodr\u00edguez (disambigua)", "text": ""}
{"id": "3772276", "revid": "599013", "url": "https://it.wikipedia.org/wiki?curid=3772276", "title": "Howard Hobson", "text": "Vinse il Torneo di pallacanestro maschile NCAA Division I 1939, primo Campionato NCAA della storia, alla guida degli Oregon Ducks.\nNel biennio 1947-1948 fu presidente della National Association of Basketball Coaches."}
{"id": "3772279", "revid": "599013", "url": "https://it.wikipedia.org/wiki?curid=3772279", "title": "N\u00e9lson Rodr\u00edguez", "text": ""}
{"id": "3772282", "revid": "446353", "url": "https://it.wikipedia.org/wiki?curid=3772282", "title": "Guerra di Shanghai del 1932", "text": "La guerra di Shanghai del 1932 fu combattuta tra cinesi e giapponesi nella citt\u00e0 cinese di Shanghai. L'incidente venne innescato il 18 gennaio, nei pressi della fabbrica Sanyou, dal pestaggio di 5 monaci buddhisti giapponesi per mano di cittadini cinesi violenti, e divenne ben presto un furioso combattimento urbano con forti perdite umane e interi quartieri distrutti o gravemente danneggiati.\nSvolgimento del conflitto.\nIl 13 febbraio i carri Renault NC della 2\u00aa Compagnia carri indipendente giapponese, inserita nella 1\u00aa Unit\u00e0 carri, sbarcarono nella zona d'operazioni per partecipare all'attacco su Shangai, protetta da numerosi fossati anticarro e dove dal 28 gennaio erano in corso i combattimenti tra le truppe cinesi della 19\u00aa Armata di linea e della 5\u00aa Armata e gli attaccanti giapponesi. Il grosso della compagnia carri venne distaccato presso la 5\u00aa Brigata di fanteria posizionata nel fianco destro dello schieramento giapponese, mentre il 3\u00ba Plotone venne aggregato alla Forza da sbarco speciale della marina, sulla sinistra. Il 20 febbraio la compagnia carri avanz\u00f2 lungo la strada settentrionale, ma venne fermata a circa 300 m dalla citt\u00e0 dal fuoco cinese, e lo stesso avvenne al 2\u00ba Plotone che aveva provato a seguire la strada meridionale. Alla compagnia carri fu quindi ordinato di attaccare da sud il villaggio di Kiangwan (ora Jiangwanzhen), a nord di Shangai, ma il capitano Shigemi, una volta constata l'impossibilit\u00e0 di proseguire lungo la strada, ordin\u00f2 la ritirata. L'attacco a Kiangwan venne rinnovato per la stessa direttrice la mattina seguente: trenta carri al comando del capitano Harada riuscirono a trovare un varco tra i fossati anticarro aprendo il fuoco direttamente sui fanti nemici, che tuttavia riuscirono ancora una volta a fermare l'attacco. I giapponesi sospesero le operazioni quella sera stessa. Kiangwan venne catturato infine il 28 febbraio dopo una settimana di combattimenti. La deludente prova dei carri giapponesi si ripet\u00e9 anche nelle strade di Shangai, dove vennero alla luce tutti i limiti dello scarso armamento e dell'insufficiente protezione per l'equipaggio. Per la fase finale delle operazioni i giapponesi rimasero con soli tre carri operativi.\nNonostante la tenace resistenza, le truppe cinesi dovettero ritirarsi dalla citt\u00e0 dopo che il 29 febbraio l'11\u00aa Divisione giapponese sbarc\u00f2 alle loro spalle tagliandogli le linee di rifornimento.\nVi furono anche combattimenti aerei tra i piloti dell'aviazione navale giapponese e dell'aeronautica militare della Repubblica di Cina. Il 22 febbraio 1932 i caccia Nakajima A1N provenienti dalla portaerei \"Hosho\" furono protagonisti del primo abbattimento in un combattimento aria-aria della storia dell'aviazione della Marina imperiale giapponese a spese del Boeing Model 218 condotto dal pilota statunitense Robert Short."}
{"id": "3772285", "revid": "1305772", "url": "https://it.wikipedia.org/wiki?curid=3772285", "title": "Acido punicico", "text": "L'acido punicico, chiamato anche acido tricosanico, \u00e8 un acido grasso polinsaturo. \u00c8 presente nell'olio di semi di melagrana, da cui trae il nome, ma si rinviene anche nella \"Trichosanthes cucumerina\" e nella \"Momordica charantia\".\nL'acido punicico costituisce circa il 65% degli acidi grassi contenuti nell'olio di melagrana.\nTale sostanza ha un effetto inibitore sulla proliferazione del cancro alla mammella."}
{"id": "3772286", "revid": "1629429", "url": "https://it.wikipedia.org/wiki?curid=3772286", "title": "Arnaldo Bartoli", "text": "La vita e le opere di Arnaldo Bartoli sono indissolubilmente legate al fiume Po e alla cittadina di Guastalla, dove la provincia di Reggio Emilia confina con il Po dove ha trascorso l'intera esistenza. La sua pittura invece, pur affrontando temi fortemente radicati a quei luoghi, presenta caratteri complessi e denota conoscenze di respiro pi\u00f9 ampio.\nBiografia.\nNato a Reggio Emilia il 9 marzo del 1900, fin da piccolo si trasferisce a Guastalla, da dove si allontana solo nel 1946, per una breve parentesi lavorativa a Milano come illustratore per L'Unit\u00e0 e per \"Il calendario del popolo\". Il Po e la sua gente, i fatti e i momenti semplici o importanti dell'esistenza sono i motivi conduttori del suo lavoro, che affronta con passione ed impegno fino al 22 settembre 1993 giorno della sua morte.\nL'immagine di Bartoli si lega spesso a quella del \"pittore na\u00eff\" o a quell'opera di artista istintivo, ingenuo, di pittore che si \u00e8 creato da solo. Bartoli aveva invece un ricco bagaglio di conoscenze che emergono bene nel suo lavoro. Per contestualizzare l'opera di Bartoli che \u00e8 stata autodidatta solo sul piano tecnico \u00e8 necessario risalire alle origini che coincidono con il biennio 1928-1929, quando \u00e8 arrivato alla pittura, forse stimolato dalla frequentazione di amici artisti ed ha cominciato a comporre paesaggi e nature morte di impostazione tardo romantica, aggiornati con i ricordi della lezione di C\u00e8zanne, in linea con la pittura locale di quegli anni.\nL'amicizia con Zavattini, Degana e soprattutto Marino Mazzacurati, tornato da Roma a Gualtieri, lo spingono a intraprende la carriera di artista. Proprio nello studio di Mazzacurati vide per la prima volta Antonio Ligabue (come citato nella biografia dello stesso Ligabue (\"lo vide per la prima volta rannicchiato in un angolo il pittore Arnaldo Bartoli\").\nSempre spinto da Mazzacurati partecipa nel 1943 alla Quadriennale di arte moderna di Roma con un olio su tela raffigurante la campagna della bassa Reggiana, e nel 1946 sempre a Roma eseque una personale, la prima di una lunga serie che lo porta a Torino, Milano, Parigi, Caracas e naturalmente la sua Reggio Emilia che gli dedica tantissime mostre.\nDall'amicizia che \u00e8 durata fino alla fine con Antonio Ligabue forse \u00e8 arrivata l'avvicinamento alla pittura naif a cui si dedica dagli anni sessanta per poi passare a altre forma di arte, motivo per cui \u00e8 stato definito artista multiforme.\nOpere.\nTra le sue opere pi\u00f9 rappresentative:\nFonti.\nScritti Marino Mazzacurati, Cesare Zavattini, Loredana Ghezzi, Umberto Bonafini, Egle Prati, biografia Antonio Ligabue di Augusto Agosta Tota.&lt;br&gt;\nRingraziamenti a Carlo Bartoli per l'aiuto nella ricerca."}
{"id": "3772288", "revid": "62004", "url": "https://it.wikipedia.org/wiki?curid=3772288", "title": "Tony Gallopin", "text": "Figlio di Jo\u00ebl Gallopin, anch'egli ciclista professionista, \u00e8 nipote di Guy e Alain Gallopin.\nCarriera.\nDopo essere passato professionista nel 2010 con la Cofidis, si rivela nel 2013, in maglia RadioShack, vincendo a sorpresa la Classica di San Sebasti\u00e1n: pur essendo al debutto rimane nel gruppo di 13 corridori che evade sulle rampe dello Jaizkibel per poi scattare, a 15 km dall'arrivo, sulla salita di Arkale e andare a imporsi in solitaria con 28\" su Alejandro Valverde e Roman Kreuziger.\nNel 2014 passa tra le file della Lotto-Belisol. Dopo essere arrivato decimo alla Parigi-Nizza, prende il via del Tour de France: durante la nona tappa entra nella fuga di una ventina di corridori che si invola a circa 150 km dal traguardo, e grazie ai 5'01\" guadagnati sul gruppo principale sfila la maglia gialla a Vincenzo Nibali. Tuttavia la perde gi\u00e0 il giorno successivo, sul duro arrivo de La Planche des Belles Filles; \u00e8 comunque poi protagonista durante l'undicesima tappa quando vince scattando nel finale e resistendo al rientro del gruppo guidato da John Degenkolb. Conclude la corsa al 29\u00ba posto in classifica generale.\nNel 2015 si presenta in gran forma alla Parigi-Nizza: vince la sesta e penultima tappa, conquista la maglia di leader con 36\" su Richie Porte, ma deve cederla l'indomani nella cronoscalata al Col d'\u00c8ze, concludendo la corsa al sesto posto a 1'03\" da Porte. Successivamente si presenta al via del Tour de France con ambizioni di classifica e si mantiene tra i primi 10 della graduatoria fino alla quindicesima tappa, al termina della quale \u00e8 nono a 8'23\" dal \"leader\" Chris Froome. A partire dal giorno successivo, per\u00f2, va in difficolt\u00e0 e conclude la corsa a tappe francese al 31\u00ba posto. In stagione ottiene le prime \"top ten\" nelle classiche monumento, piazzandosi nono alla Milano-Sanremo e settimo al Giro di Lombardia. L'anno dopo ottiene altri risultati positivi: conclude secondo all'Etoile de Besseges, terzo alla Freccia del Brabante, terzo ai campionati francesi a cronometro e secondo nella gara in linea, secondo alla Classica di San Sebasti\u00e1n e quarto al Tour of Britain. Conclude il 2016 con la prima vittoria stagionale, imponendosi in volata ristretta al Grand Prix de Wallonie.\nNel 2017 vince la quinta tappa della \u00c9toile de Bess\u00e8ges, la cronometro conclusiva della breve gara a tappa francese. \u00c8 il suo primo successo professionistico in una prova contro il tempo. Conclude la corsa al secondo posto, a soli 5\" da Lilian Calmejane."}
{"id": "3772295", "revid": "196390", "url": "https://it.wikipedia.org/wiki?curid=3772295", "title": "Shot glass", "text": ""}
{"id": "3772302", "revid": "1305772", "url": "https://it.wikipedia.org/wiki?curid=3772302", "title": "Thomas Francken", "text": "Biografia.\nApparteneva alla famiglia di pittori Francken: era infatti figlio di Frans Francken I e di Elisabeth Mertens.\nDal 1600 al 1610 oper\u00f2 ad Anversa, dove nel 1600 o nel 1601 entr\u00f2 a far parte della Corporazione di San Luca.\nSuccessivamente si dedic\u00f2 all'insegnamento formando molti allievi.\nSi dedic\u00f2 soprattutto alla pittura ritrattistica e di genere."}
{"id": "3772309", "revid": "45218765", "url": "https://it.wikipedia.org/wiki?curid=3772309", "title": "Gigi Rosa", "text": ""}
{"id": "3772311", "revid": "116490579", "url": "https://it.wikipedia.org/wiki?curid=3772311", "title": "Villino Raby", "text": "Il Villino Raby (o Palazzina Raby) \u00e8 un edificio storico di Torino in stile Liberty che sorge nel quartiere San Donato, all'inizio di Corso Francia. \nFu progettato da Pietro Fenoglio, in collaborazione con Gottardo Gussoni.\nStoria.\nNel 1901 l'edificio fu commissionato come abitazione privata da Michele Raby all'ingegner Pietro Fenoglio, il quale si avvalse della collaborazione dell'architetto Gottardo Gussoni. Fortemente rimaneggiato nel corso degli anni, il villino \u00e8 stato sede di una scuola privata negli anni ottanta e dal 2004 \u00e8 stato acquistato dall\"'Ordine dei Medici Chirurghi e Odontoiatri della Provincia di Torino (OMCeO)\", che si \u00e8 occupato di una attenta ristrutturazione e che l'ha eletto a propria sede ufficiale dal 2011.\nCaratteristiche progettuali.\nUbicato sull'asse del primo tratto di corso Francia, al centro di una zona fortemente caratterizzata dall'architettura Liberty, il Villino Raby rappresenta un valido esempio di commistione di due correnti di questo stile, prendendo esempio dalla scuola belga e da quella francese. Il progetto originale di Pietro Fenoglio fu pi\u00f9 volte modificato in corso d'opera con l'ausilio del collega Gussoni, interessando prevalentemente le parti in ferro battuto, le balaustre e l'ampio bovindo che giustifica la notevole variazione d'altezza rispetto al resto della struttura. L'influenza di Gussoni si avverte, inoltre, nella ridondante presenza di numerosi elementi decorativi in litocemento che riconducono alle sue tipiche caratteristiche progettuali neobarocche, facendone un esempio paragonabile alla pi\u00f9 celebre Villa Scott ma assai differente dalla vicina Casa Fenoglio-Lafleur.\nL'edificio si basa su una planimetria asimmetrica sviluppandosi in modo assai articolato e ricco di differenti corpi di fabbrica. Accanto al grande bovindo presente nel prospetto principale si possono notare l'ingresso e la veranda con terrazzo, che \u00e8 collegato al giardino sottostante dalla breve rampa. All'interno, fortemente rimaneggiato negli anni, rimangono le decorazioni ad opera del maestro Domenico Smeriglio da Poirino, che in seguito lavorer\u00e0 ancora per Fenoglio in occasione della celebre Esposizione del 1902 e per la chiesa di Santa Elisabetta, all'interno del Villaggio Leumann e del maestro vetraio Ciravegna di cui si possono ancora ammirare i vetri originali del bovindo. &lt;br&gt;\nDi grande pregio \u00e8 la ringhiera in ferro battuto dello scalone interno che si sviluppa su tre rampe e conduce al primo piano: realizzata dal Mazzuccotelli, essa \u00e8 caratterizzata da un fitto disegno che \u00e8 riproposto anche sul lampione alla base della scala e nella lanterna del lampadario dell'ingresso. \nOriginariamente la struttura era circondata da una decoratissima cancellata, la cui unica testimonianza superstite si pu\u00f2 rintracciare nel decoro del portone carrabile, mentre nel cortile interno si trova la palazzina che ospitava le scuderie.\nMezzi di trasporto.\n Metropolitana Fermi - Lingotto (fermata Principi d'Acaja)."}
{"id": "3772312", "revid": "216537", "url": "https://it.wikipedia.org/wiki?curid=3772312", "title": "21\u00ba Rally di Gran Bretagna Galles", "text": ""}
{"id": "3772315", "revid": "104458", "url": "https://it.wikipedia.org/wiki?curid=3772315", "title": "Julija Anatol'evna \u010cepalova", "text": ""}
{"id": "3772316", "revid": "404137", "url": "https://it.wikipedia.org/wiki?curid=3772316", "title": "Acido tricosanico", "text": ""}
{"id": "3772322", "revid": "6923", "url": "https://it.wikipedia.org/wiki?curid=3772322", "title": "Citro\u00ebn Xsara WRC", "text": "La Citro\u00ebn Xsara WRC \u00e8 una versione sportiva della Citro\u00ebn Xsara, specificatamente progettata per partecipare al Campionato del mondo rally, campionato in cui ha gareggiato dal 2001 al 2006 vincendo tre volte il titolo piloti con S\u00e9bastien Loeb (2004/2006) ed altrettante quello costruttori (2003/2005).\nStoria.\nHa partecipato a sei edizioni del mondiale WRC ottenendo sei titoli mondiali e vinto 32 prove del mondiale rally stesso, di cui 28 con S\u00e9bastien Loeb."}
{"id": "3772324", "revid": "123457790", "url": "https://it.wikipedia.org/wiki?curid=3772324", "title": "Il fenomeno umano", "text": "Il fenomeno umano (\"Le Ph\u00e9nom\u00e8ne humain\") \u00e8 un saggio scritto da Pierre Teilhard de Chardin, considerato tra le sue opere principali. "}
{"id": "3772325", "revid": "767487", "url": "https://it.wikipedia.org/wiki?curid=3772325", "title": "St Hilda's College", "text": "Il St Hilda's College \u00e8 uno dei collegi costituenti l'Universit\u00e0 di Oxford. Fondato nel 1893, ha ospitato solo studentesse fino al 2006, quando fu aperto anche agli studenti maschi. Al momento vi sono sia studenti dei corsi di laurea \"undergraduate\" che dei corsi \"postgraduate\" (equivalente al Masters italiano), di entrambi i sessi. \u00c8 situato ad est rispetto al centro della citt\u00e0, sul fiume Cherwell, e ha il vantaggio, rispetto ad altri college dell'universit\u00e0, di trovarsi vicino alla zona Cowley, perno studentesco rinomata per i suoi bar ed il suo stile eclettico, ben diverso dal resto della citt\u00e0. \nIl \"Principal\" (direttore) attuale del \"college\" \u00e8 Sir Gordon Duff."}
{"id": "3772326", "revid": "287204", "url": "https://it.wikipedia.org/wiki?curid=3772326", "title": "Ramon Heredia", "text": ""}
{"id": "3772327", "revid": "300067", "url": "https://it.wikipedia.org/wiki?curid=3772327", "title": "Citro\u00ebn Xsara Kit Car", "text": "La Citro\u00ebn Xsara Kit Car \u00e8 una vettura da rally derivata dalla Citro\u00ebn Xsara, venne realizzata dalla Citroen Sport basandosi sul regolamento FIA Kit car F2 per partecipare al Campionato Francese di Rally, nel quale ha corso dal 1998 al 2001.\nStoria.\nA partire dal 1990 e fino al 1997, la Citro\u00ebn Sport gareggi\u00f2 nei rally raid con la ZX Grand Raid, cogliendo numerosi risultati prestigiosi, nel frattempo a livello commerciale la ZX venne sostituita da un nuovo modello, la Citro\u00ebn Xsara, di cui la squadra francese decise di svilupparne una variante da competizione da utilizzare nel Campionato Francese di Rally. La vettura da corsa venne concepita per formula FIA 2 litri Kit Car, veicoli a 2 ruote motrici con motore di 2 litri di cilindrata ad alimentazione atmosferica.\nLa Xsara Kit Car, con una potenza massima di 280 CV e un peso minimo di 960 kg, si dimostr\u00f2 ben presto molto competitiva, Philippe Bugalski vinse il titolo nel 1998 e nel 1999, nel 2000 la Citro\u00ebn ottenne il titolo costruttori europeo e nel 2001 S\u00e9bastien Loeb il titolo piloti francese. La vettura, inoltre, partecip\u00f2 anche a degli eventi del Campionato del Mondo Rally ottenendo risultati prestigiosi. Nel 1999 Bugalski ottenne due clamorose vittoria al Rally Catalunya-Costa Brava e al Tour de Corse (in questa occasione fu doppietta con lo spagnolo Jesus Puras 2\u00b0), battendo tutti gli avversari con le pi\u00f9 potenti World Rally Car."}
{"id": "3772328", "revid": "287204", "url": "https://it.wikipedia.org/wiki?curid=3772328", "title": "Nicolas Hernandez", "text": ""}
{"id": "3772329", "revid": "287204", "url": "https://it.wikipedia.org/wiki?curid=3772329", "title": "Patricio Hernandez", "text": ""}
{"id": "3772330", "revid": "287204", "url": "https://it.wikipedia.org/wiki?curid=3772330", "title": "Federico Higuain", "text": ""}
{"id": "3772331", "revid": "46931", "url": "https://it.wikipedia.org/wiki?curid=3772331", "title": "Die, Monster, Die!", "text": ""}
{"id": "3772332", "revid": "287204", "url": "https://it.wikipedia.org/wiki?curid=3772332", "title": "Ren\u00e8 Houseman", "text": ""}
{"id": "3772333", "revid": "287204", "url": "https://it.wikipedia.org/wiki?curid=3772333", "title": "Rene Houseman", "text": ""}
{"id": "3772334", "revid": "1793900", "url": "https://it.wikipedia.org/wiki?curid=3772334", "title": "Coloni italiani nel Dodecaneso", "text": "I coloni italiani nel Dodecaneso furono gli italiani che si radicarono nel Dodecaneso tra le due guerre mondiali.\nCaratteristiche.\nInizialmente, dopo la Grande guerra, vi erano solo 56 \"regnicoli\" a Rodi, ma, a partire dagli ultimi anni venti, alcune migliaia di coloni italiani si trasferirono nel Dodecaneso.\nA Rodi e a Coo, in aree destinate a colture speciali, sorsero alcuni villaggi di colonizzazione. A Rodi furono fondati i centri rurali \u201cPeveragno Rodio\u201d (1929), \u201cCampochiaro\u201d (1935-36), \u201cSan Marco\u201d (1936), \u201cSavona\u201d (1936-38) -dal 1938 denominato \u201cSan Benedetto\u201d-. A Coo sorsero invece i centri \u201cAnguillara\u201d (1936-38) -dal 1939 denominato \u201cVittorio Egeo\u201d- e \u201cTorre in Lambi\u201d (1936). Una nuova cittadina, denominata \"Portolago\", fu creata nella baia principale di Lero negli ultimi anni trenta.\nQuesti coloni venivano principalmente dal Meridione, dal Veneto e dal Polesine emiliano-romagnolo.\nNel 1940 il numero degli italiani che si erano stabiliti nel Dodecaneso era di quasi 8.000, concentrati principalmente nell'isola di Rodi. Alcuni (membri della Milizia di Rodi) perirono nelle vicende legate alla resa dell'Italia nel settembre 1943. Comunque la Centuria Egea \"Conte Verde\" (costituita in parte da coloni) rimase operativa fino a maggio 1945, come \"Reggimento Volontari \"Rodi\"\" della R.S.I..\nDopo l'occupazione tedesca del Dodecaneso e la fine della seconda guerra mondiale, le isole del Dodecaneso italiano andarono alla Grecia nel 1947: di conseguenza la maggior parte degli italiani fu costretta ad emigrare e tutte le scuole italiane furono chiuse. Tuttavia, il loro apporto architettonico nelle isole \u00e8 ancora evidente, soprattutto a Rodi e Lero.\nStoria.\nIl Regno d'Italia occup\u00f2 le isole del Dodecaneso nel Mar Egeo durante la guerra italo-turca del 1911. Successivamente, con il trattato di Losanna del 1923, il Dodecaneso fu formalmente annesso all'Italia, come \"Possedimenti italiani dell'Egeo\".\nNel 1930, Mussolini intraprese un programma di italianizzazione, sperando di rendere l'isola di Rodi un centro per la diffusione della cultura italiana in Grecia e nel Levante. Il programma fascista ebbe alcuni effetti positivi nei suoi tentativi di modernizzare le isole, con la conseguente eliminazione della malaria, la costruzione di ospedali, scuole, acquedotti, centrali elettriche e finanche la creazione del catasto del Dodecaneso.\nInoltre il castello principale dei Cavalieri di San Giovanni fu ricostruito in forma monumentale, diventando una delle massime attrazioni turistiche dell'isola. L'architettura italiana abbell\u00ec notevolmente le isole, specialmente nella seconda met\u00e0 degli anni trenta.\nNel censimento italiano del 1936, nelle isole del Dodecaneso la popolazione totale era di 140.848 abitanti, di cui 16.711 italiani. Quasi l'80% di questi coloni italiani viveva nell'isola di Rodi. Nella citt\u00e0 di Rodi vi erano 6.977 italiani, compresi i militari burocrati, temporaneamente residenti e non considerati coloni, su una popolazione di 27.797 abitanti, ovvero poco oltre il 25% del totale erano italiani; la percentuale crebbe a oltre un terzo nel 1941. Inoltre circa 40.000 soldati e marinai italiani erano in servizio militare nelle isole del Dodecaneso nel 1940.\nIl primo governatore, Mario Lago, fu apprezzato dalle comunit\u00e0 greche, turche ed ebree dell'isola, dando al Dodecaneso un cosiddetto \"periodo d'oro\" tra il 1923 ed il 1936. Lago attu\u00f2 in questi anni una politica lungimirante e rispettosa dell'identit\u00e0 etnica e culturale degli abitanti della colonia, creando anche un grande piano di opere pubbliche a Rodi e nelle altre isole.\nIn suo onore venne edificata la nuova citt\u00e0 di Portolago (base della Regia Marina nell'isola di Lero) ed il villaggio agricolo di Peveragno Rodio, centro di insediamento di coloni italiani. In questo villaggio la \"Societ\u00e0 Agricola Frutticoltura\" aveva acquistato da latifondisti turchi una vasta estensione (3500 ettari) di terreno incolto in localit\u00e0 Calamona e vi realizz\u00f2 un moderno comprensorio piantato ad olivi, viti, gelsi e piante da frutto. Il centro agricolo fu battezzato Peveragno Rodio, luogo natale del governatore Lago, e fu dotato di tutti i servizi e delle officine per la lavorazione e trasformazione dei prodotti. Vi abitavano alcune centinaia di famiglie coloniche provenienti dall'Italia (ma, con la cessione di Rodi alla Grecia nel 1947, il villaggio e l'azienda vennero abbandonati).\nSuccessivamente nel 1936 la nomina del quadrumviro fascista Cesare Maria De Vecchi come governatore delle Isole Egee segn\u00f2 una svolta nella colonizzazione italiana. Infatti De Vecchi promosse un programma pi\u00f9 vigoroso ed energico di italianizzazione, che fu interrotto solo dalla sconfitta italiana nella seconda guerra mondiale. De Vecchi svilupp\u00f2 un'importante base navale nella Portolago di Mario Lago, dove oltre alle attrezzature militari fu costruita \"ex novo\" una vera e propria citt\u00e0 secondo i canoni del Razionalismo Italiano. Attualmente, dopo decenni di abbandono, ha ritrovato splendore la sua struttura urbana con l'architettura in stile littorio riconosciuta come una delle pi\u00f9 importanti opere realizzate dal Movimento Moderno in architettura. Portolago fu costruita secondo i canoni architettonici dell'epoca fascista che la rendono simile a Sabaudia, nel Lazio, e fu popolata principalmente da coloni italiani di dichiarata fede fascista.\nInoltre De Vecchi promosse la possibile unificazione delle isole all'Italia come parte dell'ideale fascista di una Grande Italia, rifacendosi all'irredentismo italiano nell'obbligo di insegnare l'italiano come unica lingua ufficiale in tutte le scuole del Dodecaneso a partire dal 1937\nA conseguenza anche di questo tentativo di italianizzazione, praticamente quasi tutti i coloni italiani furono costretti a rimpatriare dopo il 1945, lasciando semi-deserte localit\u00e0 come Portolago..\nCon la fine dell'amministrazione britannica e il passaggio del Dodecaneso sotto l'amministrazione della Grecia, nel 1947, il governo greco impose l'opzione tra la cittadinanza italiana e quella greca. Gran parte degli italiani, per non rinunciare alla cittadinanza italiana, prefer\u00ec tornare in patria.\nFinanche la Chiesa cattolica (e le sue scuole) fu vessata in quel dopoguerra. Il Governo italiano aveva rivolto ai fratelli lasalliani delle Scuole Cristiane della Provincia di Torino sollecitandone iniziative scolastiche. Questi iniziarono delle attivit\u00e0 scolastiche nell'isola nell'anno scolastico 1921-1922. Dopo la cessione del Dodecaneso alla Grecia per\u00f2, il 9 settembre del 1950 gli ultimi due Fratelli delle Scuole Cristiane italiani dovettero lasciare Rodi, e la loro scuola italiana venne chiusa definitivamente.\nNell'ottobre del 1951 fu rimpatriato in Italia anche l'arcivescovo cattolico Florido Ambrogio Acciari, O.F.M., titolare dell'Arcidiocesi di Rodi, su pressione dei vertici dell'ordine religioso, nella speranza di allentare le tensioni col governo greco.\nIl governo greco identific\u00f2 il cattolicesimo con l'italianit\u00e0 e tratt\u00f2 con ostilit\u00e0 negli anni cinquanta i pochi coloni italiani rimasti ed i greci \"collaborazionisti\" od imparentati con loro.\nAttualmente di questi coloni restano pochi vecchi nel Dodecaneso ed in Italia, i quali ancora mantengono una loro associazione a Napoli detta \"Stella di Rodi\"."}
{"id": "3772337", "revid": "949200", "url": "https://it.wikipedia.org/wiki?curid=3772337", "title": "Crocifisso di Botticino", "text": "Il Crocifisso di Botticino \u00e8 un crocifisso in legno (91x80 cm) di Maffeo Olivieri con policromia di Paolo da Caylina il Giovane, databile a dopo il 1517 e conservato nel Museo diocesano di Brescia, nella sala V.\nStoria.\nNel 1517, la Scuola del Santissimo Sacramento attiva nella chiesa di Santa Maria Assunta a Botticino Sera sottoscrive un contratto con il pittore Paolo da Caylina il Giovane per l'esecuzione dei affreschi della cappella della scuola, dedicata appunto al Santissimo Sacramento. In una delle ultime clausole viene stabilito che il pittore consegnasse, in aggiunta, \"uno crucifixo relevato et messo a olio\".\nIl documento, pubblicato per la prima volta nel 1977 da Camillo Boselli, \u00e8 da interpretare come la commissione del crocifisso in questione e testimonia oltretutto come il Caylina, nel primo ventennio del Cinquecento, svolgesse per le chiese della provincia il ruolo di completo appaltatore delle decorazioni, da quelle pittoriche a quelle scultoree, fin quasi agli arredi. L'opera lignea viene quindi realizzata e appesa all'Arco Santo della cappella.\nNel corso dei secoli subisce varie modifiche, tra cui due ridipinture, una forse attorno al 1580 e una nel Settecento, e la sostituzione del crocifisso retrostante il \"Ges\u00f9\" scolpito con una nuova croce barocca, anch'essa settecentesca. Finito poi in magazzino, viene rintracciato nel 1977 in occasione del generale restauro della chiesa: riconosciutone il valore, viene restaurato e infine trasferito nel Museo diocesano di Brescia alla fine del Novecento.\nDescrizione.\nDel crocifisso \u00e8 pervenuta solamente la scultura del \"Ges\u00f9\", mentre il supporto retrostante \u00e8 andato perduto con la sostituzione settecentesca. La statua presenta un'evidente sproporzione tra la dimensione delle gambe e del busto, segno della collocazione per la quale l'opera era stata concepita, cio\u00e8 appesa all'ingresso della cappella e, pertanto, da vedere dal basso.\nIl restauro novecentesco ha asportato le due ridipinture che avevano coperto la policromia originale, quasi completamente recuperata e riguardante l'intera scultura.\nStile.\nIl crocifisso, soprattutto dopo la pubblicazione del contratto con il Caylina e l'intervento di restauro, \u00e8 stato assegnato con ampia certezza a Maffeo Olivieri: lo scultore era infatti strettamente legato al Caylina, tanto che quest'ultimo fu tra gli stimatori delle opere lasciate dall'Olivieri nella sua bottega al momento della morte. Appare quindi molto verosimile che, dopo la stipulazione del contratto con i parrocchiani di Botticino, il pittore abbia girato all'Olivieri il compito di eseguire il crocifisso e, a lavoro ultimato, si sia limitato a dipingerlo. La policromia originale, emersa nel restauro, \u00e8 infatti pienamente attribuibile al Caylina, che nell'incarnato plumbeo riprodotto sulla statua rivela una chiara derivazione dai modi di Vincenzo Foppa.\nIl crocifisso di Botticino \u00e8 la pi\u00f9 antica testimonianza databile e documentata dell'attivit\u00e0 di Maffeo Olivieri nel bresciano e, di conseguenza, una delle opere capitali della manifattura lignea locale. In aggiunta, grazie alla quasi integrale conservazione dell'originale policromia, rappresenta un importantissimo documento storico per documentare le modalit\u00e0 d'esecuzione in questo campo.\nUn crocifisso quasi identico, anche nelle dimensioni, si trova nella chiesa parrocchiale di Erbusco e numerose affinit\u00e0 si riscontrano nel crocifisso della parrocchiale di Lograto, pi\u00f9 monumentale. Di misure simili, ma pi\u00f9 muscoloso e nervoso, \u00e8 invece il crocifisso della parrocchiale di Brandico, il quale ha inoltre completamente perso l'originale policromia a causa di problemi di umidit\u00e0."}
{"id": "3772338", "revid": "287204", "url": "https://it.wikipedia.org/wiki?curid=3772338", "title": "Citroen Xsara Kit Car", "text": ""}
{"id": "3772339", "revid": "46931", "url": "https://it.wikipedia.org/wiki?curid=3772339", "title": "Brainwaves", "text": ""}
{"id": "3772340", "revid": "287204", "url": "https://it.wikipedia.org/wiki?curid=3772340", "title": "Citroen Xsara WRC", "text": ""}
{"id": "3772341", "revid": "599013", "url": "https://it.wikipedia.org/wiki?curid=3772341", "title": "Janek Tombak", "text": ""}
{"id": "3772360", "revid": "1226", "url": "https://it.wikipedia.org/wiki?curid=3772360", "title": "Locus Magazine", "text": ""}
{"id": "3772364", "revid": "1226", "url": "https://it.wikipedia.org/wiki?curid=3772364", "title": "Brainwaves onde cerebrali", "text": ""}
{"id": "3772371", "revid": "599013", "url": "https://it.wikipedia.org/wiki?curid=3772371", "title": "Eric Caldow", "text": ""}
{"id": "3772375", "revid": "767487", "url": "https://it.wikipedia.org/wiki?curid=3772375", "title": "Luci lontane (film 1987)", "text": "Luci lontane \u00e8 un film di fantascienza del 1987 diretto da Aurelio Chiesa, tratto dal romanzo \"Venivano dalle stelle\" di Giuseppe Pederiali.\nLa colonna sonora \u00e8 stata composta da Angelo Branduardi.\nTrama.\nBernardo, vedovo da pochi giorni, deve prendersi cura del figlio di dieci anni da solo con il solo aiuto della suocera. L'uomo vive in un imprecisato paese della Romagna. Un giorno il piccolo figlio di Bernardo confessa al padre di aver rivisto la madre Silvia e gli mostra la catenina che portava al collo quando fu sepolta dicendo che \u00e8 stata lei a dargliela. L'uomo non gli d\u00e0 credito, ma un giorno anche lui incontra la sua defunta moglie e, incredulo, fa aprire la bara della moglie trovandola vuota. Nel frattempo in paese sono in molti a sostenere di aver recentemente rivisto persone morte di loro conoscenza.\nUn giorno Renata, la maestra del figlio di Bernardo, convoca l'uomo con urgenza a casa sua. Giunto a casa di lei, Bernardo scorge la moglie seduta al tavolo. Renata e Bernardo sono increduli, in quanto la moglie Silvia sembra essere tornata in vita. Bernardo per\u00f2 non riconosce la moglie nel carattere, infatti la donna sembra mostrare atteggiamenti e personalit\u00e0 dissimili da quelli che deteneva in vita.\nIn quel mentre la polizia irrompe in casa di Renata e, prendendo una decisione d'impulso, i tre decidono di fuggire su suggerimento di Silvia che teme di essere presa in custodia dall'ispettore di polizia; durante l'inseguimento per\u00f2, l'automobile di Renata ha un incidente stradale con un autocarro e gli unici superstiti sono Bernardo e Renata che rimane in coma per molto tempo. La donna per fortuna si ristabilisce e Bernardo l'accompagna nella sua casa: qui Renata si concede sessualmente a Bernardo facendogli capire di avere attrazione per lui. Dopo l'amplesso tuttavia Bernardo casualmente vede Renata inoltrarsi in una luce blu abbagliante, rimanendo spaventato. Ancora sotto shock, Bernardo chiede a Renata che cosa era quella luce e perch\u00e9 vi sia entrata. Renata spiega di non essere lei, ma una \"entit\u00e0\" che ne ha preso il corpo e che prima dell'incidente era all'interno del corpo di Silvia; a causa dei danni riportati dall'impatto non era pi\u00f9 possibile ripararne le ferite e i traumi, mentre quelli del corpo di Renata erano minori, quindi l'entit\u00e0 si \u00e8 trasferita in questo nuovo corpo.\nLa luce che soggiorna all'interno del corpo di Renata spiega a Bernardo che esiste un mondo popolato di altre luci e che, ognuna di loro, attende di poter accedere ai corpi dei deceduti per poterne prendere il posto permanendo quindi sulla Terra. La luce spiega che ci\u00f2 \u00e8 dovuto al fatto che per qualsiasi persona vivente, un cadavere diventa uno scarto, mentre per loro diventa utile dato che hanno la possibilit\u00e0 di poterlo recuperare subentrandone come secondi proprietari.\nBernardo decide di non rivelare a nessuno quanto gli \u00e8 stato raccontato da Renata e decide di convivere comunque con lei, insegnandole le abitudini degli esseri viventi; altri casi, per\u00f2, di persone che si risvegliano dal decesso si verificano nella cittadina e sia il dottor Montanari, sindaco del paese, che l'ispettore di polizia chiedono l'aiuto di Bernardo di cui sospettano sappiano sa la verit\u00e0. In attesa di trovare una soluzione, le persone risvegliate dal decesso, vengono tutte rinchiuse in una grande cascina dove la notte seguente un forte bagliore blu riprende le luci che avevano preso possesso dei corpi, lasciandoli quindi esanimi sul pavimento. Bernardo, essendo stato avvertito dal dottor Montanari che Renata \u00e8 incinta teme che la stessa sorte possa essere capitata anche alla luce che la rende in vita e saputo che \u00e8 in ospedale, si precipita per sapere delle sue condizioni, ma quando giunge sul posto \u00e8 tardi: la luce ha lasciato il corpo di Renata non prima per\u00f2 di aver partorito una bambina.\nAlcuni giorni dopo Bernardo assiste alla morte di Giulia, la figlia del dottor Montanari. Il medico, avendo intuito che Bernardo nasconde il segreto della possibilit\u00e0 di una seconda vita, lo convoca la sera stessa per chiedergli di far tornare le luci in modo tale che una di loro possa entrare nel corpo di Giulia e ridarle la vita, anche se consapevole di non essere propriamente lei, ma Bernardo rivela al dottor Montanari che le luci sono andate via per sempre e non torneranno.\nUn colpo di scena per\u00f2 dimostra che le luci potrebbero essere tornate: un vagabondo si comporta nello stesso modo in cui ne venne trovato uno simile inizialmente privo di vita, ma poi visto vivo e vegeto dallo stesso Bernardo. A questo punto Bernardo, in preda a un presentimento, corre a casa e trova una ragazza che tiene in braccio la figlioletta con un atteggiamento familiare; Maria, la madre di Silvia, spiega che la donna \u00e8 Paola, la figlia di un benzinaio che si \u00e8 offerta di accudire la neonata e che in precedenza era stata in punto di morte; Bernardo a questo punto capisce che Paola non \u00e8 altri che la luce che aveva soggiornato nei corpi di Silvia e Renata, tornata con il proposito di rimanere accanto al marito."}
{"id": "3772383", "revid": "287204", "url": "https://it.wikipedia.org/wiki?curid=3772383", "title": "Vilma Jamnick\u00e0", "text": ""}
{"id": "3772385", "revid": "76963", "url": "https://it.wikipedia.org/wiki?curid=3772385", "title": "Lucy Briers", "text": "Biografia.\nFiglia dell'attore Richard Briers e dell'attrice Ann Davies, decide di fare l'attrice all'et\u00e0 di 9 anni.\nHa frequentato la St Paul's Girls' School di Londra, dal 1978 al 1985 e l'Universit\u00e0 di Lancaster studiando teatro e scultura. Ha poi frequentato un corso di recitazione triennale presso la Old Vic Theatre School di Bristol, fondata da Laurence Olivier. Oltre a recitare, la Briers suona sia il pianoforte che il flauto.\nLa Briers ha lavorato in moltissime serie televisive, ma \u00e8 nota al pubblico britannico soprattutto per aver interpretato Mary Bennet nell'adattamento televisivo del 1995 della BBC di \"Orgoglio e Pregiudizio\" di Jane Austen.\nNel 2008 ha recitato nel film per la tv della BBC \"Il mio amico Einstein\" ed \u00e8 stata la voce narrante del documentario \"The Riddle of Pompeii\" e nelle serie \"Nurses\" e \"Ladette a Lady\"."}
{"id": "3772390", "revid": "123439729", "url": "https://it.wikipedia.org/wiki?curid=3772390", "title": "Dorothy Arzner", "text": "Biografia.\nNata a San Francisco nel 1897, Dorothy Arzner crebbe a Los Angeles, dove suo padre era proprietario di un ristorante situato nei pressi di un teatrofrequentato dalle celebrit\u00e0 di Hollywood. Terminato il liceo, si iscrisse all'University of Southern California per studiare medicina. \nDurante la prima guerra mondiale, lasciati gli studi, lavor\u00f2 all'estero come ausiliaria per il servizio ambulanze del corpo medico. Finita la guerra, ritorn\u00f2 all'universit\u00e0 ma, dopo aver visitato uno studio cinematografico, decise di intraprendere la carriera di regista. Il suo primo lavoro in uno studio cinematografico fu quello di stenografa: venne infatti assunta nel 1919 con questa qualifica alla Famous Players-Lasky Corporation, (che dal 1927 assunse il nome di Paramount Pictures), ottenendo il lavoro attraverso William C. deMille, noto cineasta e commediografo. Ben presto la carriera della Arzner decoll\u00f2: inizi\u00f2 a scrivere sceneggiature per la Realart Productions, una consociata della Famous Players-Lasky Corporatione, dopo soli sei mesi di lavoro, venne promossa a montatrice, imparando il mestiere in breve tempo. Si occup\u00f2 del taglio e montaggio di cinquantadue pellicole, e dopo il passaggio alla Paramount cur\u00f2 il montaggio di \"Sangue e arena\", collaborando alla regia di alcune scene con Fred Niblo, ma senza essere accreditata.\nImpressionato dalla sua tecnica, il regista James Cruze la utilizz\u00f2 sia come sceneggiatrice che come montatrice per i suoi film. La qualit\u00e0 dei risultati ottenuti in oltre cinquanta pellicole per la Paramount, consentirono alla Arzner di passare alla regia. Dopo le sue minacce di passare alla concorrente Columbia Pictures, la Paramount cedette alle sue richieste e le affid\u00f2 la regia di \"Fashions for Women\" (1927).\nNel 1936 entr\u00f2 a far parte, prima donna nella storia, della Directors Guild of America.\nMolto attenta alla tutela della propria privacy per tutta la sua carriera, ebbe una lunga relazione con Marion Morgan, coreografa e danzatrice con un proprio corpo di ballo, che collabor\u00f2 in alcuni dei film diretti dalla Arzner. \nNel 1943 abbandon\u00f2 Hollywood in seguito ad alcuni conflitti con Louis B. Mayer e si dedic\u00f2 a diverse attivit\u00e0, filmati formativi per il Women\u2019s Army Corps, la produzione del programma radiofonico \"You Were Meant to Be a Star\", lavor\u00f2 in alcune produzioni teatrali, produsse una serie di spot commerciali per Pepsi Cola e insegn\u00f2 tecnica cinematografica prima al Pasadena Playhouse e in seguito a UCLA. Tra i suoi allievi vi fu anche Francis Ford Coppola."}
{"id": "3772394", "revid": "399", "url": "https://it.wikipedia.org/wiki?curid=3772394", "title": "Saint Catharine's College", "text": ""}
{"id": "3772402", "revid": "602145", "url": "https://it.wikipedia.org/wiki?curid=3772402", "title": "Crocifissione (Vasari)", "text": "La Crocifissione \u00e8 un dipinto di Giorgio Vasari a olio su tela eseguito nel 1545 e conservato presso la chiesa di San Giovanni a Carbonara di Napoli.\nStoria e descrizione.\nLa tela fu commissionata dal cardinale Gerolamo Seripando nel 1545 per poterla esporre nella propria cappella di famiglia presente nella chiesa di san Giovanni a Carbonara. Il Vasari esegu\u00ec il dipinto a Roma e solo dopo averlo terminato lo sped\u00ec a Napoli.\nL'esecuzione dell'opera vede un Vasari contrastato dalle vicissitudini religiose che la citt\u00e0 partenopea viveva in quegli anni, rappresentando infatti un evento storico narrativo della crocifissione ma pi\u00f9 un tema di riflessione sul sacrificio di Cristo. Ci\u00f2 si deve infatti al fatto che Ges\u00f9 in croce \u00e8 raffigurato in proporzioni dominante con un contesto di \"isolamento\" scenico caratterizzato da un'ambientazione pressoch\u00e9 astratta nella quale gli elementi che vi appaiono servono ad evidenziare la crudelt\u00e0 e la sofferenza che l'opera vuole trasmettere (emblematico il teschio posto ai piedi del Cristo).\nAl 2011, per motivi di restauro della cappella Seripando, la tela \u00e8 esposta nel presbiterio della chiesa, accanto al maestoso monumento sepolcrale dedicato a re Ladislao."}
{"id": "3772403", "revid": "684805", "url": "https://it.wikipedia.org/wiki?curid=3772403", "title": "Tessuti insulino-sensibili", "text": ""}
{"id": "3772413", "revid": "339392", "url": "https://it.wikipedia.org/wiki?curid=3772413", "title": "Jose Manuel Barroso", "text": ""}
{"id": "3772414", "revid": "11885", "url": "https://it.wikipedia.org/wiki?curid=3772414", "title": "Ospedale Abele Ajello", "text": ""}
{"id": "3772417", "revid": "88740", "url": "https://it.wikipedia.org/wiki?curid=3772417", "title": "Ado Guido Di Mauro", "text": "Biografia.\nDopo essere stato eletto nel 1945 vicesindaco nella prima amministrazione provvisoria del comune di Tollo, nel 1956 divenne sindaco, mantenendo la carica fino al 1980. Nel 1960 fond\u00f2 con altri soci la Cantina Tollo. Nel 1956 si schier\u00f2 contro l'intervento sovietico in Ungheria, pur restando iscritto al partito comunista, nelle cui liste fu eletto deputato dal 1963 al 1972. Come deputato fu primo firmatario della legge per l'istituzione del servizio di medicina del lavoro . Come politico \u00e8 ricordato per il rigore \"anticasta\" delle scelte ."}
{"id": "3772423", "revid": "107762890", "url": "https://it.wikipedia.org/wiki?curid=3772423", "title": "Gaio Crastino", "text": "Biografia.\nInizi\u00f2 la sua carriera militare nel 65 a.C., servendo nell'VIII e nella IX Legione, fu trasferito nel 61 a.C. nella X Legione con il grado di centurione. Serv\u00ec poi sotto Giulio Cesare come primipilo della X legione durante la guerra gallica, fu presente durante la Battaglia di Alesia e durante lo scontro con gli Elvezi.\nInfine, fu richiamato nella X Legione durante la guerra civile, con il grado di centurione. Mor\u00ec eroicamente durante la Battaglia di Farsalo il 9 agosto del 48 a.C., lanciandosi per primo contro il fronte pompeiano, dopo essersi battuto coraggiosamente, venne ucciso con un colpo di spada che lo raggiunse direttamento in pieno viso. Lo storico Appiano riporta che, dopo la battaglia, Cesare in persona tribut\u00f2 il caduto con solenni riti funebri, e che fece erigere un altare in suo onore. Verr\u00e0 ricordato da Giulio Cesare nei suoi \"Commentarii de bello civili\"."}
{"id": "3772436", "revid": "28592", "url": "https://it.wikipedia.org/wiki?curid=3772436", "title": "Adalberto I (Anscarici)", "text": ""}
{"id": "3772438", "revid": "767487", "url": "https://it.wikipedia.org/wiki?curid=3772438", "title": "Wilhelm Schmid", "text": " Esponente di spicco del \"Gruppo di novembre\" prima e della Nuova oggettivit\u00e0 poi, fu considerato uno degli artisti pi\u00f9 influenti a Berlino fra la prima e la seconda guerra mondiale.\nBiografia.\nAll'esordio Schmid si dedic\u00f2 al disegno edile e all'architettura. In questi due campi fu attivo a Brugg, a Zurigo e Berlino fra il 1911 e il 1914. Fu nell'anno dello scoppio della prima guerra mondiale che Schmid si segnal\u00f2 come pittore: un'esposizione al Kunsthaus di Zurigo, infatti, gli valse l'attenzione della critica, permettendogli di stabilirsi in Germania e di diventare una figura di riferimento del panorama artistico del Paese. La sua prima esposizione personale arriv\u00f2 quasi al termine della prima guerra mondiale, nel 1917 a Monaco di Baviera. L'anno successivo spos\u00f2 Maria Metz e ader\u00ec al \"Gruppo di novembre\", attivo fra il 1918 e il 1922 e poi fra il 1930 e il 1933: in quest'occasione entr\u00f2 i contatto con i numerosi intellettuali che animavano il collettivo artistico: fra gli altri, Max Pechstein, C\u00e9sar Klein, Arthur Segal. Poi ader\u00ec alla Nuova oggettivit\u00e0, stabilendo rapporti con gli altri artisti della corrente post-espressionista tedesca, Otto Dix, George Grosz, Christian Schad, Conrad Felixm\u00fcller, Rudolf Schlichter, Max Beckmann.\nA partire dal 1924 si spost\u00f2 a Parigi, dove apr\u00ec un atelier e conobbe una certa fama, tanto da essere l'unico artista svizzero esposto al \"Salon du franc\". Nel 1931 torn\u00f2 a Potsdam, ma la nascita del Terzo Reich, che a partire dal 1936 lo perseguit\u00f2 in quanto \"bolscevico culturale\" e \"artista degenerato\" lo spinse a riparare in Svizzera, a Br\u00e8, a partire dal 10 agosto 1943, diventandone cittadino onorario nel 1968. Nella citt\u00e0 svizzera, alla sua morte, Maria Metz trasform\u00f2 la casa in un museo dedicato alla sua opera, donandolo alla citt\u00e0 di Lugano, che nel frattempo aveva assorbito il comune di Br\u00e8. Una parte importante dei dipinti di Schimd, per\u00f2, fu distrutto nel 1945 nel bombardamento di Bielefeld: delle 192 opere ospitate dal museo della cittadina tedesca ne furono salvate solo 22."}
{"id": "3772449", "revid": "1442080", "url": "https://it.wikipedia.org/wiki?curid=3772449", "title": "Bank of the West Classic 2001 - Singolare", "text": "Il singolare del torneo di tennis Bank of the West Classic 2001, facente parte del WTA Tour 2001, ha avuto come vincitrice Kim Clijsters che ha battuto in finale Lindsay Davenport 6-4, 6(5)-7, 6-1."}
{"id": "3772451", "revid": "634992", "url": "https://it.wikipedia.org/wiki?curid=3772451", "title": "Campionati europei di triathlon long distance del 2011", "text": "I Campionati europei di triathlon long distance del 2011 (XVIII edizione) si sono tenuti a Tampere, Finlandia in data 21 agosto 2011.\nNella gara maschile ha vinto lo spagnolo Miquel Blanchart, mentre in quella femminile la danese Camilla Pedersen."}
{"id": "3772452", "revid": "824274", "url": "https://it.wikipedia.org/wiki?curid=3772452", "title": "Orange Prokom Open 2001 - Singolare femminile", "text": "Il singolare femminile del torneo di tennis Orange Prokom Open 2001, facente parte del WTA Tour 2001, ha avuto come vincitrice Cristina Torrens Valero che ha battuto in finale Gala Le\u00f3n Garc\u00eda 6-2, 6-2."}
{"id": "3772455", "revid": "1543377", "url": "https://it.wikipedia.org/wiki?curid=3772455", "title": "Abele Ajello", "text": "Biografia.\nDiplomatosi al liceo classico di Mazara del Vallo, si iscrisse alla facolt\u00e0 di Medicina e frequent\u00f2 le universit\u00e0 di Pavia, Torino e Napoli. Qui consegu\u00ec la laurea in Medicina e Chirurgia nel 1887. Si specializz\u00f2 quindi in anatomia patologica e in chirurgia.\nLa sua carriera ebbe inizio a Palermo, dove entr\u00f2 a far parte del servizio di guardia dell'Ospedale della Concezione, operando contemporaneamente presso la clinica chirurgica del prof. Vincenzo Marchesano e presso l'istituto di anatomia patologica del prof. Santi Sirena.\nNel 1892 venne chiamato dal prof. Iginio Tansini, suo maestro a Pavia, che aveva intanto ottenuto il trasferimento a Palermo, a ricoprire l'incarico di \"primo aiuto\" della clinica chirurgica dell'universit\u00e0.\nLasciata la carriera universitaria per intraprendere quella ospedaliera, continu\u00f2 la sua opera in qualit\u00e0 di chirurgo primario dell'Ospedale San Saverio di Palermo dove, nel dicembre 1906, primo in Italia, effettu\u00f2 un intervento di sutura miocardica, su un paziente che aveva subito un trauma toracico. Questo evento \u00e8 ricordato in una lapide muraria che si trova nell'ospedale di Mazara del Vallo, a lui intitolato il 9 febbraio 1969.\nDurante la guerra italo-turca fu incaricato della direzione chirurgica degli ospedali militari di Palermo. Per i suoi meriti venne insignito della medaglia d'oro al merito della salute pubblica.\nLasci\u00f2 numerose pubblicazioni di patologia, di anatomia patologica, di batteriologia, di tecnica operatoria."}
{"id": "3772460", "revid": "1442080", "url": "https://it.wikipedia.org/wiki?curid=3772460", "title": "Grand Prix SAR La Princesse Lalla Meryem 2001 - Singolare", "text": "Il singolare del torneo di tennis Grand Prix SAR La Princesse Lalla Meryem 2001, facente parte del WTA Tour 2001, ha avuto come vincitrice Zs\u00f3fia Gubacsi che ha battuto in finale Maria Elena Camerin 1-6, 6-3, 7-6(5)."}
{"id": "3772464", "revid": "486946", "url": "https://it.wikipedia.org/wiki?curid=3772464", "title": "Tour Nord-Is\u00e8re", "text": ""}
{"id": "3772467", "revid": "62004", "url": "https://it.wikipedia.org/wiki?curid=3772467", "title": "Alpes Is\u00e8re Tour", "text": "L'Alpes Is\u00e8re Tour, conosciuto fino al 2005 come \"Tour Nord-Is\u00e8re\" e fino al 2020 come \"Rh\u00f4ne-Alpes Is\u00e8re Tour\", \u00e8 una corsa a tappe maschile di ciclismo su strada che si svolge annualmente in maggio nel dipartimento dell'Is\u00e8re, in Francia. Corsa riservata ai dilettanti fino al 2004, dal 2005 fa parte del calendario UCI Europe Tour come prova di classe 2.2.\nAlbo d'oro.\n\"Aggiornato all'edizione 2021.\""}
{"id": "3772483", "revid": "2006043", "url": "https://it.wikipedia.org/wiki?curid=3772483", "title": "Episodi di Capitan Power", "text": "La prima e unica stagione della serie televisiva Capitan Power \u00e8 andata in onda negli Stati Uniti a partire dal 20 settembre 1987 e in Italia dal 1989 su Odeon TV."}
{"id": "3772490", "revid": "114729100", "url": "https://it.wikipedia.org/wiki?curid=3772490", "title": "CanalDigitaal", "text": "CanalDigitaal (da non confondere con la pay tv scandinava Canal Digital) \u00e8 un fornitore di televisione digitale via satellite per il mercato neerlandese, utilizzando i satelliti Astra a 19,2 \u00b0 est e Astra 3A satellite a 23,5 \u00b0 est.\nInizialmente i clienti erano soprattutto i cittadini olandesi che non hanno avuto accesso alla televisione via cavo. Ma nel frattempo la societ\u00e0 \u00e8 anche riuscita ad espandersi. Questo a volte \u00e8 complicato nei Paesi Bassi a causa di locali regolamenti edilizi che limitano la libert\u00e0 di mettere parabole satellitari nelle case e negli appartamenti. \u00c8 solo possibile registrarsi come cliente di CanalDigitaal utilizzando un indirizzo postale olandese, a causa di restrizioni di diritti d'autore. CanalDigitaal insieme a TV Vlaanderen e T\u00e9l\u00e9SAT fa parte di M7 Group (Canal+ Luxembourg S.a.r.l.) che da settembre 2019 fa parte di Vivendi/Canal+. \nSmartcard.\nA differenza ad esempio di molte emittenti tedesche e inglesi, per il pubblico olandese le emittenti pubbliche e commerciali non sono disponibili in chiaro via satellite. Per ricevere le trasmissioni olandese una smartcard \u00e8 necessaria per decodificare il segnale criptato in Mediaguard. CanalDigitaal ha recentemente iniziato il passaggio da Mediaguard 2 a Mediaguard 3. Le trasmissioni pubbliche sono free-to-view, mentre le trasmissioni commerciali non lo sono.\nUn Set-top box DVB-S o DVB-S2 \u00e8 usato, anche per ricevere gli altri canali free-to-air."}
{"id": "3772492", "revid": "671029", "url": "https://it.wikipedia.org/wiki?curid=3772492", "title": "Coppa del Brasile di rugby a 15 2011", "text": "La Coppa del Brasile di rugby 2011 \u00e8 iniziata l'7 maggio e si \u00e8 conclusa il 22 ottobre con la vittoria dell'Ilhabela Rugby Clube della omonima citt\u00e0 di Ilhabela.\nAl torneo si iscrissero 12 squadre divise in cinque gruppi geograficamente distribuiti.\n\"Grupo Sudest\".\nLa squadra di Belo Horizonte si ritir\u00f2 dalla competizione causa il ripescaggio nel campionato Super 10.\n\"Grupo S\u00e3o Paulo\".\nClassifica.\n+ Winner qualificato grazie allo scontro diretto\nSpareggio per l'ammissione al campionato 2012.\nSpareggio con l'ultima classificata del Super10 per determinare la squadra che parteciper\u00e0 al Super10 del 2012"}
{"id": "3772495", "revid": "123156545", "url": "https://it.wikipedia.org/wiki?curid=3772495", "title": "Colin Bailey", "text": "Biografia.\nBatterista jazz, studi\u00f2 anche pianoforte e teoria musicale. Dopo qualche esperienza con jazz band locali si trasfer\u00ec sul finire degli anni cinquanta in Australia, e come batterista ufficiale della tv nazionale ebbe occasione di collaborare, tra gli altri, con Dizzy Gillespie e Sarah Vaughan.\nL'incontro con Joe Morello, il batterista del Dave Brubeck Quartet, durante il tour australiano del quartetto statunitense, sar\u00e0 per Bailey una \"rivelazione divina\". Fu infatti Morello ad introdurre Bailey alla tecnica dello \"stick control\" divulgata dal maestro George Lawrence Stone.\nNel 1961 Bailey, trasferitosi negli Stati Uniti, diede vita ad un sodalizio con il chitarrista Joe Pass che durer\u00e0 per decenni. Sono questi gli anni delle collaborazioni d'oro sia dal vivo che in studio con gente del calibro di: Benny Goodman, Victor Feldman, Chet Baker, Jim Hall, Ray Brown, Tommy Flanagan, Barney Kessel, Herb Ellis, Coleman Hawkins, Gerry Mulligan.\nNel settembre del 1963 fu chiamato da Miles Davis a sostituire il giovanissimo Tony Williams durante un paio di serate in un club di Los Angeles. Bailey a distanza di anni commenter\u00e0 con nostalgia e orgoglio quelle serate: \"That was one of the thrills of my life\".\nAltra collaborazione illustre ma poco nota fu quella per il masterpiece di Sinatra e Jobim (Francis Albert Sinatra &amp; Antonio Carlos Jobim) del 1967; qui Bailey suon\u00f2 in quattro delle dieci tracce del disco (\"Baubles, Bangles, and Beads\", \"Change Partners\", \"I Concentrate on You\", e \"Dindi\").\n\u00c8 morto nel settembre 2021 per complicazioni da COVID-19."}
{"id": "3772496", "revid": "729019", "url": "https://it.wikipedia.org/wiki?curid=3772496", "title": "Elettrodo a goccia pendente di mercurio", "text": "L'elettrodo a goccia pendente di mercurio, o HMDE, dall'inglese Hanging Mercury Drop Electrode, \u00e8 un elettrodo di lavoro caratterizzato dal fatto di utilizzare una goccia di mercurio con superficie di dimensioni costanti. Come altri elettrodi di lavoro, viene utilizzato per studi elettrochimici in sistemi a tre elettrodi.\nL'HMDE non va confuso con l'elettrodo a goccia di mercurio, o DME (dall'inglese Dropping Mercury Electrode). Nel HMDE alla fine del capillare viene prodotta una goccia parziale di mercurio, controllandone geometria e area superficiale, e la stessa goccia di mercurio viene utilizzata durante tutta la misura. Nel DME invece il mercurio gocciola continuamente durante la misura. Le misure con l'HMDE hanno il vantaggio che l'area superficiale di lavoro rimane costante durante una misura, ma rispetto al DME hanno maggior probabilit\u00e0 di soffrire di fenomeni di adsorbimento. Tuttavia, a differenza degli elettrodi solidi che devono spesso essere puliti e lucidati tra due misure successive, con l'HMDE basta lasciar cadere la goccia contaminata e formarne una nuova per procedere alla misura successiva."}
{"id": "3772499", "revid": "1543377", "url": "https://it.wikipedia.org/wiki?curid=3772499", "title": "Peter Sutherland", "text": "\u00c8 stato attorney general, commissario europeo per la Concorrenza e primo direttore generale dell'Organizzazione Mondiale del Commercio. Ha ricoperto incarichi dirigenziali in grandi societ\u00e0 multinazionali e ha svolto attivit\u00e0 di consulenza ad alto livello.\nEstrazione e formazione.\nIl padre di Sutherland era un assicuratore, la madre era ebrea.\nSutherland frequent\u00f2 il \"Gonzaga College\" di Dublino. Studi\u00f2 giurisprudenza presso l'University College di Dublino, laureandosi con una tesi in diritto civile. Super\u00f2 l'esame di stato per la professione legale e venne riconosciuto come avvocato e consulente legale in Irlanda, Gran Bretagna e nello stato di New York.\nCarriera professionale e politica.\nSutherland fu \"visiting professor\" presso la St. Louis School of Law. Dal 1968 al 1971 insegn\u00f2 presso la facolt\u00e0 di giurisprudenza dell'universit\u00e0 di Dublino. Dal 1968 al 1981 Sutherland pratic\u00f2 la professione legale.\nNel 1973 Sutherland si candid\u00f2 per il Fine Gael alle elezioni parlamentari nel collegio di Dublino Nord-Ovest, ma non fu eletto. Dal 1978 al 1981 fece parte del comitato strategico del partito e coordin\u00f2 il programma elettorale per le elezioni del 1981.\nAttorney general.\nIl 30 giugno 1981 Sutherland fu nominato attorney general dal governo irlandese. \u00c8 stato la persona pi\u00f9 giovane a rivestire l'incarico. Svolse l'incarico fino all'agosto 1982 e poi nuovamente dal dicembre 1982 fino alla fine del 1984. Nello stesso periodo Sutherland fece parte del Consiglio di stato della Repubblica d'Irlanda.\nCommissario europeo.\nSutherland venne indicato come membro della Commissione Delors I ed entr\u00f2 in carica il 6 gennaio 1985 come Commissario europeo per la Concorrenza, gli affari sociali e l'istruzione. Dopo l'ingresso della Spagna e del Portogallo nelle Comunit\u00e0 europee il 1\u00ba gennaio 1986 la distribuzione delle deleghe all'interno della Commissione venne parzialmente rivista, e Sutherland divenne commissario per la concorrenza e e le relazioni con il Parlamento europeo.\nCome commissario per la concorrenza Sutherland impose alla societ\u00e0 siderurgica belga Tubemeuse di restituire aiuti di stato illegali e sanzion\u00f2 un cartello di quattro societ\u00e0 olandesi di prodotti caseari. Presiedette il gruppo di esperti sul mercato interno che nel 1992 present\u00f2 alla Commissione europea il rapporto \"The Internal Market after 1992: Meeting the Challenge\", comunemente indicato come \"Rapporto Sutherland\". Come commissario per l'istruzione nel 1985 Sutherland cur\u00f2 l'istituzione del Progetto Erasmus.\nAlla fine del mandato da commissario nel 1989 Sutherland venne nominato presidente del consiglio di Allied Irish Banks. Ricopr\u00ec l'incarico fino al 1993. Dal 1991 al 1996 fu presidente del consiglio dell'Istituto europeo di pubblica amministrazione di Maastricht.\nPresidente dell'Organizzazione Mondiale del Commercio.\nNel 1993 Sutherland fu nominato direttore generale del GATT. Svolse l'incarico dal 13 luglio 1993 e gest\u00ec il passaggio dal GATT all'Organizzazione Mondiale del Commercio. Con la nascita di quest'ultima il 1\u00ba gennaio 1995 Sutherland ne divenne direttore generale. Termin\u00f2 l'incarico il 1\u00ba maggio di quell'anno.\nCome direttore generale del GATT Sutherland svolse un ruolo importante nella conclusione dei negoziati dell'Uruguay Round e dei negoziati tra Unione Europea e Stati Uniti sul commercio di prodotti agricoli\nAttivit\u00e0 successive.\nAttivit\u00e0 nel settore privato e lobbying.\nNel 1995 Sutherland fu nominato vicedirettore di British Petroleum, poi nel 1997 ne divenne presidente. Quando BP si fuse con Amoco nel 1998 Sutherland divenne presidente non esecutivo della societ\u00e0 e lo rimase fino al 2009. \u00c8 stato direttore non esecutivo del consiglio di Royal Bank of Scotland fino al fallimento della banca e alla sua nazionalizzazione nel febbraio 2009 ed dal 1995 \u00e8 direttore non esecutivo di Goldman Sachs International. Fa parte del comitato di supervisione di Allianz e del comitato consultivo di Eli Lilly.\nSutherland \u00e8 ritenuto un personaggio influente nella vita politica irlandese. Ha giocato un ruolo molto importante nella definizione delle politiche del governo irlandese per reagire alla crisi economica e finanziaria del 2008-2011.\nSutherland \u00e8 membro del comitato direttivo del gruppo Bilderberg. Fa parte della Commissione Trilaterale, di cui ha presieduto la sezione europea dal 2001 al 2010. \u00c8 membro del consiglio della fondazione del World Economic Forum.\nConsulenza per governi e organizzazioni internazionali.\nNel gennaio 2006 Sutherland \u00e8 stato nominato rappresentante speciale del segretario generale delle Nazioni Unite per le migrazioni. \u00c8 ambasciatore di buona volont\u00e0 per l'Organizzazione per lo sviluppo industriale delle Nazioni Unite. Ha rivelato di avere ricevuto due volte la proposta di rivestire l'incarico di Alto commissario delle Nazioni Unite per i rifugiati, ma di avere rifiutato entrambe le volte.\nSutherland ha presieduto il comitato consultivo dell'Organizzazione Mondiale del Commercio che nel 2005 ha pubblicato il rapporto \"The Future of the World Trade Organisation\". Sutherland ha co-presieduto un gruppo di esperti sul commercio istituito dai governi britannico, tedesco, turco e indonesiano per riflettere sulle prospettive del Doha Round del WTO, che ha pubblicato il rapporto \u201cWorld Trade and the Doha Round\u201d.\nDal 1998 al 2000 Sutherland ha presieduto il gruppo di esperti su Macao che ha consigliato il governo portoghese e che ha pubblicato il rapporto \"Macau in the context of EU-China relations\". Sutherland \u00e8 consulente per l'amministrazione del patrimonio della Santa Sede.\nSutherland \u00e8 stato per tre volte tra i possibili candidati per la presidenza della Commissione europea, senza successo. In un'intervista ha dichiarato \"Ci\u00f2 che ho desiderato guidare per tutta la mia vita \u00e8 l'Europa [...] \u00c8 cos\u00ec una grande idea. L'Europa \u00e8 per me il pi\u00f9 nobile processo politico degli ultimi 1000 anni\". Ha dichiarato inoltre che gli piacerebbe ricoprire l'incarico di Alto rappresentante dell'Unione per gli affari esteri e la politica di sicurezza.\nAltre attivit\u00e0.\nNel 2008 Sutherland \u00e8 stato nominato presidente della London School of Economics. \u00c8 presidente del Federal Trust e membro del comitato consultivo dell'European Policy Centre.\nDal 2001 al 2009 ha presieduto la sezione britannica dei Fondi per l'Irlanda.\nDal 2015 \u00e8 presidente della Commissione cattolica internazionale per le migrazioni (ICMC).\nEra membro della massoneria.\nVita personale.\nSutherland era sposato e aveva tre figli."}
{"id": "3772503", "revid": "104458", "url": "https://it.wikipedia.org/wiki?curid=3772503", "title": "Lavin", "text": ""}
{"id": "3772504", "revid": "125642179", "url": "https://it.wikipedia.org/wiki?curid=3772504", "title": "Ryan Bader", "text": "Combatte nella categoria dei pesi mediomassimi per la promozione statunitense Bellator MMA, dov'\u00e8 l'attuale campione dal 2017; nel 2019 vince il Bellator Heavyweight Grand Prix con in palio il vacante titolo dei pesi massimi battendo in finale la leggenda Fedor Emilianenko e diventando il primo lottatore nella storia della compagnia a detenere due titoli contemporaneamente.\nTra il 2008 e il 2016 ha combattuto in UFC, alla quale ha avuto accesso dopo aver vinto il torneo dei mediomassimi nell'ottava stagione del reality show \"The Ultimate Fighter\".\nCarriera nelle arti marziali miste.\n\"The Ultimate Fighter\".\nDopo una brillante carriera nella lotta libera collegiale (durante la quale \u00e8 stato compagno di atleti come Cain Velasquez e CB Dollaway) Bader entra nel mondo della UFC come partecipante all'ottava stagione di \"The Ultimate Fighter\": qui viene scelto per primo dal coach Minotauro Nogueira e vince i primi tre combattimenti fino ad arrivare in finale contro Vinicius Magalh\u00e3es il l8 dicembre 2008. Bader trionfa con un veloce KO al primo round vincendo il tradizionale contratto di sei incontri con la federazione.\nUltimate Fighting Championship.\nIl primo vero incontro in UFC lo disputa a UFC Fight Night 18 contro Carmelo Marrero, vincendo per decisione unanime; durante il match, tuttavia, Bader si rompe il legamento mediale collaterale e il legamento crociato posteriore, infortunio che lo tiene fermo fino all'autunno successivo.\nBader ritorna nell'ottagono contro Eric Schafer il 24 ottobre 2009 a UFC 104: il combattimento viene nettamente dominato da Ryan che mette a segno dei potenti attacchi e controlla il match tramite il grappling, vincendo alla fine per decisione unanime.\nL'incontro successivo avviene contro Keith Jardine il 21 febbraio 2010 al debutto della federazione in Australia a UFC 110. Bader manda a segno un violetto jab sullo stanco Jardine che prepara il terreno per una ginocchiata volante e un gancio sinistro che mandano KO l'avversario infliggendogli la terza sconfitta consecutiva.\nIn seguito Bader si assicura la quinta vittoria consecutiva in UFC alle spese di Antonio Rogerio Nogueira a UFC, controllando la maggior parte della contesa col suo wrestling e usando il suo jab e combinazioni corte per fermare la maggior parte della tattica offensiva di Nogueira. Tutti e tre i giudici assegnano un punteggio di 30-27 in favore di Bader.\nQuattro mesi dopo la vittoria con uno dei gemelli Nogueira arriva la prima sconfitta in carriera nelle arti marziali miste contro il futuro campione dei pesi massimi leggeri Jon Jones il 5 febbraio 2011 a UFC 126. \"Bones\" vince grazie a una ghigliottina alla gola modificata che diviene anche \"Submission of the Night\".\nLa seconda sconfitta consecutiva avviene il 2 luglio 2011 ad UFC 132 contro una leggenda come Tito Ortiz che lo sottomette tramite una ghigliottina alla gola dopo averlo mandato KO.\nIl ritorno alla vittoria avviene contro Jason Brilz il 19 novembre 2011 nell'undercard di UFC 139. Bader manda KO l'avversario dopo appena 77 secondi dall'inizio del match tramite un violento destro che colpisce Brilz all'orecchio mandandolo subito al tappeto.\nNell'incontro successivo, svoltosi a Saitama nel 2012, riesce ad avere la meglio ai punti su Quinton Jackson, al tempo uno dei primi cinque mediomassimi al mondo e fresco di sconfitta nella gara per il titolo di categoria.\nLa striscia di vittorie del lottatore statunitense termina contro lo strapotere dell'ex campione di categoria Lyoto Machida, che stende Bader con un singolo pugno durante la seconda ripresa.\nTorna alla vittoria nel 2013 sottomettendo in soli 50 secondi il veterano ed ex contendente al titolo Vladimir Matyushenko.\nLo stesso anno affronta il numero 2 dei ranking UFC Glover Teixeira venendo sconfitto per KO tecnico in meno di tre minuti dall'inizio della gara.\nIn dicembre sconfigge il veterano Anthony Perosh in Australia con una convincente prestazione.\nVince anche nel giugno 2014 dominando l'ex campione Strikeforce e numero 11 dei ranking Rafael \"Feij\u00e3o\" Cavalcante.\nIn agosto viene inserito nel main event per una sfida contro Ovince St. Preux, quest'ultimo ancora imbattuto in UFC: Bader s'impose ai punti.\nNel gennaio del 2015 ottiene una delle due pi\u00f9 importanti vittorie in carriera con l'upset sul numero 5 dei ranking Phil Davis. A maggio avrebbe dovuto affrontare l'ex campione grand prix dei pesi massimi Strikeforce Daniel Cormier, tuttavia a seguito dell'incidente causato da Jones e dalla sua successiva sospensione, la UFC decisione di spostare Cormier all'evento UFC 187 per affrontare Anthony Johnson, in un match valido per il titolo vacante dei pesi mediomassimi.\nA ottobre affronta all'evento UFC 192, il veterano della UFC Rashad Evans. Dopo tre round molto equilibrati, Bader vinse l'incontro per decisione unanime.\nA gennaio del 2016 affront\u00f2 Anthony Johnson nel main event di , in un probabile match valido come eliminatoria per il titolo dei pesi mediomassimi UFC, venendo sconfitto per KO. Nei primi secondi dell'incontro, Bader tent\u00f2 immediatamente di portare Johnson al tappeto ma quest'ultimo riusc\u00ec a difendersi dal takedown portandosi in una posizione dominante; Bader, per evitare di trovarsi in una posizione sfavorevole, tent\u00f2 di effettuare una kimura ma, ancora una volta, Johnson si difese egregiamente e portandosi alle spalle dell'avversario pose fine al match per KO con un devastante ground and pound.\nIl 3 settembre affront\u00f2 lo svedese Ilir Latifi. A due minuti dall'inizio della seconda ripresa, Latifi tent\u00f2 di effettuare un takedown ai danni di Bader, ma quest'ultimo riusc\u00ec velocemente ad intercettarlo con una potente ginocchiata in pieno volto che gli consegn\u00f2 la vittoria per KO netto. Inoltre ottenne il premio \"Performance of the Night\".\nA novembre dovette affrontare la leggenda delle MMA Ant\u00f4nio Rog\u00e9rio Nogueira, all'evento . Dopo un primo round di scambio in piedi, Bader decise di portare al tappeto il proprio avversario per lavorare sul grappling. Nogueira resistette per ben tre round al devastante ground and pound di Bader, alla fine l'incontro venne fermato per KO tecnico.\nBellator MMA.\nIl 21 marzo 2017 Bader rivela che la UFC non ha pareggiato l'offerta della federazione rivale, la Bellator MMA, e che pertanto ha firmato con essa un contratto per sei incontri.\nIl debutto nella nuova federazione avviene il 24 giugno 2017 contro il campione dei pesi mediomassimi Phil Davis: Bader riesce a imporsi per decisione non unanime e pertanto vince il titolo al suo primo incontro. La prima difesa della cintura avviene il 3 novembre successivo contro Linton Vassell.\nDa campione dei mediomassimi in carica Bader viene inserito nel torneo a otto uomini per decretare il nuovo campione dei pesi massimi: al primo turno, il 12 maggio 2018, batte Muhammed Lawal (suo avversario ai tempi della lotta collegiale) in soli quindici secondi; in semifinale, tenutasi il 12 ottobre, batte per decisione unanime Matt Mitrione. In finale, tenutasi il 26 gennaio 2019, batte la leggenda delle MMA Fedor Emilianenko per KO dopo soli trentacinque secondi, vincendo quindi torneo e titolo e diventando il primo lottatore nella storia della federazione a detenere contemporaneamente due cinture.\nViene in seguito battuto da un allievo di Fedor, Vadim Nemkov che conquista la cintura dei mediomassimi.\nRisultati nelle arti marziali miste.\nGli incontri segnati su sfondo grigio si riferiscono ad incontri di esibizione non ufficiali o comunque non validi per essere integrati nel record da professionista."}
{"id": "3772505", "revid": "767487", "url": "https://it.wikipedia.org/wiki?curid=3772505", "title": "Telford Challenger 1990", "text": "Il Telford Challenger 1990 \u00e8 stato un torneo di tennis facente parte della categoria ATP Challenger Series nell'ambito dell'ATP Challenger Series 1990. Il montepremi del torneo era di $42\u00a0500 ed esso si \u00e8 svolto nella settimana tra il 5 febbraio e l'11 febbraio 1990 su campi indoor in sintetico. Il torneo si \u00e8 giocato nella citt\u00e0 di Telford in Gran Bretagna.\nVincitori.\nSingolare.\n Fabrice Santoro ha sconfitto in finale Peter Nyborg 6-3, 5-7, 6-4.\nDoppio.\n Nick Brown / Nicholas Fulwood hanno sconfitto in finale Russell Barlow / Martin Sinner 6-2, 5-7, 6-0."}
{"id": "3772508", "revid": "1924342", "url": "https://it.wikipedia.org/wiki?curid=3772508", "title": "A Very Gaga Holiday", "text": "A Very Gaga Holiday \u00e8 il quarto EP della cantautrice statunitense Lady Gaga, contenente l'audio di quattro canzoni live: \"White Christmas\", \"Orange Colored Sky\", \"Yo\u00fc and I\" e \"The Edge of Glory\", suonate durante la programmazione di \"A Very Gaga Thanksgiving\". L'EP \u00e8 stato reso disponibile sull'iTunes Store degli Stati Uniti il 22 novembre e nel resto del mondo il 26 novembre.\nStoria e registrazione.\nLady Gaga aveva eseguito una cover di \"Orange Colored Sky\" durante un'apparizione a sorpresa al The Oak Room di New York il 29 settembre 2010 (indossando un vestito fatto di capelli) e ancora il 5 gennaio 2011. Brian Newman serv\u00ec come trombettista per gli spettacoli al Robin Hood Gala il 9 maggio 2011, a favore della Robin Hood Foundation e al Big Weekend di BBC Radio 1 in Carlisle, in Inghilterra il 15 maggio 2011. In seguito, questa fu eseguita di nuovo per lo speciale della ABC \"A Very Gaga Thanksgiving\".\nInsieme a \"Orange Colored Sky\", ha anche eseguito la sua variante del brano natalizio \"White Christmas,\" ponendo l'accento sul lato jazz del brano. Inoltre, aggiunge un secondo verso al brano, affermando che \"Questa canzone \u00e8 troppo corta ed \u00e8 una bella canzone di Natale, cos\u00ec ho aggiunto un verso extra\". Il 23 novembre 2011, \u00e8 stato annunciato che entrambe le canzoni sono state incluse in un EP digitale intitolato \"A Very Gaga Holiday\", insieme con altre due tracce: la versione acustica di due suoi singoli, \"The Edge of Glory\" e \"Yo\u00fc and I\", contenuti nel secondo album in studio della cantante \"Born This Way\". L'annuncio \u00e8 avvenuto dopo la grande apertura dell'\"Holiday Wonderland Gaga Workshop\" presso \"Barneys New York\". \u00c8 stato pubblicato il 22 novembre solo negli Stati Uniti su iTunes Store e Amazon, mentre nel resto del mondo il 26 novembre.\nStruttura musicale.\nLa cover di Gaga di \"White Christmas\" \u00e8 un'interpretazione in stile jazz e dispone di un verso in pi\u00f9 su un \"pupazzo di neve\". A met\u00e0 cover, prima di iniziare la nuova strofa, Gaga dice: \"Quindi, come si pu\u00f2 dire, io sono molto estroversa e un po' timida, ma ho deciso che questa canzone \u00e8 troppo breve. \u00c8 una bella canzone natalizia, ma \u00e8 solo un versetto, cos\u00ec ne ho aggiunto uno in pi\u00f9.\"\nLa versione acustica di \"The Edge of Glory\" inizia con un monologo, nel quale spiega il suo legame affettivo con il nonno deceduto: \"\u00c8 il secondo giorno del ringraziamento che passo senza mio nonno, ed ho scritto questa canzone su di lui, ecco cos'\u00e8. Cos\u00ec nonna, se stai guardando a casa, questo \u00e8 per te.\"\nCopertina.\nLa copertina dell'EP \u00e8 caratterizzata da una foto dell'esibizione di \"White Christmas\" nello speciale natalizio. Mostra Gaga che indossa un cappuccio bianco e un cappotto di pelliccia bianca cantare ad un microfono d'oro. Il titolo \"A Very Gaga Holiday\" \u00e8 scritto in corsivo dorato.\nAccoglienza.\nL'EP ha ricevuto in generale critiche positive; Amelia Proud del \"Daily Mail\" fece invece una recensione negativa, sostenendo che fosse banale, e che \"Gaga potrebbe fare bene a guardare una delle sue eroine, Kate Bush, la quale ha pubblicato un album natalizio con una canzone su una storia d'amore con un pupazzo di neve, a dimostrazione che a 53 anni, lei \u00e8 pi\u00f9 grintosa di Gaga ... e senza bisogno di spalline in lattice\".\nSuccesso commerciale.\nNegli Stati Uniti ha debuttato al numero 52 della Billboard 200 e nella classifica degli album natalizi debutt\u00f2 alla nona posizione. In questo Paese, l'EP ha venduto in totale copie. In Canada, ha debuttato alla settantaquattresima posizione della classifica degli album mentre in Francia debutt\u00f2 al numero 26 della classifica digitale degli album. Nel Regno Unito il brano \"White Christmas\" entra in classifica alla posizione numero 87. Inoltre il brano \u00e8 anche entrato nella classifica delle Fiandre al numero 86."}
{"id": "3772509", "revid": "641570", "url": "https://it.wikipedia.org/wiki?curid=3772509", "title": "A very gaga holiday", "text": ""}
{"id": "3772513", "revid": "2153076", "url": "https://it.wikipedia.org/wiki?curid=3772513", "title": "Romance (Frank Sinatra)", "text": "Romance \u00e8 un doppio album discografico compilation del cantante statunitense Frank Sinatra pubblicato nel 2004 dalla Reprise Records. Si tratta di una raccolta che racchiude cinquanta canzoni a tema romantico-sentimentale incise da Sinatra nel corso della carriera.\nL'album raggiunge la terza posizione nelle classifiche in Svezia e Finlandia e la nona in Italia."}
{"id": "3772520", "revid": "594360", "url": "https://it.wikipedia.org/wiki?curid=3772520", "title": "Emily Didonato", "text": ""}
{"id": "3772522", "revid": "767487", "url": "https://it.wikipedia.org/wiki?curid=3772522", "title": "Black Star (personaggio)", "text": " \u00e8 un personaggio del manga e dell'anime \"Soul Eater\" di Atsushi Ohkubo. \u00c8 un ninja del \"Clan della Stella\" ed \u00e8 il maestro d'armi di Tsubaki.\nIl personaggio.\nEstremamente arrogante e per niente silenzioso per essere un assassino, Black Star preferisce fare entrate in grande stile piuttosto che attaccare di soppiatto i nemici, e tenta sempre di sopraffare chiunque voglia attirare pi\u00f9 attenzione di lui. Spesso si autodefinisce l'Uomo che trascende gli dei, il che lo porta a superare i propri limiti, diventando uno dei pi\u00f9 forti studenti della Shibusen. \u00c8 l'ultimo sopravvissuto del suo Clan, la cui famiglia era formata da soli assassini che furono poi fermati dalla Shibusen, e lui fu prelevato e portato a Death City mentre era ancora in fasce. A causa delle nefandezze commesse dai suoi antenati, chiunque lo riconosca dal simbolo che ha tatuato sulla spalla (una stella), lo tratta male e tenta in ogni modo di scacciarlo. A causa della sua ossessione per il potere, alcuni pensano che alla fine lui possa fare la fine del padre e tramutarsi in kishin. Nel manga diventa membro dei maestri di \u00e9lite dell'unit\u00e0 Sparto\u00ed della Shibusen dopo aver ucciso il Samurai Mifune (per il quale prova un grande rispetto) e da spaccone diventa pi\u00f9 da \"meno chiacchiere e pi\u00f9 fatti\". Nell'anime Black Star partecipa alla battaglia contro Ashura al fianco di Maka Albarn e Death the Kid.\nAbilit\u00e0.\nBlack Star \u00e8 noto per essere lo studente pi\u00f9 veloce della Shibusen. \u00c8 inoltre molto agile, in grado di saltare da un albero all'altro e di schivare attacchi multipli. Black Star \u00e8 anche incredibilmente forte e ha una grande resistenza; pu\u00f2 continuare a combattere anche con molteplici ferite e nonostante una grande quantit\u00e0 di perdita di sangue, e persino per colpire i nemici con la sua onda dell'anima, un attacco che solo Stein, oltre a lui, \u00e8 in grado di eseguire, che consiste nel guidare la loro lunghezza d'onda direttamente nel corpo di un avversario attraverso un colpo fisico, un attacco chiamato .\nLa sua lunghezza d'onda \u00e8 abbastanza potente da spazzare via la follia dalla zona circostante.\nIn qualit\u00e0 di assassino, Black Star conosce le tecniche ninja, ma a causa del suo essere per niente silenzioso, finisce sempre col far saltare le sue coperture. A causa della sua mancanza di capacit\u00e0 di percezione dell'anima, Black Star ha sviluppato gli altri cinque sensi e in particolare l'udito. La mancanza della percezione dell'anima e la sua potenza lo rendono pi\u00f9 resistente contro la follia e non la sente come gli altri.\nIn seguito all'assorbimento del fratello di Tsubaki, Black Star riesce ad ottenere la \"lama incantata\". All'inizio il guerriero non riusciva a maneggiarla troppo a lungo perch\u00e9 risucchiava troppa energia. Tuttavia, con la pratica e dopo essersi riappacificato con l'entit\u00e0 all'interno della spada, Star guadagna un potere invidiabile. Dimostra il suo nuovo potere affrontando Mifune e durante la battaglia, Black Star guadagna una notevole forza unita ad una velocit\u00e0 mai vista prima, tant'\u00e8 che riesce ad usare perfettamente anche le ombre della lama come armi.\nNel manga utilizzer\u00e0 anche la \"Infinite Sword\", e qualche tecnica legata ad essa, del samurai Mifune.\nArma.\nL'arma che impugna Black Star \u00e8 la sua partner , un'arma ombra che \u00e8 in grado di assumere diverse forme di armi ninja come kusarigama, shuriken, Ninjat\u014d e bombe fumogene. \u00c8 gentile, calma ed amichevole ed \u00e8 sempre molto paziente e tollerante con Black Star. La sua abilit\u00e0 di tramutarsi in armi diverse \u00e8 una caratteristica tramandata in famiglia, e discende da un'arma demoniaca creata da Shaula Gorgon, sorella minore di Arachne e Medusa. In seguito acquisisce la sua forma pi\u00f9 potente, ossia la , un tipo di katana nera corrotta dall'anima oscura del fratello Masamune."}
{"id": "3772531", "revid": "599013", "url": "https://it.wikipedia.org/wiki?curid=3772531", "title": "Paul Matthes", "text": ""}
{"id": "3772538", "revid": "767487", "url": "https://it.wikipedia.org/wiki?curid=3772538", "title": "L'aritmetica del diavolo", "text": "L'aritmetica del diavolo \u00e8 un film tv del 1999 basato sul romanzo storico \"The Devil's Arithmetic\" di Jane Yolen. Ha per protagonista Kirsten Dunst nel ruolo di Hannah Stern e per attori principali Brittany Murphy, Louise Fletcher e Mimi Rogers. Dustin Hoffman introduce il film ma non vi \u00e8 accreditato e figura come produttore esecutivo insieme a Mimi Rogers.\nTrama.\nL'adolescente Hannah Stern (Kirsten Dunst), americana di origine ebraica, non \u00e8 molto partecipe delle tradizioni religiose della sua famiglia. Tuttavia il suo atteggiamento indifferente subisce un mutamento radicale quando all'improvviso essa si ritrova proiettata indietro nel tempo fino al 1941, in un campo di concentramento nazista, dove Hannah sperimenta in prima persona gli orrori dell'Olocausto e il caro prezzo che la sua famiglia e gli altri Ebrei devono pagare a motivo della loro appartenenza. Essa impara anche l'importanza della memoria, e come il passato continua a riecheggiare nel presente."}
{"id": "3772543", "revid": "729019", "url": "https://it.wikipedia.org/wiki?curid=3772543", "title": "Global IP Solutions", "text": "Global IP Solutions \u00e8 una societ\u00e0 con sede negli Stati Uniti specializzata in prodotti e tecnologie per la trasmissione della voce in tempo reale su reti IP. La societ\u00e0 (nota anche come GIPS) fornisce soluzioni integrate che permettono la comunicazione audio-video in tempo reale (Voice over IP).\nNel maggio 2010 Google ha acquistato GIPS per oltre 68 milioni di dollari e nel giugno 2011 ha iniziato la distribuzione di WebRTC, uno standard per la comunicazione audiovisiva tra browser internet senza adozione di plugin, che utilizza la tecnologia sviluppata da GIPS."}
{"id": "3772546", "revid": "272884", "url": "https://it.wikipedia.org/wiki?curid=3772546", "title": "Narvikschild", "text": ""}
{"id": "3772549", "revid": "767487", "url": "https://it.wikipedia.org/wiki?curid=3772549", "title": "Scudo di Cholm", "text": "Lo Scudo di Cholm (in tedesco \"Cholmschild\") \u00e8 una decorazione militare tedesca del Terzo Reich, conferita alle truppe che nel corso della controffensiva sovietica di fine 1941 - inizio 1942 rimasero chiuse nella sacca di Cholm (21 gennaio - 5 maggio 1942), fino al loro ricongiungimento col resto dell'esercito tedesco.\nInquadramento storico.\nNei primi giorni di gennaio 1942, la Campagna di Russia conobbe un primo punto di svolta: nel settore nord del fronte le truppe sovietiche scatenarono una forte controffensiva, gettando nella mischia la 3\u00aa Armata d'Assalto (generale Maksim A. Purkajev) assieme all'11\u00aa armata sovietica (generale V. I. Morosov) al fine di aprire un varco fra le linee tedesche. La 16\u00aa armata tedesca (Generaloberst Ernst Busch) inizi\u00f2 a ritirarsi, incalzata dalla continua pressione delle truppe sovietiche, permettendo a queste ultime di guadagnare in poco tempo parecchi chilometri. Nell'area di Demjansk un intero corpo d'armata tedesco fu isolato e completamente circondato (8 febbraio 1942). Numerose altre unit\u00e0 tedesche di minore entit\u00e0 vennero circondate o semplicemente superate dal balzo dei sovietici, che in un mese avanzarono di circa 100\u00a0km.\nPer consolidare il risultato dell'offensiva e mantenere l'iniziativa, i sovietici dovevano conquistare il fondamentale caposaldo tedesco di Cholm, una cittadina sul fiume Lovat' circondata dal 21 gennaio 1942 e presidiata da un gruppo eterogeneo di reparti battezzato Kampfgruppe Scherer - dal nome del comandante, il Generalmajor Theodor Scherer - comprendente:\nIn totale, si reputa che nella sacca di Cholm fossero presenti militari di circa sessanta unit\u00e0 diverse, per un totale stimato di 5500-6200 uomini, a fronte dei quali vennero schierate tre intere divisioni sovietiche. Hitler stesso diede l'ordine di trasformare la zona in \"fortezza\", vietando qualsiasi cedimento di terreno o ritirata, garantendo l'approvvigionamento delle truppe via aerea: nel corso dell'assedio l'aviazione tedesca oper\u00f2 2122 voli di trasporto, atterrando in un campo improvvisato di circa 1000 metri di lunghezza, posizionato all'interno della terra di nessuno e di conseguenza perennemente sotto il tiro sovietico.\nLa sacca comprendeva quasi unicamente l'abitato di Cholm a cavallo del fiume: nella sua parte pi\u00f9 larga misurava solamente 2\u00a0km, e ogni zona controllata dai tedeschi fu costantemente sotto il fuoco dell'artiglieria sovietica. I tedeschi nei 105 giorni di assedio persero all'incirca un quinto del territorio soprattutto nella parte est-sudest della sacca, contrastando palmo a palmo l'avanzata nemica che oper\u00f2 circa 100 attacchi di fanteria e non meno di 42 attacchi di mezzi corazzati. Le perdite tedesche raggiunsero il 65% del totale, fra morti (20%) e feriti (45%). Unico appoggio per gli assediati fu un gruppo di artiglieria che i tedeschi riuscirono a piazzare con una testa di ponte all'incirca a 10\u00a0km ad ovest di Cholm, che respinse tutti gli attacchi e scaric\u00f2 sui sovietici circa 1000 colpi al giorno grazie anche all'attivit\u00e0 di due direttori di tiro condotti per via aerea all'interno della sacca nei primi giorni dell'assedio.\nIl momento peggiore per i tedeschi si ebbe pochi giorni prima della rottura dell'assedio, quando i sovietici lanciarono un ultimo disperato attacco giungendo a 100 metri dalla riva del Lovat'.\nIl 5 maggio 1942 alcuni reparti del 411\u00ba reggimento granatieri al comando dell'Oberstleutnant Heinrich Tromm spezzarono l'assedio. In quel momento, solo 1500 dei 5500 tedeschi rimasti nella sacca erano ancora in grado di combattere, ma la loro resistenza - unita con la contemporanea resistenza dell'ampia sacca di Demjansk - aveva contribuito a stabilizzare il fronte, bloccando ingenti forze sovietiche nelle due battaglie di assedio.\nIl conferimento dello Scudo.\nPoco dopo il termine della battaglia Hitler decise di concedere un riconoscimento speciale per i combattenti di Cholm. Lo \"Scudo di Cholm\", venne quindi ufficialmente istituito il 1\u00ba luglio 1942, come secondo \"Scudo di campagna\" delle forze armate del Terzo Reich, dopo lo Scudo di Narvik.\nNel decreto di istituzione della decorazione, si fece riferimento ai \"tre mesi di battaglia difensiva contro un nemico superiore in mezzi e numero\". Tutti gli uomini della Wehrmacht che avessero preso parte \"con onore\" alla battaglia avevano diritto di fregiarsi dello scudo, da indossarsi cucito sulla manica sinistra poco sotto la spalla. Il decorato avrebbe ricevuto anche un diploma, a firma del proprio comandante. Nel caso in cui la decorazione fosse stata concessa alla memoria, essa sarebbe stata consegnata ai suoi parenti. La data ultima per proporre la decorazione fu fissata al 31 dicembre 1942, e la concessione dello scudo al 1\u00ba aprile 1943, purtuttavia si hanno notizie di ulteriori concessioni fino al gennaio 1944.\nIn tutto vennero consegnati all'incirca 5500 scudi di Cholm, che si accompagnarono al conferimento di quattro Croci di Cavaliere della Croce di Ferro al generale Scherer (20 febbraio 1942) e ad altri tre ufficiali tedeschi (fra il 23 febbraio e il 3 aprile 1942), seguite dalle Fronde di Quercia per la Croce di Cavaliere della Croce di Ferro per Scherer (5 maggio 1942), oltre a numerosissime altre decorazioni di rango inferiore.\nNel mondo del collezionismo lo Scudo di Cholm \u00e8 il pi\u00f9 raro, costoso e falsificato fra gli scudi tedeschi della seconda guerra mondiale.\nDescrizione.\nIl disegno dello scudo di Cholm \u00e8 in buona parte dovuto alla collaborazione fra il generale Scherer e il Polizei-Rottwachtmeister Schlimmer, che era sopravvissuto all'assedio. Piccole modifiche al progetto originale furono dovute all'intervento di Richard Klein, che gi\u00e0 aveva progettato lo Scudo di Narvik.\nLe misure dello scudo furono determinate in 38\u00a0mm di larghezza per 65\u00a0mm di altezza, ma a seconda del fabbricante oggi si trovano scudi compresi fra i 38 e i 39,5\u00a0mm di larghezza per 65,0/65,5\u00a0mm di altezza. Il manufatto \u00e8 in metallo magnetico stampato in rilievo, con tre o quattro graffe nella parte posteriore per attaccare lo scudo ad una base in stoffa di colore diverso a seconda dell'arma di appartenenza del decorato. La base in stoffa serve per cucire il tutto alla manica, ma in alcuni casi lo scudo veniva fissato direttamente al vestito per il tramite delle graffe posteriori. Sono noti alcuni esemplari in zinco, di produzione pi\u00f9 tarda.\nLo scudo presenta in rilievo un'aquila frontale ad ali spiegate e il capo verso la sua destra, ritta sul braccio superiore di una croce di ferro. Al centro della croce \u00e8 inscritta una svastica. Al di sotto, la scritta in caratteri latini capitali \"CHOLM\" sovrasta la data \"1942\".\nNel 1957 la decorazione venne ridisegnata denazificandola, per permetterne l'utilizzo da parte dei decorati anche nella Repubblica Federale Tedesca: l'unica differenza sta nella mancanza della svastica centrale."}
{"id": "3772550", "revid": "272884", "url": "https://it.wikipedia.org/wiki?curid=3772550", "title": "Cholmschild", "text": ""}
{"id": "3772691", "revid": "92723", "url": "https://it.wikipedia.org/wiki?curid=3772691", "title": "Chiesa di San Marco (Jesi)", "text": "La chiesa di San Marco \u00e8 un edificio religioso di Jesi, nelle Marche. Rappresenta uno dei migliori esempi regionali di architettura gotica. Sorge poco fuori dall'antica cerchia delle mura e fa parte di un complesso monastico di clausura.\nLa leggenda.\nL'antica origine abbaziale della chiesa di San Marco deriva da una tradizione orale mai smentita n\u00e9 confermata da documenti. La leggenda vuole che l'Ordine benedettino abbia donato la chiesa direttamente a San Francesco, durante una sua visita a Jesi, sostando nel loro convento. Infatti venne ricostruita nella seconda met\u00e0 del XIII secolo in forme consone alle esigenze dell'Ordine francescano.\nStoria e descrizione.\nUna prima chiesa con annesso monastero sorse su questa collinetta, vicinissima alle antiche mura cittadine, nel XII secolo. Nella seconda met\u00e0 del Duecento venne ricostruita in forme gotiche secondo l'uso francescano. La vicinanza alla citt\u00e0 di Jesi, per\u00f2, non salv\u00f2 il convento dagli attacchi di bande armate, per difendersi dalle quali i padri minori conventuali chiesero ed ottennero nel 1439 di trasferirsi all'interno delle mura cittadine presso la chiesa di San Floriano.\nLa chiesa di San Marco si presenta con una tipologia francescana tipica dell'Italia Centrale, a pianta basilicale, divisa in tre navate, di cui la centrale con una larghezza doppia rispetto alle laterali, articolate in 5 campate e con copertura di volte a crociera costolonate. Un sistema di pilastri a base ottagonale sostiene le coperture. L'abside \u00e8 piatta aperta da una grande bifora. La facciata, di influsso lombardo, \u00e8 a semplice capanna cuspidata e ripete la tripartizione interna scandita da contrafforti. Il cornicione di coronamento esprime un interessante complesso decorativo il cotto composto da formelle circolari, forse un tempo invetriate, da un ordine di archetti a pieno centro intrecciati e da una ghiera a denti di lupo. Un ricco rosone in cotto, dodecapartito, si apre al centro della facciata. Al di sotto \u00e8 il portale, in marmo cipollino e rosso di Verona, lievemente strombato e risulta dalla successione di colonnine tortili che si inflettono a tutto sesto. L'imposta dell'arco \u00e8 segnata da capitelli corinzi e dai simboli in altorilievo dell\"'Agnello\" e del \"Leone alato\" di San Marco. Un motivo fitomorfo, nato dalle fauci di una volpe, conclude esternamente la sequenza degli archi della strombatura, risaltando il carattere naturalistico dell'impianto scultoreo.\nL'edificio \u00e8 stato ampiamente restaurato tra il 1854 e il 1859 dall'architetto Angelo Angelucci, trovatosi ad affrontare un edificio gravemente compromesso dal tempo. Insieme ai pittori Silvestro Valeri di Perugia e Marcello Sozzi di Roma, si provvide anche alla restaurazione degli affreschi trecenteschi rimasti, oltre che al completamento-rifacimento della decorazione dei sottarchi e delle volte, stellate su fondo blu.\nIn fondo alla navata laterale sinistra \u00e8 un bel monumento funerario rinascimentale del 1513 dedicato alla memoria del medico Nolfi.\nGli affreschi trecenteschi.\nL'interno, durante il XIV secolo, venne ampiamente decorato da un apparato a fresco che ricopriva quasi tutte le superfici. Oggi di questo ciclo pittorico restano la grande \"Crocifissione\" absidale, l'\"Annunciazione\" e \"Traslazione della Santa Casa di Loreto\" a chiusura della navata laterale destra; e la \"Dormitio Virginis\", nella parete meridionale dell'ultima campata destra.\nLe pitture murali non sono state di facili attribuzione. La critica pi\u00f9 antica, del 1887 (Cavalcaselle e Crowe) ipotizzava una matrice fabrianese riconducibili alle influenze di Francescuccio Ghissi e Allegretto Nuzi. Lionello Venturi, Van Marle e Serra sono per una derivazione diretta dai modelli giotteschi di Assisi. Ma i pi\u00f9 recenti restauri, che fecero in parte giustizia dell'intervento ottocentesco condotto con criteri sostitutivi, hanno permesso di chiarire la matrice di Scuola riminese degli affreschi ricondotti a Giovanni e Giuliano da Rimini e ad artisti di ambito fabrianese."}
{"id": "3772694", "revid": "1272592", "url": "https://it.wikipedia.org/wiki?curid=3772694", "title": "Raskil'dino", "text": "Raskil'dino (, in ciuvascio: \u0423\u0440\u0430\u0441\u043a\u0438\u043b\u0442, \"Uraskilt\") \u00e8 una localit\u00e0 rurale (selo) del distretto di Alikovo della Repubblica autonoma della Ciuvascia, in Russia, che si trova 12 chilometri a sud-ovest di Alikovo.\nLa maggioranza della popolazione di villaggio di 860 persone \u00e8 ciuvascia, ed in maggioranza donne. Le strutture del villaggio includono un centro di cultura, un teatro, una biblioteca, una clinica medica e svariati negozi.\nIl villaggio \u00e8 collegato dalla autostrada \u010ceboksary-Alikovo-Raskil'dino. In precedenza operato dall'aeroporto di importanza nazionale.\nToponomastica.\nSecondo il termine pi\u00f9 linguisticamente basato etimologicamente, Raskil'dino si comporrebbe di due parti. La prima parte di Uraz (\"felicit\u00e0\", della lingua turca), la seconda parte del Kilda (dal ciuvascio \"kilche\"). La parola \"Raskil'dino\" significherebbe: \"questo \u00e8 il luogo della felicit\u00e0.\" Questa parola \u00e8 stata presa in prestito dai tatari, anch'essi hanno la parola \"Urazgilde.\""}
{"id": "3772761", "revid": "205197", "url": "https://it.wikipedia.org/wiki?curid=3772761", "title": "L'Aldosa (La Massana)", "text": ""}
{"id": "3772762", "revid": "45226452", "url": "https://it.wikipedia.org/wiki?curid=3772762", "title": "Rivestimento architettonico", "text": ""}
{"id": "3772764", "revid": "1305772", "url": "https://it.wikipedia.org/wiki?curid=3772764", "title": "If I Had a Gun...", "text": "If I Had a Gun... \u00e8 un singolo del gruppo musicale britannico Noel Gallagher's High Flying Birds, il terzo estratto dall'album di debutto omonimo. \u00c8 stato pubblicato il giorno 14 ottobre 2011 nei formati CD e download digitale, e il 26 dicembre su 45 giri. Negli Stati Uniti la canzone era stata pubblicata in anticipo, il 20 settembre 2011, ma solo nel formato digitale e priva del lato B.\nIl brano.\nTerza traccia dell'album \"Noel Gallagher's High Flying Birds\", \"If I Had a Gun...\" \u00e8 stata composta da Noel Gallagher e prodotta da David Sardy. Il cantautore ha dichiarato che una prima versione del brano \u00e8 stata scritta nell'aprile 2009 a Lima, in Per\u00f9, durante il tour degli Oasis per la promozione dell'album \"Dig Out Your Soul\":\nInizialmente destinata ad essere il primo singolo della carriera da solista di Noel Gallagher, all'ultimo momento \u00e8 stata sostituita da \"The Death of You and Me\" perch\u00e9 secondo l'autore gli ascoltatori avrebbero pensato che \"If I Had a Gun...\" \u00ab\u00e8 grandiosa, ma sembra qualcosa degli Oasis.\u00bb In un'intervista con il tabloid \"The Sun\" Noel ha affermato che la ballata \u00e8 dedicata \u00aballa persona che ami di pi\u00f9, che potrebbe essere tua mamma, la tua ragazza, o tua moglie.\u00bb\nIl brano era noto ai fan sin da quando lo spezzone di una versione acustica era stato registrato durante un soundcheck in Taiwan, in occasione del concerto degli Oasis del 3 aprile 2009, e successivamente pubblicato su YouTube. Al riguardo, lo stesso Noel Gallagher ha raccontato un aneddoto:\nIl brano ha debuttato il 30 agosto 2011 sulla radio statunitense KROQ; il successivo 5 settembre \u00e8 stato pubblicato anche sul canale ufficiale YouTube dell'autore. Nello stesso mese Noel Gallagher ha poi eseguito dal vivo varie versioni acustiche per alcune radio europee, tra cui l'italiana Virgin Radio.\nUn remix ufficiale, curato dal duo psichedelico degli Amorphous Androgynous e chiamato \"Shoot a Hole into the Sun\", \u00e8 stato pubblicato nel marzo 2012 come lato B del singolo successivo \"Dream On\". Infine, nell'ottobre 2012 una versione demo del brano, eseguita dal solo Noel Gallagher alla chitarra acustica, \u00e8 stata inserita nel disco bonus \"Faster than the Speed of Magic\" (incluso nelle edizioni speciali dell'album dal vivo \"International Magic Live at The O2\").\nLato B.\nIl lato B del singolo \u00e8 \"I'd Pick You Every Time\", un breve brano acustico che ricorda le atmosfere della musica country e del genere Americana. \u00c8 stato diffuso in rete a partire dal 28 ottobre 2011, quando \u00e8 stato reso disponibile per l'acquisto sullo store giapponese di iTunes. Ad oggi, la canzone non \u00e8 mai stata eseguita dal vivo in un concerto dell'artista.\nAnalogamente al lato A del singolo, anche la versione \"demo\" di \"I'd Pick You Every Time\" \u00e8 stata inclusa nel disco bonus \"Faster than the Speed of Magic\" del 2012.\nVideo musicale.\nIl videoclip della canzone, filmato a Los Angeles e diretto da Mike Bruce, mostra la celebrazione di un matrimonio in cui Noel Gallagher recita il ruolo del prete. Durante la cerimonia entra in scena un cowboy (Jilon VanOver), che si tuffa in una piscina; la sposa (Peyton List) lo segue e infine si allontana a cavallo con lui. Il video costituisce il primo capitolo in ordine cronologico di una trilogia chiamata \"Ride The Tiger\", completata dai video dei due precedenti singoli \"The Death of You and Me\" e \"AKA... What a Life!\". Il debutto \u00e8 avvenuto su YouTube il 26 settembre 2011."}
{"id": "3772768", "revid": "119982", "url": "https://it.wikipedia.org/wiki?curid=3772768", "title": "Junk Bond", "text": ""}
{"id": "3772769", "revid": "1442080", "url": "https://it.wikipedia.org/wiki?curid=3772769", "title": "Telford Challenger 1990 - Singolare", "text": "Il tabellone singolare del Telford Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Fabrice Santoro. In finale ha sconfitto Peter Nyborg con il punteggio di 6-3, 5-7, 6-4."}
{"id": "3772770", "revid": "534840", "url": "https://it.wikipedia.org/wiki?curid=3772770", "title": "Facciata ventilata", "text": "La facciata ventilata (o parete ventilata) \u00e8 un particolare tipo di rivestimento perimetrale delle pareti che prevede l'applicazione a secco, sulla superficie esterna dell'edificio, di pannelli di opportuno spessore, non strettamente aderenti alla struttura. La facciata ventilata \u00e8 caratterizzata essenzialmente dalla posizione dello strato di rivestimento esterno, che non aderisce alla parete di tamponamento ma ne risulta distanziato per formare un'intercapedine. In questo modo, si ottiene la circolazione naturale dell'aria nello spazio dell'intercapedine, per effetto del moto convettivo prodotto dalla presenza di aperture disposte alla base e alla sommit\u00e0 della facciata.\nNorma UNI 11018.\nLa norma UNI 11018 definisce la facciata ventilata come \"un tipo di facciata a schermo avanzato in cui l'intercapedine tra il rivestimento e la parete \u00e8 progettata in modo tale che l'aria in essa presente possa fluire per effetto camino in modo naturale e/o in modo artificialmente controllato, a seconda delle necessit\u00e0 stagionali e/o giornaliere, al fine di migliorarne le prestazioni termoenergetiche complessive\".\nCaratteristiche.\nLe facciate ventilate offrono svariati vantaggi quali:\nSicurezza antincendio.\nD'altro canto, esse comportano un \"aggravio di rischio\" per l'intero edificio in caso di incendio, un problema sulla cui soluzione si concentrano studi e ricerche. La stessa conformazione, infatti, riproduce quella di un camino verticale, il cui effetto sulla circolazione dei gas rende pi\u00f9 probabile la propagazione del fuoco verso i piani superiori. A un aumento del rischio di propagazione, inoltre, pu\u00f2 concorrere anche la natura inappropriata o inadeguata dei materiali usati per la realizzazione del rivestimento\nProgettazione.\nL'applicazione della facciate ventilate richiede una progettazione che consideri attentamente gli scambi termici e la realizzazione di particolari costruttivi atti a garantire il corretto funzionamento.\nPer il rivestimento delle facciate ventilate si possono utilizzare un'ampia gamma di materiali, tra cui:\nPietra naturale: materiale nobile e duraturo, impiegato nella tradizione millenaria per la costruzione e in seguito dei rivestimenti delle facciate, da decenni \u00e8 utilizzato per rivestire edifici, adottando il sistema della parete ventilata. Non tutte le pietre sono idonee a questo impiego ed \u00e8 necessario valutare oltre alla texture e al colore del materiale, importanti dal punto di vista estetico e architettonico della facciata, anche gli aspetti tecnici, scegliendo materiale che nel tempo hanno resistito al gelo, agli agenti atmosferici e inquinanti e studiare con attenzione i sistemi si ancoraggio meccanico, affidandosi a professionisti del settore, che hanno maturato esperienza referenziata, nel rispetto della norma UNI EN 1469:2015 (Prodotti di pietra naturale - Lastre per rivestimenti - Requisiti). \u00c8 inoltre possibile alleggerire e rinforzare le pietre con pannelli alveolari o altro, per particolari applicazioni, quali i rivestimenti di contro soffittature, come realizzato presso la nuova sede dell' a Milano. \nGres: di spessore ridotto, durevole, antigelivo, \u00e8 disponibile in vari colori e texture.\nMetallo: laminati metallici a strati sovrapposti composti da leghe di zinco, titanio, alluminio, rame e acciaio.\nCotto: \u00e8 usato in lastre di spessore ridotto, in forme e dimensioni diverse.\nQuarzo: per le facciate ventilate \u00e8 proposto in lastre realizzate con un impasto di natura silicea, dotate di grandi prestazioni meccaniche e fisiche.\nLegno: il legno,utilizzato nella bioedilizia,viene applicato alle facciate ventilate in maniera differente a seconda del produttore. Una delle modalit\u00e0 pi\u00f9 diffuse \u00e8 quella di realizzare una sottostruttura con listelli di abete, una maglia microforata anti insetto, e dei listelli in larice applicati al primo strato in modo meccanico.\nLa scelta progettuale degli specifici materiali con cui realizzare la pannellatura ventilata (ad esempio: pannelli compositi in alluminio, laminati plastici, pannellature ceramiche o laterizie, vetro, pannelli metallici), consente inoltre al progettista di raggiungere risultati estetici particolari."}
{"id": "3772781", "revid": "1543377", "url": "https://it.wikipedia.org/wiki?curid=3772781", "title": "Mariana Alves", "text": "Biografia.\n\u00c8 una delle poche donne ad avere ottenuto la certificazione \"Gold\" dall'International Tennis Federation; tra le altre ci sono la greca Eva Asderaki e l'inglese Alison Lang. Alves \u00e8 stata la giudice di sedia in tutti e quattro i tornei del Grande Slam (Australian Open, Open di Francia, Wimbledon, US Open) e in diverse altre competizioni quali la Kremlin Cup e gli Internazionali d'Italia. Anche in occasione delle Olimpiadi di Pechino ha fatto da giudice per i tornei di tennis.\n\u00c8 stata la protagonista involontaria dell'introduzione di una delle pi\u00f9 grandi innovazioni del tennis. Durante gli US Open 2004 ha arbitrato il quarto di finale tra Serena Williams e Jennifer Capriati, in diversi punti cruciali del match le sue chiamate sono state contestate dalla Williams ed i replay televisivi hanno dato ragione alla tennista. I suoi errori, oltre ad averla fatta allontanare dal torneo statunitense ed aver fatto scusare gli organizzatori con Serena Williams, hanno fatto discutere e nello stesso torneo \u00e8 stato provato un sistema di moviola in campo, risultando molto accurato. Solo due anni dopo, durante gli US Open 2006 \u00e8 stato introdotto ufficialmente l'Hawk-Eye.\nNel 2010 partecipa alla sua prima finale in un torneo del Grande Slam, a Wimbledon infatti arbitra la finale del singolare femminile tra Serena Williams e Vera Zvonar\u00ebva, vinto dall'americana per 6-3, 6-2."}
{"id": "3772782", "revid": "287204", "url": "https://it.wikipedia.org/wiki?curid=3772782", "title": "Mariegola di Collio", "text": "La mariegola di Collio \u00e8 un codice miniato realizzato nel 1523 con testi e miniature di varie epoche, conservato nel Museo diocesano di Brescia.\nNato per contenere lo statuto della Confraternita dei santi Antonio Abate, Faustino e Giovita attiva a Collio, spicca particolarmente per le miniature delle prime due pagine, realizzate da un artista nell'ambito di Floriano Ferramola.\nStoria.\nIl codice \u00e8 datato 25 marzo 1523 e viene eseguito su commissione della Confraternita dei santi Antonio Abate, Faustino e Giovita attiva nella chiesa di Sant'Antonio Abate a Memmo, frazione di Collio.\nIl codice, propriamente una mariegola, cio\u00e8 un testo contenente lo statuto della confraternita, assolve alla sua funzione per tutti i secoli successivi fino alla prima met\u00e0 del Novecento, quando cessa di essere utilizzato e viene trasferito nella Biblioteca Queriniana di Brescia, dove rimane fino agli anni '70.\nDalla fine del secolo si trova esposto presso il Museo diocesano cittadino, nella sezione riservata ai codici miniati.\nDescrizione.\nSi tratta di un manoscritto membranaceo di pergamena di media qualit\u00e0, misurante 28,4\u00d719,6 cm, suddiviso in questo modo:\nOgni foglio \u00e8 suddiviso in 32 linee e presenta una numerazione tarda nell'angolo superiore destro. I fogli pi\u00f9 antichi sono redatti in scrittura gotica libraria italiana, con presenza di varie mani, mentre i successivi sono in scrittura corsiva umanistica. L'inchiostro utilizzato \u00e8 sempre il nero, ma i titoli e le rubriche sono in rosso.\nIl codice presenta due grandi miniature nelle prime pagine, ognuna suddivisa in due riquadri, uno maggiore al centro e uno minore alla base, contornati da una spessa cornice decorata a candelabre con altri ornamenti ai quattro angoli: il foglio 1v \u00e8 decorato da una \"Crocifissione\" al centro e da una \"Orazione dei santi Sebastiano e Cristoforo\" in basso, mentre ai quattro angoli vi sono i simboli degli \"Evangelisti\", mentre il foglio 2r presenta i \"Santi Antonio Abate, Faustino e Giovita\" al centro, le \"Tentazioni di sant'Antonio\" in basso e i \"Padri della chiesa\" agli angoli. Il resto dell'ornamentazione del codice, invece, riguarda principalmente iniziali e capilettera.\nLa legatura \u00e8 originale cinquecentesca, in legno ricoperto di pelle, con motivi romboidali e floreali impressi a secco. La carta di guardia presenta la vecchia segnatura \"K*.III.21.w\", apposta durante la permanenza del codice nella Biblioteca Queriniana.\nStile.\nGaetano Panazza, in due successivi studi del 1964 e del 1979, affronta per primo l'analisi tecnica e artistica delle miniature del volume: lo studioso vede, nella prima iniziale \"A\" miniata, la vicinanza decorativa, definita da \"un gusto quasi ancora romanico, ad alcuni corali di San Giuseppe in Brescia\", in riferimento ai codici miniati del monastero di San Giuseppe, oggi anch'essi al Museo diocesano.\nIl parere \u00e8 stato accolto dalla critica successiva, che trova affinit\u00e0 tra la cromia oro-vermiglio dell'iniziale miniata, abbinata all'uso minuzioso degli inchiostri rosso e azzurro, e alcuni esempi di ornamentazione di manoscritti coevi di ambito locale, in particolare alcuni codici di San Giuseppe databili tra la fine del XV e l'inizio del XVI secolo.\nA proposito delle due grandi miniature, il Panazza sottolinea gli elementi decorativi e figurativi ricollegabili a esperienze coeve della pittura monumentale bresciana del periodo, soprattutto all'ambito di Floriano Ferramola, ma con influssi anche del linguaggio del Romanino e di quello nordico. Il Panazza cita, come esempi pi\u00f9 vicini alle candelabre della cornice, quelle utilizzate dal Ferramola negli affreschi dell'aula superiore della chiesa di Santa Maria in Solario, mentre i profili caricaturali delle \"Tentazioni di sant'Antonio\" ricordano quelli dei soldati nella \"Visione di san Paolo\" nella stessa chiesa.\nEvidenti affinit\u00e0 cromatiche e compositive sono inoltre riscontrabili tra la \"Crocifissione\" miniata e i vari affreschi di stesso soggetto del Ferramola, in particolare quello sulla parete di fondo della cappella della Vergine nella chiesa di San Salvatore a Brescia. L'attribuzione proprio al Ferramola delle miniature, per\u00f2, \u00e8 da escludere.\nLa mariegola, quindi, si presenta come un'importante testimonianza delle profonde interazioni tra pittura e miniatura locali tra il XV e il XVI secolo, nonch\u00e9 uno dei pi\u00f9 pregevoli esempi della produzione decorativa bresciana nel campo della miniatura ormai tarda."}
{"id": "3772785", "revid": "124775303", "url": "https://it.wikipedia.org/wiki?curid=3772785", "title": "Rich Franklin", "text": "\u00c8 stato campione dei pesi medi UFC tra il 2005 ed il 2006 con due difese del titolo, vincendo la cintura contro Evan Tanner e perdendola poi contro Anderson Silva; ha poi lottato nuovamente per tale titolo nel 2007 venendo ancora una volta sconfitto da Anderson Silva.\nHa fatto anche da allenatore nella seconda stagione del reality show \"The Ultimate Fighter\".\nDal 2014 \u00e8 il vicepresidente della promozione singaporiana ONE FC.\nCarriera nelle arti marziali miste.\nUltimate Fighting Championship.\nFranklin inizi\u00f2 la sua carriera nell'UFC con una perfetta partenza di 3-0, compresa una vittoria sul veterano delle MMA Evan Tanner ad UFC 42.\nIl 5 aprile 2005 Franklin combatt\u00e9 nel main event d The Ultimate Fighter 1 Finale, il primo show UFC della storia ad andare in diretta gratis sulla tv via cavo. Rich affront\u00f2 l'ex campione UFC e futuro hall of famer Ken Shamrock vincendo per KO. Franklin impression\u00f2 per essere riuscito per primo nella storia a mandare al tappeto Ken. Questa vittoria contro un'icona delle arti marziali miste lo spinse immediatamente tra le star della federazione e gli assicur\u00f2 inoltre una title shot per la cintura dei pesi medi.\nL'incontro per il titolo si tenne il 5 giugno 2005 a UFC 53 dove Franklin sconfisse nuovamente Evan Tanner diventando UFC Middleweight Champion. Questa vittoria lo port\u00f2 ad essere l'allenatore del suo team nella seconda stagione di The Ultimate Fighter, contrapposto alla squadra del campione dei pesi welter Matt Hughes.\nAd UFC 56 il 19 novembre 2005, Franklin difese il suo titolo contro Nate Quarry, un avversario proveniente dalla prima stagione di The Ultimate Fighter. Ftanklin vinse per KO nel primo round.\nAd UFC 58 avvenne la seconda difesa favorevole del titolo contro David Loiseau in una vittoria per decisione unanime dopo il quinto round. All'inizio del secondo round per\u00f2 Franklin si ruppe la mano sinistra, a causa di cui dovette operarsi e rimanere sei mesi fuori dall'ottagono.\nPerdita del titolo.\nIl 14 ottobre 2006, ad UFC 64, Franklin perse il suo titolo nel match di ritorno venendo sconfitto dal brasiliano Anderson Silva. Il combattimento fu interrotto al minuto 2.49 del primo dopo che Franklin ricevette una ginocchiata al volto. Prima del match, Franklin era considerato il favorito ma Silva, dopo averlo bloccato in un clinch, lo riemp\u00ec di ginocchiate e calci fino a renderlo incosciente. Il 19 ottobre Franklin dovette operarsi a causa di una frattura al naso rimediata durante il combattimento.\nFranklin fece il suo ritorno a UFC 68 dove, mostrando uno striking superiore, batt\u00e9 Jason MacDonald per TKO. Dopo l'incontro, Franklin chiam\u00f2 Anderson Silva nell'ottagono dicendo che lui e Dana White erano d'accordo per un rematch per il titolo dei pesi medi nella sua citt\u00e0 natale, Cincinnati.\nIn uno scontro che avrebbe dovuto determinare il primo sfidante al titolo dei pesi medi, Franklin combatt\u00e9 contro Yushin Okami a UFC 72, Belfast, Irlanda del Nord. Rich sconfisse il top contender vincendo per decisione unanime divenendo ufficialmente il primo sfidante al titolo di Silva. Il match fu solamente il secondo che Franklin port\u00f2 sulla lunga distanza (essendo un match non titolat\u00f2 si disputava sulle tre riprese). Tutti e tre i giudici dichiararono un punteggio di 29-28 in favore dell'americano.\nFranklin riaffront\u00f2 Silva a UFC 77 il ottobre 2007. Prima dell'incontro sigl\u00f2 un nuovo contratto di sei incontri con l'UFC. Similmente alla prima contesa per\u00f2, Silva neutralizz\u00f2 Franklin nel clinch sconfiggendo lo sfidante per TKO (ginocchiate) al minuto 1.07 del secondo round.\nFranklin fought Silva for a second time at UFC 77 on October 20, 2007. Prior to the bout, he had recently signed a new six-fight contract with the UFC.\nSfumata la nuova chance mondiale, Franklin inizi\u00f2 a fare regolari viaggi a Seattle, per allenarsi con Matt Hume della AMC Pankration e Joel Jamieson di 8WeeksOut per prepararsi a UFC 83 dove avrebbe affrontato la cintura nera di Brazilian Jiu-Jitsu, Travis Lutter. Durante lo show Franklin vinse per TKO al minuto 3.01 del secondo round. Ad UFC 88, Franklin fece il suo ritorno nella categoria dei pesi mediomassimi contro il suo stretto amico e compagno di allenamento, Matt Hamill. Franklin visse per TKO con un calcio al fegato che indusse l'arbitro a fermare l'incontro dopo 39 secondi dall'inizio del terzo round.\nIn seguito Franklin incontr\u00f2 l'ex campione dei pesi welter e dei pesi medi del PRIDE, Dan Henderson, a UFC 93 a Dublino, Irlanda. In un incontro altamente contestato, Franklin perse per decisione non unanime. Al vincitore venne data l'opportunit\u00e0 di guidare il Team USA nella nona stagione di The Ultimate Fighter. Franklin divenne il primo uomo a disputare un main event di uno show UFC sia in Irlanda del Nord che nella Repubblica d'Irlanda.\nAd UFC 99 a Colonia, in Germania, Franklin sconfisse la leggenda del PRIDE, l'ex campione dei pesi medi, Wanderlei Silva per decisione unanime. Franklin divenne la prima persona nella storia dell'UFC a combattare in quattro diverse nazioni, in quattro combattimenti consecutivi. L'incontro successivo invece lo perse contro l'ex campione dei pesi massimi leggeri dell'UFC V\u00edtor Belfort ad UFC 103. Quello fu il primo match di Belfort sin dal febbraio 2005.\nRitorno nella divisione dei massimi leggeri.\nVoci davano Franklin come avversario del pluricampione UFC Randy Couture a UFC 115. Dopo contrastanti illazioni su chi sarebbe stato il suo avversario,\na Franklin fu confermato che avrebbe affrontato l'ex campione dei massimi leggeri UFC e UFC hall of famer Chuck Liddell il 12 giugno 2010, sostituendo l'iniziale avversario programmato per Liddell, Tito Ortiz. Durante la contesa, Liddell mostr\u00f2 un migliorato striking rispetto ai suoi ultimi combattimenti, mostrando alcuni calci notevoli. Nei secondi finali del round iniziale, Liddell and\u00f2 a segno con un calcio alla testa attaccando subito uno smarrito Franklin che per\u00f2 lo mise KO quando mancavano solo cinque secondi alla fine del round. Nella conferenza stampa a seguito del match, Franklin conferm\u00f2 che l'attacco di Liddell gli aveva rotto l'avambraccio. Fortunatamente la frattura non richiese un intervento, permettendo a Franklin di riprendersi pi\u00f9 velocemente.\nAd UFC 126 Franklin sub\u00ec una sconfitta per mano dell'ex campione dei massimi leggeri Forrest Griffin il 5 febbraio 2011, per decisione unanime.\nIn seguito Rich avrebbe dovuto affrontare Ant\u00f4nio Rog\u00e9rio Nogueira ad UFC 133 il 6 agosto 2011 a Filadelfia. Nogueira per\u00f2 fu costretto a rinunciare al match a causa di un infortunio alla spalla. Incapace di trovare un sostituto adeguato a causa dell'eccessiva vicinanza dell'evento, l'UFC tolse anche Franklin dalla card dello show.\nNuovamente nei pesi medi.\nA causa dell'operazione subita per un infortunio alla spalla Franklin torn\u00f2 nell'ottagono verso la met\u00e0 del 2012 nella categoria dei pesi medi: avrebbe dovuto affrontare l'ex campione Strikeforce Cung Le, ma successivamente venne scelto come sostituto dell'infortunato V\u00edtor Belfort per sfidare in un rematch Wanderlei Silva; Franklin vinse ancora, e sempre ai punti ma questa volta con un margine di punteggio pi\u00f9 largo, bench\u00e9 anche questo incontro parve molto equilibrato.\nSul finire dell'anno combatte in Asia contro lo spettacolare attore e campione di sanda Cung Le, venendo sconfitto per KO con un gancio destro nel primo round.\nNel 2014 gli venne offerto un combattimento in maggio nella sua Cincinnati contro Ant\u00f4nio Rog\u00e9rio Nogueira ma lo stesso Franklin rifiut\u00f2 la proposta in quanto al tempo era concentrato nell'avvio di un'azienda alimentare.\nRitiro dalle MMA.\nNonostante la possibilit\u00e0 di voler combattere ancora una volta nelle MMA, Rich Franklin decise di annunciare il suo ritiro il 28 settembre del 2015.\nVicepresidente della ONE FC.\nNel maggio 2014 Rich Franklin annuncia di aver accettato un'offerta da parte della prestigiosa promozione singaporiana ONE FC per ricoprire il ruolo di vicepresidente alle spalle del fondatore Victor Cui: la ONE FC era attiva solamente dal 2011 ma gi\u00e0 era divenuta l'organizzazione di MMA leader nel sud-est asiatico e puntava ad un'ulteriore aggressiva espansione geografica; contemporaneamente Rich era ancora sotto contratto con l'UFC come lottatore, ma dal 2012 non aveva pi\u00f9 combattuto."}
{"id": "3772813", "revid": "1632387", "url": "https://it.wikipedia.org/wiki?curid=3772813", "title": "Villa Mairea", "text": "Villa Mairea \u00e8 un edificio residenziale unifamiliare situato a Noormarkku, in Finlandia, e realizzato e nel 1937 dall'architetto Alvar Aalto su commissione di Maire e Harry Gullichsen.\nStoria.\nLa villa Mairea, oggi considerata uno dei fabbricati unifamiliari pi\u00f9 importanti nell'intera storia dell'architettura mondiale (insieme a ville Savoye di Le Corbusier e alla wrightiana \"Fallingwater\"), fu realizzata dall'architetto finlandese Alvar Aalto nel biennio 1938\u20131939 su commissione di Harry e Maire Gullichsen. Maire, la donna alla quale \u00e8 tuttora intitolata la villa, era figlia di un ricco industriale finlandese e aveva sposato Harry Gullichsen nel 1928: era costui un benestante uomo d'affari poi divenuto il direttore generale della societ\u00e0 Ahlstr\u00f6m, consorzio industriale particolarmente fiorente coinvolto nello sfruttamento del legname, di energia idrica, di cantieri navali, fabbriche di legno compensato, cellulosa, plastica, materiali chimici e altro ancora.\nI Gullichsen, coniugi imprenditorialmente di successo e fervorosamente impegnati sul piano non solo culturale, ma anche sociale (entrambi erano collezionisti d'arte e promuovevano una societ\u00e0, per quanto utopistica, basata sui fasti del progresso industriale) e individuarono in Alvar Aalto - conosciuto nel 1935 con l'intercessione di Nils-Gustav Hahl - un architetto in grado di interpretare i loro ideali conferendo loro una compiuta espressione architettonica. Fu soprattutto Maire, inoltre, a insistere sulla realizzazione della villa, sull'onda di una tradizione di famiglia per la quale ciascun suo antenato aveva costruito una nuova residenza con quello spirito architettonico che pi\u00f9 informava la loro determinata epoca. Aalto, d'altronde, intratteneva con i Gullichsen un prospero rapporto professionale (innumerevoli i progetti che cur\u00f2 insieme alla moglie Aino per conto della Ahlstr\u00f6m) che ha nel tempo acquistato i connotati dell'amicizia, e perci\u00f2 fu pi\u00f9 che entusiasta di forgiare in chiave architettonica la dottrina sociologica dei propri committenti, i quali - in maniera pi\u00f9 che illuminata - non gli concessero limitazioni economiche nella realizzazione della nuova villa, da erigersi presso Noormarkku.\nCome gi\u00e0 accennato i Gullichsen erano preziosi collaboratori e amici di Aalto, che profuse energie e passione per la realizzazione di una casa che disse sempre esser stata \u00abconcepita con amore\u00bb. Complice questa intesa cos\u00ec salda e la prosperit\u00e0 economica dei Gullichsen l'iter progettuale e costruttivo della villa Mairea fu abbastanza travagliato e perennemente aperto a variazioni e ripensamenti in corso d'opera: il progetto iniziale (definito \u00abProto-Mairea\u00bb dallo Schildt), infatti, prevedeva un numero eccezionalmente alto di stanze dalle destinazioni d'uso pi\u00f9 varie, a tal punto da sembrare pi\u00f9 una rivisitazione moderna di un'abitazione vittoriana che la risoluzione architettonica dell'abitare social-democratico che tanto si auspicavano i Gullichsen. Profondamente insoddisfatto dal suo lavoro, Aalto con il beneplacito dei committenti ripens\u00f2 lo schema distributivo della residenza pi\u00f9 volte, anche in seguito ad obiezioni sollevate dagli stessi Gullichsen, per poi giungere al progetto finale, che ha dato vita alla villa Mairea cos\u00ec come la conosciamo oggi.\nDescrizione.\nVilla Mairea consiste in due corpi di fabbrica ad L di due piani che si intrecciano ortogonalmente, definendo due corti semiprivate. Determinante, come sempre in Aalto, la forza poetica con cui l'edificio interagisce con la rigogliosa natura circostante. La casa, infatti, non si pone come un corpo estraneo alla Natura, o come un volume totalmente chiuso e definito in s\u00e9 stesso: l'inserimento della villa Mairea nel denso bosco di abeti limitrofo, in effetti, risulta straordinariamente armonioso e viene agevolato da una serie di escogitazioni tecniche predisposte dall'architetto con audace ingegnosit\u00e0. Pregevole, in tal senso, la scelta dei materiali costruttivi, orchestrata quasi artigianalmente e rivolta verso tutte quelle sostanze in grado di sollecitare in maniera positiva l'utente dal punto di vista psicologico e, soprattutto, emotivo: l'ascetismo quasi assiomatico delle costruzioni razionaliste, infatti, qui lascia spazio a una pluralit\u00e0 di materiali, come la pietra, il legno, il laterizio, la maiolica, opportunamente trattati e distribuiti in modo tale da differenziare dall'esterno la funzione delle diverse parti, nonch\u00e9 per simulare il calore e l'intimit\u00e0 domestica. Di seguito si riporta una citazione di Porphyrios:\nL'assetto distributivo dell'abitazione, condotto sempre con una grande attenzione agli aspetti pi\u00f9 naturalistici e psicologici dell'abitare, \u00e8 semplice ma efficace. L'ingresso presenta un dislivello di quattro gradini ed \u00e8 collocato a sud, punto cardinale verso il quale si rivolge anche il prospetto principale del manufatto architettonico, impreziosito da una sinuosa e profonda pensilina che agisce da filtro tra interno ed esterno: questa tettoia in legno, vale la pena ricordare, ha un elevato pregio architettonico con i suoi \u00abfasci di snelli tronchi d'albero legati tra loro da rattan\u00bb e \u00abin senso immediato allude al bosco che circonda la casa [mentre] in maniera metaforica a una condizione di \"domesticit\u00e0\" riferita non soltanto alla dimora ma pi\u00f9 in generale alla madrepatria finlandese\u00bb (Marco Biraghi). Come gi\u00e0 accennato villa Mairea si articola su due piani, con il pianterreno adibito alla vita sociale e il primo piano riservato per funzioni pi\u00f9 strettamente privata: questa differenziazione, evidente non solo dal punto di vista delle funzioni abitative bens\u00ec anche sotto il profilo orientativo e planimetrico, denuncia un chiaro distacco di Aalto dal Razionalismo, che - al contrario - tendeva all'unificazione. Ritornando ad analizzare la distribuzione degli ambienti una volta oltrepassato l'ingresso si giunge nel soggiorno, vero e proprio fulcro della casa: tale ambiente, oltre a permettere l'accesso al piano superiore, all'esterno e ai vari ambienti collettivi, \u00e8 infatti impreziosito dal tipico caminetto finlandese, collocato in una zona sopraelevata e relativamente isolata, e da una veranda diffusamente finestrata. Proseguendo verso l'altra ala della casa si incontra un ambiente rettangolare molto semplice che ospita la sala da pranzo, nascosta allo sguardo dell'avventore appena entrato nel microcosmo architettonico di villa Mairea. Sempre al pianterreno troviamo la biblioteca, lo studio (sud), la cucina, gli spazi ausiliari per i domestici e gli ospiti (est) e uno spazio pi\u00f9 aperto (ovest). Particolarmente interessante risulta la sistemazione planimetrica della parte settentrionale, dove troviamo un portico orientato per il bagno di sole che conduce alla sauna, realizzata nel 1946 sull'onda dell'entusiasmo per i bagni di vapore finlandesi: tale struttura, separata rispetto al corpo edilizio principale, si affaccia su una vasca per tuffi dal perimetro \u00abfrastagliato come quello dei laghi montani\u00bb (Biraghi) che agisce da immaginario elemento di congiunzione tra il manufatto edilizio e il bosco retrostante, il quale si impone come scenografica quinta vegetale. Tutti questi ambienti sono interconnessi tra di loro in maniera favorevolmente fluida, energetica, secondo un unico spazio continuo e aperto che stimola la socializzazione e genera la percezione di essere contemporaneamente all'interno e all'esterno dell'edificio, richiamando a un tempo le forme naturali (\u00e8 possibile infatti associare metaforicamente questa continuit\u00e0 planimetrica allo spazio illimitato della Natura, dove i vari spazi sono rielaborati come stanze e ambienti residenziali non per una chiara impostazione progettuale, bens\u00ec semplicemente per l'intervento delle strutture conoscitive \"a priori\" insite nella mente umana).\nCome abbiamo gi\u00e0 accennato \u00e8 possibile accedere al primo piano tramite il soggiorno, dove troviamo una scala che, al di l\u00e0 dell'aspetto pi\u00f9 prettamente funzionale, si pone come un vero e proprio elemento decorativo, anch'esso dalle gridate connotazioni naturalistiche. Al piano superiore, rispetto al pianterreno, gli spazi risultano particolarmente parcellizzati e sono serviti da un unico percorso indirizzato dai vari corridoi. Anche qui \u00e8 molto importante il rapporto con l\u2019esterno, esaltato da grandi terrazze ombreggiate da vegetazione rampicante. Gli ambienti collocati in questo piano, come gi\u00e0 detto in precedenza, presuppongono un livello di privacy maggiore: vi troviamo, infatti, la stanza dei giochi dei bambini, nonch\u00e9 altre stanze da letto dedicate agli ospiti e munite di \"bow windows\" opportunamente orientate in modo da catturare da est e da ovest i tiepidi raggi solari finlandesi. La copertura \u00e8 piana nel fabbricato principale (soluzione insolita per la Finlandia, nazione notoriamente interessata da intense precipitazioni nevose e perci\u00f2 caratterizzata generalmente da soluzioni a falde), mentre il piccolo edificio isolato della sauna \u00e8 ricoperto di zolle erbose.\nLa struttura portante di villa Mairea si compone di pilastrini di acciaio o di legno: tale scelta progettuale, rinunciando esplicitamente alle murature aventi funzioni strutturali, ha consentito ad Aalto di liberarsi dalla simmetria bloccata dell'architettura del passato e di manipolare in totale libert\u00e0 la collocazione delle pareti interne e delle finestre sulla facciata, provvedendo dunque a una maggiore aeroilluminazione del complesso edilizio. Tali ritti e traversi, in ogni caso, sono disposti secondo una maglia il cui modulo subisce continue anomalie, raddoppiando o triplicando i sostegni, disponendoli come un diaframma continuo all'ingresso e nella scala interna, legandoli insieme con corde o intrecciandole con piante rampicanti: queste varianti, apparentemente irrazionali e arbitrarie, si configurano come \u00abtentativi di evitare il ritmo architettonico artificiale nell'edificio\u00bb, per usare le parole dello stesso Aalto, desideroso in effetti di evitare una logica monodirezionale articolata in modo fiacco, meccanico, del tutto incompatibile con le dinamiche naturali. Per il medesimo motivo Aalto ingentilisce le linee rette del fabbricato inserendovi elementi curvi di modeste dimensioni, in modo tale da renderli meno tesi, scattanti, aumentando al contempo la sensazione di fluidit\u00e0 e continuit\u00e0: lo stesso Biraghi, d'altronde, osserva che nella costruzione si assiste a \u00abun inestricabile intreccio di naturale e artificiale, [dove] il rigore geometrico su cui \u00e8 impostata la pianta convive perfettamente - al punto da esserne quasi dissimulata - con la \"sinfonia\" spaziale del soggiorno, della sala da pranzo e della biblioteca, e con la selva di pali della scala\u00bb. Particolarmente calibrata, inoltre, la sistemazione luministica progettata per l'edificio, il quale beneficia in effetti di un calibratissimo dosaggio tra luce naturale ed artificiale che genera positivi risvolti emotivi nella psiche del fruitore. Anche in questo caso, ovviamente, Aalto non esita a prendere ispirazione dal mondo vegetale, predisponendo ... \u00abcolonne e pali di legno [che] ritmano lo spazio, qui fitti, l\u00ec radi; come fosse un canneto, nascondono e rivelano i luoghi, distinguono gli ambienti, filtrano la luce\u00bb (Servadio)."}
{"id": "3772845", "revid": "767487", "url": "https://it.wikipedia.org/wiki?curid=3772845", "title": "Amore che redime", "text": "Amore che redime (\"Mauvaise Graine\") \u00e8 un film del 1934 diretto da Billy Wilder e Alexander Esway.\n\u00c8 il primo film diretto da Billy Wilder nella sua lunga carriera di regista cinematografico.\nTrama.\n\"Storia su una banda di ladri di automobili e la loro Mata Hari, una giovane parigina di nome Jeannette. Jeannette, interpretata da una diciassettenne Danielle Darrieux, \u00e8 il prototipo di molte successive eroine di Wilder.\"\nProduzione.\nRiprese.\nLe scene dello stabilimento balneare sono state girate a l'Isle-Adam."}
{"id": "3772876", "revid": "1259603", "url": "https://it.wikipedia.org/wiki?curid=3772876", "title": "Vito Fumagalli", "text": "Biografia.\nVito Fumagalli si iscrive nel 1957 alla Facolt\u00e0 di Lettere e Filosofia dell'Universit\u00e0 di Pisa, vincendo contemporaneamente il concorso per un posto da alunno presso la Scuola Normale Superiore di Pisa. Scelse di dedicarsi agli studi sul\nMedioevo, entrando in contatto con studiosi quali Arsenio Frugoni, Giovanni Miccoli e Ottorino Bertolini. Con quest'ultimo discute nel 1961 la tesi su Geraldo d'Aurillac. Professore presso la Facolt\u00e0 di Lettere e Filosofia dell'Universit\u00e0 di Bologna a partire dall'anno accademico 1970-1971, consegue il titolo di Professore Straordinario nel 1976 e, infine, di Professore Ordinario nel 1979. Divenuto Direttore del Dipartimento di Paleografia e Medievistica dell'Universit\u00e0 di Bologna, si presenta nel 1994 da indipendente per i\nCristiano Sociali nelle liste del centro-sinistra ed \u00e8 eletto deputato. Muore, dopo lunga malattia, il 16 aprile 1997 a Bologna."}
{"id": "3772877", "revid": "642480", "url": "https://it.wikipedia.org/wiki?curid=3772877", "title": "Life (Zucchero)", "text": ""}
{"id": "3772878", "revid": "642480", "url": "https://it.wikipedia.org/wiki?curid=3772878", "title": "Glory (Zucchero)", "text": ""}
{"id": "3772879", "revid": "642480", "url": "https://it.wikipedia.org/wiki?curid=3772879", "title": "Devil in my mirror", "text": ""}
{"id": "3772881", "revid": "642480", "url": "https://it.wikipedia.org/wiki?curid=3772881", "title": "Spirit Together", "text": ""}
{"id": "3772882", "revid": "767487", "url": "https://it.wikipedia.org/wiki?curid=3772882", "title": "The Crickets", "text": "The Crickets sono un gruppo musicale statunitense, fondato a Lubbock nel febbraio del 1957 da Buddy Holly. La formazione originale comprendeva Buddy Holly (voce, chitarra), Niki Sullivan (chitarra), Joe Mauldin (basso) e Jerry Allison (batteria, unico membro ad essere presente in tutte le formazioni). Divennero la formazione standard per tutte le band rock dei decenni a venire (due chitarre, basso e batteria) ed influenzarono gli stessi Beatles, i quali scelsero il proprio nome ispirandosi al loro (\"crickets \"grilli\", beetle \"coleottero\u201d).\"\nThe Crikets con Buddy Holly.\nIl gruppo nacque come progetto di Buddy Holly, il quale deluso dai primi risultati ottenuti con la propria casa discografica, la Decca Records, volle incidere con un nuovo produttore. Non potendo utilizzare il proprio nome perch\u00e9 gi\u00e0 sotto contratto con la Decca, venne trovato il nome The Crickets. Dopo il grande successo di \"That'll Be the Day,\" che raggiunse il primo posto nella US Official Singles Chart, seguirono altri successi come \"Oh Boy!, Maybe Baby e Think It Over.\"\nDopo la morte di Buddy Holly.\nBuddy Holly aveva gi\u00e0 lasciato la band da alcuni mesi quando mor\u00ec nel 1959. Il gruppo prosegu\u00ec la propria attivit\u00e0 ingaggiando nuovi cantanti (in ordine cronologico: Earl Sinks, Jerry Naylor, Sonny Curtis e Gordon Payne). Pur non riuscendo a replicare i successi del periodo di Buddy Holly, riuscirono comunque ad entrare nelle classifiche inglesi fino al 1963, ed a proseguire la propria attivit\u00e0 sia discografica sia dal vivo fino agli anni '10 del secolo attuale. Nel 2012 il gruppo \u00e8 stato inserito nella Rock'n'roll hall of fame.\nLa band si \u00e8 esibita l'ultima volta nel febbraio del 2016, occasione in cui Jerry Allison annunci\u00f2 la fine dell'attivit\u00e0 della stessa."}
{"id": "3772883", "revid": "110435651", "url": "https://it.wikipedia.org/wiki?curid=3772883", "title": "Peugeot 206 WRC", "text": "La Peugeot 206 WRC \u00e8 una versione sportiva della Peugeot 206, specificatamente progettata per partecipare al Campionato del mondo rally, campionato in cui ha gareggiato dal 1999 al 2003 vincendo due volte il titolo piloti con Marcus Gr\u00f6nholm (2000 e 2002), tre volte quello costruttori (2000-2002).\nStoria.\nHa partecipato a cinque edizioni del mondiale WRC ottenendo cinque titoli mondiali e vincendo 24 prove del mondiale rally stesso, 15 con Marcus Gr\u00f6nholm, il quale si \u00e8 laureato due volte campione del mondo. Era equipaggiata con un 2000 turbo in grado di erogare 300 cavalli. Le prestazioni erano sorprendenti per un'auto cos\u00ec leggera infatti accelerava da 0-100 in appena 4 secondi per una velocit\u00e0 massima di circa 220\u00a0km/h. Poi le prestazioni cambiavano a seconda della messa a punto del cambio per i vari tracciati."}
{"id": "3772885", "revid": "767487", "url": "https://it.wikipedia.org/wiki?curid=3772885", "title": "Harry Haddock", "text": ""}
{"id": "3772887", "revid": "599013", "url": "https://it.wikipedia.org/wiki?curid=3772887", "title": "Nokere Koerse 2008", "text": "Il Nokere Koerse 2008, sessantatreesima edizione della corsa e valida come evento dell'UCI Europe Tour 2008 categoria 1.1, si svolse il 19 marzo 2008 su un percorso di 196,9\u00a0km. Fu vinta dal belga Wouter Weylandt che giunse al traguardo con il tempo di 4h51'20\", alla media di 40,759\u00a0km/h.\nPartenza con 191 ciclisti di cui 104 tagliarono il traguardo."}
{"id": "3772888", "revid": "339392", "url": "https://it.wikipedia.org/wiki?curid=3772888", "title": "If I Had a Gun", "text": ""}
{"id": "3772890", "revid": "131145", "url": "https://it.wikipedia.org/wiki?curid=3772890", "title": "Louis Claude Richard", "text": ""}
{"id": "3772893", "revid": "6923", "url": "https://it.wikipedia.org/wiki?curid=3772893", "title": "La Queue de Robespierre", "text": "La Queue de Robespierre (dal suo titolo completo: La Queue de Robespierre, ou les Dangers de la libert\u00e9 de la presse, \"La Coda di Robespierre, o i pericoli della libert\u00e0 della stampa\"), era un pamphlet del periodo termidoriano, pubblicato il 9 fruttidoro anno II (26 agosto 1794). Diretto contro i montagnardi termidoriani, considerati come i \u00ab continuatori \u00bb (della politica) di Maximilien de Robespierre, e firmati da \u00ab Felh\u00e9m\u00e9si \u00bb (anagramma di figli di M\u00e9h\u00e9e), scritto dal diplomatico e agente della polizia segreta M\u00e9h\u00e9e de la Touche, gi\u00e0 segretario di Jean-Lambert Tallien, inaugura un fiorire di pamphlet antigiacobini.\nMescolando politica e oscenit\u00e0 con una ispirazione libertina, \u00e8 seguito da un \"Suite \u00e0 la Queue de Robespierre\", da un \"Rendez-moi ma queue\", dagli \"Anneaux de la queue\", da un \"D\u00e9fends ta queue\", da un \"Jugement du peuple souverain qui condamne \u00e0 mort la queue infernale de Robespierre\", da \"La T\u00eate \u00e0 la Queue, ou Premi\u00e8re lettre de Robespierre \u00e0 ses continuateurs\", la maggior parte di M\u00e9h\u00e9e."}
{"id": "3772894", "revid": "3115", "url": "https://it.wikipedia.org/wiki?curid=3772894", "title": "Samuel Greig", "text": "Biografia.\nEntr\u00f2 nella marina da Guerra britannica molto giovane e si mise presto in luce per la sua preparazione in materia di marina e per il suo zelo e l'attenzione con la quale compiva i suoi doveri, qualit\u00e0 che gli fecero presto raggiungere il grado di tenente, aprendogli una brillante carriera. Quando la Russia chiese al governo britannico l'invio di alcuni ufficiali con il compito di migliorare il livello della Marina imperiale russa, il tenente Greig fu scelto per primo. Le sue qualit\u00e0 furono subito notate dalle autorit\u00e0 russe e presto egli venne nominato capitano.\nLa battaglia di Chesma.\nQuando poco tempo dopo scoppi\u00f2 la guerra fra Russia e Turchia Greig venne inviato, nel 1770, con la flotta comandata dal conte Alexey Orlov e dall'ammiraglio Grigory Spiridov, nel mediterraneo. La flotta turca, forte di circa 15 vascelli pi\u00f9 alcune fregate e galee, si scontr\u00f2 con quella russa, decisamente inferiore per numero di navi, nove vascelli e tre fregate, presso la Baia di Chesma. Dopo un aspro combattimento, la flotta turca si ritir\u00f2 all'interno della baia, ove poteva contare sul fuoco delle batterie turche di terra. Nonostante la posizione di forza assunta dalla flotta turca, il comandante russo era deciso ad attaccare ancora quella turca e possibilmente a distruggerla con le sue navi.\nAll'una di mattino il capitano Greig si port\u00f2 sul nemico con le sue navi e riusc\u00ec a distruggere quelle turche. Greig, coadiuvato in questa occasione da un altro ufficiale britannico, il tenente Drysdale, che agiva ai suoi ordini, inizi\u00f2 lo scontro a fuoco con le proprie mani. Questo pericoloso incarico (Drysdale si tuff\u00f2 in mare e nuot\u00f2 fino alla propria imbarcazione) fu portato a termine sotto un tremendo fuoco turco con l'incombente rischio di venire distrutti dall'esplosione delle proprie navi.\nLa flotta russa, sull'onda di questo successo, attacc\u00f2 le batterie turche poste sulla riva e alle nove del mattino era rimasto ben poco sia della citt\u00e0 turca che delle sue fortificazioni e della flotta. Questa impresa frutt\u00f2 a Greig, cui era stato assegnato il grado di commodoro per comandare le cannoniere che aveva utilizzato, il grado di ammiraglio, conferitogli dal conte Orlov e successivamente confermato dalla stessa imperatrice di Russia.\nLa pace fra le due potenze segu\u00ec a breve, ma le circostanze non diminuirono l'importanza dei servigi per svolgere i quali Greig venne impiegato dal governo russo. Egli continu\u00f2 instancabile a cercare di migliorare il livello della Marina imperiale russa, rivedendone il codice di disciplina ed infondendo con l'esempio in ogni settore di sua competenza, uno spirito combattivo che port\u00f2 la Marina russa a livello delle pi\u00f9 forti marine da guerra europee di allora.\nQuesti servigi furono pienamente apprezzati dall'imperatrice, che oltre a promuoverlo ammiraglio lo nomin\u00f2 anche governatore di Kron\u0161tadt. Nel 1782 divenne membro della Royal Society.\nLa fine.\nL'ammiraglio Greig si distinse successivamente nella Guerra russo-svedese dal 1788 al 1790. Egli infatti blocc\u00f2 la flotta svedese in porto mentre egli viaggiava trionfante nel mare aperto. Parecchi giorni dopo aver vinto la battaglia di Hogland, egli fu colpito da un violento attacco febbrile, dovette essere trasportato a Tallinn, ma mor\u00ec a bordo della sua nave, la \"Rostislav\", dopo pochi giorni di malattia.\nIl suo funerale venne celebrato nella cattedrale di Tallinn con gran pompa e magnificenza.\nPer alcuni giorni prima che fosse inumata, la sua salma rest\u00f2 esposta nel salone dell'ammiragliato e quindi fu celebrato un funerale con carrozza a sei cavalli coperti da paramenti neri e seguita da una gran folla con concorso di nobili, membri del clero, ufficiali della marina e dell'esercito di ogni grado, vestiti in alta uniforme, e fu salutata da salve di cannone sparate dalle navi della flotta.\nFamiglia.\nSamuel Greig spos\u00f2 Sarah Cook (1752\u20131793), figlia di Alexander Cook. Ebbero sette figli:\nIl figlio Aleksej, divenne anch'egli ammiraglio della Marina imperiale russa e Consigliere privato e Cavaliere di tutti gli ordini imperiali russi.\nUn altro figlio, Samuil, divenne console russo a Londra e spos\u00f2 una lontana cugina scozzese, Mary Somerville, che fu matematica e polimata.\nUn altro figlio, Ivan, viaggi\u00f2 a lungo in Cina ma non divenne famoso.\nIl nipote diretto Samuil Alekseevi\u010d Greig (1827-1887), divenne Ministro delle Finanze della Russia dal 1877 al 1880. Tenente generale, partecip\u00f2 alla difesa di Sebastopoli durante la guerra di Crimea ed \u00e8 sepolto nel Cimitero luterano di Smolenskoe a San Pietroburgo."}
{"id": "3772895", "revid": "767487", "url": "https://it.wikipedia.org/wiki?curid=3772895", "title": "Everett Dean", "text": ""}
{"id": "3772897", "revid": "287204", "url": "https://it.wikipedia.org/wiki?curid=3772897", "title": "LEN Champions League 2000-2001", "text": "La LEN Champions League 2000-2001 \u00e8 stata la trentottesima edizione del massimo trofeo continentale di pallanuoto per squadre europee di club.\nSi sono qualificate per la fase finale otto team, che hanno disputato un turno a gironi seguito dalla \"Final four\".\nNella piscina di casa, i croati dello Jug Dubrovnik hanno vinto la coppa per la prima volta, battendo in finale i campioni di Grecia dell'Olympiakos."}
{"id": "3772900", "revid": "599013", "url": "https://it.wikipedia.org/wiki?curid=3772900", "title": "Robert Hamilton", "text": "Fu il miglior marcatore al mondo sia nel 1899 sia nel 1904.\nCarriera.\nFu per 6 volte capocannoniere del campionato scozzese (1898, 1899, 1900, 1901, 1904, 1905)."}
{"id": "3772902", "revid": "621682", "url": "https://it.wikipedia.org/wiki?curid=3772902", "title": "Robert Cumming Hamilton", "text": ""}
{"id": "3772907", "revid": "767487", "url": "https://it.wikipedia.org/wiki?curid=3772907", "title": "Slats Gill", "text": ""}
{"id": "3772908", "revid": "767487", "url": "https://it.wikipedia.org/wiki?curid=3772908", "title": "Mistrovstv\u00ed \u010cech a Moravy 1901", "text": "Il Mistrovstv\u00ed \u010cech a Moravy 1901, sesta edizione del torneo, vide la vittoria dell'SK Slavia."}
{"id": "3772909", "revid": "767487", "url": "https://it.wikipedia.org/wiki?curid=3772909", "title": "Robert Smyth McColl", "text": "Dopo il ritiro fond\u00f2 assieme al fratello la catena di edicole RS McColl, in attivit\u00e0 ancora oggi."}
{"id": "3772911", "revid": "621682", "url": "https://it.wikipedia.org/wiki?curid=3772911", "title": "Robert McColl", "text": ""}
{"id": "3772917", "revid": "486946", "url": "https://it.wikipedia.org/wiki?curid=3772917", "title": "Ipssar", "text": ""}
{"id": "3772918", "revid": "767487", "url": "https://it.wikipedia.org/wiki?curid=3772918", "title": "Martina Gyurcsi", "text": "Carriera.\nCon la ha disputato i Giochi olimpici di Sydney 2000, i Campionati mondiali del 1998 e quattro edizioni dei Campionati europei (1999, 2001, 2003, 2009)."}
{"id": "3772919", "revid": "300067", "url": "https://it.wikipedia.org/wiki?curid=3772919", "title": "Martina Lupt\u00e1kov\u00e1", "text": ""}
{"id": "3772920", "revid": "300067", "url": "https://it.wikipedia.org/wiki?curid=3772920", "title": "Martina Gyurcsi-Lupt\u00e1kov\u00e1", "text": ""}
{"id": "3772921", "revid": "300067", "url": "https://it.wikipedia.org/wiki?curid=3772921", "title": "Martina Gyurcsi Lupt\u00e1kov\u00e1", "text": ""}
{"id": "3772922", "revid": "227910", "url": "https://it.wikipedia.org/wiki?curid=3772922", "title": "Mariegola della Confraternita dei santi Antonio Abate, Faustino e Giovita", "text": ""}
{"id": "3772924", "revid": "287204", "url": "https://it.wikipedia.org/wiki?curid=3772924", "title": "Martina Luptakova", "text": ""}
{"id": "3772926", "revid": "214753", "url": "https://it.wikipedia.org/wiki?curid=3772926", "title": "Ford Escort WRC", "text": "La Ford Escort WRC \u00e8 una versione da competizione della Ford Escort, specificatamente progettata per partecipare al Campionato del mondo rally, in cui ha gareggiato dal 1997 al 1998 vincendo due gare con Carlos Sainz nella stagione 1997.\nStagione 1997.\nLa vettura viene presentata al termine del Rally di Catalunya del 1996, ultima gara delle vetture Gruppo A, ma a differenza della rivale Subaru Impreza la Escort \u00e8 pressoch\u00e9 una Gruppo A ulteriormente evoluta secondo gli specifici regolamenti tecnici delle World Rally Car.\nLa vettura fa il suo esordio al Rally di Montecarlo 1997, con i due piloti ufficiali Carlos Sainz e Armin Schwarz.\nSainz conquista subito un buon secondo posto dietro a Piero Liatti, risultato che lo spagnolo ripeter\u00e0 anche in Svezia.\nAl Safari Rally Sainz si ritira per un problema meccanico mentre Schwarz finisce quarto, il tedesco poi termina 3\u00b0 in Portogallo con Sainz di nuova fuori gara.\nIn Spagna entrambe le Escort non vanno a punti ma Sainz centra la seconda posizione in Corsica.\nDalla gara successiva, il Rally di Argentina la Ford sostituisce Armin Schwarz con l'esperto Juha Kankkunen, che ottiene gi\u00e0 dall'inizio buoni risultati, in Grecia all'Acropolis Rally la Ford fa doppietta con Sainz primo davanti a Kankkunen; in Nuova Zelanda finiscono nello stesso ordine 2\u00b0 e 3\u00b0 e proprio nel round neozelandese la Escort WRC viene aggiornata e grazie all'omologazione FIA del 1\u00ba luglio 1997 viene equipaggiata con pi\u00f9 moderno e performante cambio sequenziale X-Trac a sei rapporti al posto del leveraggio ad \"H\" oltre a numerose altre evoluzioni su sospensioni, sistemi elettronici e sul controllo elettronico dei differenziali. Successivamente Kankkunen termina secondo in Finlandia, e poi al Rally d'Indonesia la Ford fa di nuovo doppietta con Sainz 1\u00b0 e Kankkunen 2\u00b0; sar\u00e0 l'ultima vittoria a livello mondiale della Escort Wrc.\nLe Ford sono veloci anche a Sanremo dove Sainz \u00e8 4\u00b0 per un soffio e Kankkunen \u00e8 6\u00b0.\nIn Australia Sainz \u00e8 primo quando si ritira, mentre nell'ultima gara dell'anno, in Galles, Kankkunen termina 2\u00b0 davanti a Sainz 3\u00b0.\nStagione 1998.\nNel 1998 la Ford, dopo il passaggio di Carlos Sainz alla Toyota, decide di schierare Juha Kankkunen ed il belga Bruno Thiry, quest'ultimo gi\u00e0 pilota dell'ovale blu nelle stagioni '95 e '96 a bordo della Ford Escort Gruppo A.\nLa stagione inizia con le migliori premesse viste le evoluzioni che la Ford ha apportato al modello, come il nuovo propulsore sviluppato dalla TWR di Tom Walkinshaw, nonostante il vicino pensionamento per lasciare il posto alla Ford Focus WRC.\nLa stagione parte bene, Kankkunen finisce 2\u00ba a Montecarlo terzo in Svezia mentre Thiry arriva rispettivamente 6\u00b0 e 8\u00b0.\nAl Safari Rally e al Rally di Portogallo, Bruno Thiry viene sostituito (causa infortunio) da Ari Vatanen, gran conoscitore dei fondi sterrati.\nVatanen termina al terzo posto nell'impegnativo Safari dove Kankkunen \u00e8 2\u00b0, mentre in Portogallo Vatanen \u00e8 5\u00b0 e Kankkunen soltanto 7\u00b0.\nLa gara successiva, il Rally di Spagna, vede il ritorno di Bruno Thiry, ma per il team gestito da Malcolm Wilson si tratter\u00e0 di un doppio ritiro con l'uscita di strada di Kankkunen ed il cedimento meccanico sulla Escort di Thiry.\nIn Corsica il belga Thiry si dimostra molto veloce ma a causa di alcuni errori, la gara sull'isola di Napoleone relega il belga al quinto posto, mentre Kankkunen termina soltanto nono.\nNelle due gare successive, Argentina e Grecia, Kankkunen termina al terzo posto, mentre in entrambe Thiry \u00e8 costretto al ritiro per rottura del motore.\nIn Nuova Zelanda Thiry esce rovinosamente di strada mentre Kankkunen \u00e8 4\u00b0.\nDopo il 3\u00ba posto di Kankkunen in Finlandia, la stagione procede in sordina per i due piloti Ford. Ma nell'ultima gara della stagione, il Rac Rally, Kankkunen e Thiry ottengono rispettivamente la 2\u00aa e la 3\u00aa posizione, terminando in maniera perfetta la carriera della gloriosa Escort nei rally.\nAltre competizioni.\nFin dall'esordio nel 1997 la Escort Wrc fu utilizzata da molti. La Escort poteva essere convertita dalla precedente versione Gruppo A in Wrc, cosa che aument\u00f2 notevolmente la sua diffusione, anche grazie al fatto che la stessa M-Sport vendeva ai piloti privati un kit di trasformazione.\n1997.\nNel 1997 Gr\u00e9goire de Mevius e Volkan Isik la usarono nel Campionato Europeo Rally. Fernando Peres acquist\u00f2 l'esemplare utilizzato al Safari da Schwarz per utilizzarlo nel campionato nazionale portoghese. Anche l'emiro arabo Mohammed Ben Sulayem sceglie la Escort WRC per le gare del Medio-Oriente.\nIl belga Patrick Snijers, grazie al supporto del Team Bastos riesce ad utilizzarla in alcuni round del Campionato Europeo e nel Campionato Belga. Un altro esemplare viene acquistato dal greco Leonidas Kirkos per il campionato nazionale.\n1998.\nIl 1998 \u00e8 un anno di grande attivit\u00e0 per la vettura inglese.\nMolti piloti decidono infatti di utilizzare proprio la Escort Wrc per i loro programmi.\nArmin Schwarz (Camp.Europeo), Gianfranco Cunico e Angelo Medeghini (Camp.Italiano), Patrick Snijers (Camp.Europeo e Belga), Leonidas Kirkos e Ioannis Papadimitriou (Camp.Greco), Jasen Popov (Camp.Europeo), Laurent Verhoestraete (Camp.Europeo e Belga), Sebastian Lindholm e Ari Latvala (Camp.Finlandese), Brian Green (Camp.Neozelandese), Alexander Nikonenko (Camp.Europeo e WRC), Wilhelm Stengg (Camp.Europeo e Austriaco), Gregorio Picar (Camp.Canarie), Valter Jensen (Camp.Norvegese) e Dmitri Malson (Camp.Europeo e Estone), oltre ai piloti che la utilizzarono l'anno precedente.\n1999.\nNel 1999 la lista dei piloti che utilizzano la vettura britannica aumenta, tra questi anche nomi di spicco come Janusz Kulig (Camp.Europeo e Polacco), Mats Jonsson (Camp.Europeo e Svedese) e Markko Martin (WRC).\nAnche Eamonn Boland (Camp.Irlandese), Kristian Poulsen (Camp.Europeo e WRC) e Serdar Bostanci (Camp.Turco) optano per la Escort Wrc, mentre in Italia le vetture del Jolly Club vengono affidate ad Andrea Navarra, Alex Fiorio e Giuseppe Grossi.\n2000.\nNel 2000 la Escort continua la sua attivit\u00e0 in mano a piloti privati. Enrico Bertone imbastisce un programma con il Jolly Club per il Campionato Europeo. Oltre a lui anche Jari Viita in Finlandia, Trond Sveindsvoll e Henning Solberg in Norvegia e Jussi Valimaki in Finlandia.\nNegli anni successivi l'utilizzo della vettura americana \u00e8 in calo, preferita alle WRC pi\u00f9 recenti. Le Escort passano di mano a piloti di minor spessore che le utilizzano in gare nazionali."}
{"id": "3772930", "revid": "729019", "url": "https://it.wikipedia.org/wiki?curid=3772930", "title": "Vinateros (metropolitana di Madrid)", "text": "Vinateros \u00e8 una stazione della Metropolitana di Madrid della linea 9.\nSi trova sotto il Camino de Vinateros tra l'incorcio con Calle del Arroyo Belincoso e l'incrocio con Calle del Corregidor Jos\u00e9 de Pasamonte, nel distretto di Moratalaz.\nStoria.\nLa stazione \u00e8 stata inaugurata il 31 gennaio 1980 assieme al primo tratto della linea che andava da Sainz de Baranda a Pavones.\nTra il 2006 e il 2007 ha subito un'opera di ammodernamento che ha interessato principalmente le volte, in modo da dare maggiore luminosit\u00e0 all'interno della stazione.\nAccessi.\nVestibolo Vinateros\nVestibolo Arroyo Belincoso aperto dalle 6:00 alle 21:40"}
{"id": "3772935", "revid": "1573940", "url": "https://it.wikipedia.org/wiki?curid=3772935", "title": "Daqdaqabad", "text": "D\u0101qd\u0101q\u0101b\u0101d (farsi \u062f\u0627\u0642\u062f\u0627\u0642 \u0622\u0628\u0627\u062f) \u00e8 una citt\u00e0 dello shahrest\u0101n di Kabudarahang, circoscrizione Centrale, nella provincia di Hamadan. Aveva, nel 2006, una popolazione di 4.879 abitanti."}
{"id": "3772938", "revid": "729019", "url": "https://it.wikipedia.org/wiki?curid=3772938", "title": "Artilleros (metropolitana di Madrid)", "text": "Artilleros \u00e8 una stazione della Metropolitana di Madrid della linea 9.\nSi trova sotto il Camino de Vinateros vicino all'incrocio con Calle Pico de Artilleros, nel distretto di Moratalaz.\nStoria.\nLa stazione \u00e8 stata inaugurata il 31 gennaio 1980 assieme al primo tratto della linea che andava da Sainz de Baranda a Pavones.\nAccessi.\nVestibolo Juan de Bobadilla\nVestibolo Pico de Artilleros Aperto dalle 6:00 alle 21:40 \"mecanizzato i giorni feriali dalle 6:00 alle 13:50\""}
{"id": "3772939", "revid": "371529", "url": "https://it.wikipedia.org/wiki?curid=3772939", "title": "No M\u00e1s Fight", "text": "Il match conosciuto come No M\u00e1s Fight \u00e8 stato un celebre incontro di pugilato tra i pesi welter Sugar Ray Leonard e Roberto Dur\u00e1n, disputatosi il 25 novembre 1980 presso il Louisiana Superdome (oggi denominato Mercedes-Benz Superdome) di New Orleans.\nL'incontro.\nLa denominazione \"No M\u00e1s Fight\" (o talvolta solo \"No Mas\") si riferisce alla frase che Dur\u00e0n sembr\u00f2 pronunciare nell'ottavo round (\"No m\u00e1s, no mas\": \"Ora basta\") abbandonando il match e consegnando la vittoria allo sfidante. La frase \u00e8 stata in seguito smentita da Dur\u00e1n e la sua veridicit\u00e0 \u00e8 oggetto di discussione: l'eco mediatica dell'incontro e il suo insolito e drammatico epilogo hanno tuttavia consolidato questo termine per ricordare il match.\nSi tratta del secondo dei tre incontri tra Ray Leonard e Dur\u00e1n, dopo quello disputato qualche mese prima (il 20 giugno 1980 a Montr\u00e9al) e un terzo incontro, disputato il 7 dicembre 1989.\nNel primo incontro del giugno 1980, Leonard difendeva il titolo di campione WBC e Dur\u00e1n era il primo sfidante: il verdetto unanime (148-147, 145-144, 146-144) assegn\u00f2 la vittoria a Dur\u00e1n e subito dopo il match si crearono i presupposti di una rivincita, che avvenne a novembre.\nOltre al celebre finale, il match si caratterizz\u00f2 per la tattica provocatoria tenuta per l'intero incontro da Leonard, che sin dall'inizio cerc\u00f2 d'infastidire Dur\u00e1n, tenendolo quasi costantemente alla distanza, fino alla sua resa. Ufficialmente l'incontro vide la vittoria di Ray Leonard per ko tecnico al minuto 2:44 dell'8\u00ba round: il verdetto dei giudici era al momento 68-66, 68-66 e 67-66. Leonard si riprese cos\u00ec la cintura di campione WBC.\nNell'intervista che segu\u00ec il match Dur\u00e1n afferm\u00f2 di avere avuto dei crampi allo stomaco e di aver cos\u00ec deciso di interrompere la sfida.\nRiferimenti nella cultura di massa.\nSull'incontro, e pi\u00f9 in generale sulla vita di Dur\u00e1n, \u00e8 stato prodotto il film \"Hands of Stone\" (lett. \"Mani di pietra\", dal soprannome \"Manos de Piedra\" del pugile panamense) per la regia di Jonathan Jakubowicz con \u00c9dgar Ram\u00edrez (nel ruolo del pugile), Robert De Niro e Usher Raymond."}
{"id": "3772941", "revid": "287204", "url": "https://it.wikipedia.org/wiki?curid=3772941", "title": "Nazionale di pallacanestro femminile della Slovacchia", "text": "La nazionale di pallacanestro femminile della Slovacchia, selezione delle migliori giocatrici di pallacanestro di nazionalit\u00e0 slovacca, rappresenta la Slovacchia nelle competizioni internazionali femminili di pallacanestro organizzate dalla FIBA ed \u00e8 gestita dalla Federazione cestistica della Slovacchia.\nStoria.\nNazionale cecoslovacca (1932-1992).\nNel periodo compreso fra il 1932 ed il 1992, ha fatto parte della Cecoslovacchia.\nNazionale slovacca (dal 1993).\nAffiliata alla FIBA dal 1993, il team nazionale slovacco ha partecipato a una edizione delle Olimpiadi e a due dei Mondiali.\nAgli Europei, in 9 partecipazioni, ha vinto una medaglia d'argento e una di bronzo.\nPiazzamenti.\nPer tutte le competizioni, nel periodo 1932-1992, ha fatto parte della ."}
{"id": "3772942", "revid": "729019", "url": "https://it.wikipedia.org/wiki?curid=3772942", "title": "Pavones (metropolitana di Madrid)", "text": "Pavones \u00e8 una stazione della Metropolitana di Madrid della linea 9.\nSi trova sotto Calle Hacienda de Pavones, nel distretto di Moratalaz.\nStoria.\nLa stazione \u00e8 stata inaugurata il 31 gennaio 1980 assieme al primo tratto della linea che andava da Sainz de Baranda alla stessa stazione di Pavones, rimanendo capolinea della linea fino al 1\u00ba dicembre 1998, quando la linea venne prolungata fino alla stazione di Puerta de Arganda.\nNel 2005, in superficie, \u00e8 stato costruito un piccolo scambiatore per autobus, centralizzando in questo modo i capolinea di diverse linee, che in precedenza erano sparsi per il distretto di Moratalaz.\nAccessi.\nVestibolo Pavones"}
{"id": "3772943", "revid": "1372005", "url": "https://it.wikipedia.org/wiki?curid=3772943", "title": "Manuele Boutoumites", "text": "Il servizio per Alessio I Comneno.\nManuele Boutoumites fa la sua prima apparizione nell'Alessiade di Anna Comnena in cui si apprende che Alessio I Comneno, nel 1086, lo nomin\u00f2 condottiero della flotta che sped\u00ec contro Abu'l Qasim il semi indipendente governatore della Turchia appartenente alla dinastia dei Selgiuchidi.\nQasim stava preparando, infatti, un attacco contro le flotte bizantine stanziate nel Mar di Marmara, per questo motivo Alessio I, scopertolo, decise di giocare d'anticipo mandando oltre alla flotta anche le truppe di terra del generale Tatikios. Il piano ebbe successo, Qasim fu costretto a ritirarsi a Nicea dove accett\u00f2 una tregua con i bizantini.\nSei anni dopo il Megas Doux John Doukas sconfisse l'emiro di Smirne Tzachas e Manuele insieme ad altri fu dato in ostaggio all'emiro come garanzia per permettergli di lasciare pacificamente l'isola di Lesbo. Quando fu rilasciato Manuele fu mandato a sopprimere due ribellioni, una a Creta e l'altra a Cipro dove la citt\u00e0 di Kyrenia era rapidamente caduta in mano ai rivoltosi. Secondo la tradizione Manuele fece erigere a Pedoulas il Monastero di Kykkos.\nL'Assedio di Nicea.\nI sei anni trascorsi a combattere per Alessio I gli fruttarono la stima e la gratitudine del sovrano che lo ricompens\u00f2 affidandogli le trattative che avrebbero portato alla partecipazione del re alla Prima crociata del 1096. Quando la flotta di Ugo I di Vermandois naufrag\u00f2 mentre era diretta verso la Grecia Manuele fu chiamato per recuperare l'equipaggio ed il principe da Durazzo a Costantinopoli nel 1097 fu messo alla testa dell'esercito che accompagn\u00f2 i crociati contro i turchi in Anatolia. Il primo grande ostacolo incontrato dai Crociati fu la citt\u00e0 di Nicea, roccaforte dei Selgiuchidi, che dovette essere assediata. Alessio I aveva istruito Manuele affinch\u00e9 facesse in modo che la citt\u00e0 si arrendesse a lui e non ai crociati per questo motivo fin dall'inizio dell'assedio Manuele scrisse numerose lettere all'emiro per convincerlo ad arrendersi a lui sia con le promesse di un'amnistia che con le minacce di un massacro generale che i crociati avrebbero sicuramente compiuto se avessero messo le mani sulla citt\u00e0. La strategia di Manuele ebbe la meglio e i turchi accordarono l'ingresso, pacifico, in citt\u00e0, due giorni dopo per\u00f2 giunse la notizia dell'arrivo di truppe di rinforzo da parte del sultano Qilij Arslan I e l'esercito crociato fu costretto a ritirarsi. Le forze appena giunte furono presto sconfitte dagli occidentali e Manuele prese il controllo di Nicea aprendo una strada per l'arrivo dei rifornimenti attraverso il Lago di \u0130znik. Quando Manuele entr\u00f2 in citt\u00e0 mostr\u00f2 alla popolazione la Crisobolla che gli aveva dato il suo re e promise al sultano, a sua moglie ed alla sorella grandi onori pur badando a non mettere a parte i comandanti crociati di questo accordo. Tuttavia gli occidentali, cui era stato vietato il saccheggio, iniziarono a subodorare qualcosa e per non perdere la loro alleanza Alessio I fece loro grandi donazioni in termini di denaro, cavalli e regalie varie.\nAlla fine il sultano e la sua famiglia poterono lasciare Nicea indisturbati andando fino a Costantinopoli e la citt\u00e0 non fu saccheggiata. Questi avvenimenti per\u00f2 portarono ad un inacidimento delle relazioni fra bizantini e crociati che si sentirono ingannati nell'essere stati lasciati fuori da giochi dopo le perdite che avevano subito combattendo contro Qilij. Peggio ancora i soldati si sentirono oltraggiati nel non poter saccheggiare e depredare mentre i prigionieri musulmani venivano trattati con tanto riguardo.\nManuele comunque fu di nuovo ricompensato per i propri servigi e venne nominato Duce di Nicea.\nIl messo.\nNel 1099 Manuele venne mandato come messo presso Cipro alla corte di Boemondo I d'Antiochia, ma invece di trattare venne imprigionato e rilasciato solo due settimane dopo senza nessun accordo. Manuele si ritrov\u00f2 di nuovo contro di lui attorno al 1103, quando fu mandato in Cilicia; qua prese la citt\u00e0 di Adalia, quindi quella di Kahramanmara\u015f e la regione circostante.\nFra il 1111 ed il 1112 Manuele venne mandato come messo presso il Regno di Gerusalemme per assicurare il loro aiuto contro Tancredi d'Altavilla (1072\u20131112), reggente di Boemondo ad Antiochia che rifiutava di aderire al Trattato di Devol secondo il quale l'Antiochia sarebbe dovuta divenire uno stato vassallo di Bisanzio. Manuele part\u00ec quindi da Cipro per andare a Tripoli dove il conte locale Bertrando II di Tolosa acconsent\u00ec immediatamente ad aiutarlo contro Tancredi. Quindi Manuele e gli altri messi partirono per incontrare Baldovino I di Gerusalemme che stava assediando Tiro, Manuele prov\u00f2 in molti modi a convincere il sovrano ad appoggiare la causa di Alessio, ma questi non cedette, o forse non volle credere alle sue parole. L'ultima missione di Manuele si concluse quindi con un nulla di fatto e dovette tornare a Costantinopoli a mani vuote, da qui in poi di lui si perdono di nuovo le tracce e della sua morte non si sa nulla."}
{"id": "3772947", "revid": "648716", "url": "https://it.wikipedia.org/wiki?curid=3772947", "title": "John Smith (calciatore 1855)", "text": "Biografia.\nProveniente da Mauchline, nell'Ayrshire, fu studente in medicina all'Universit\u00e0 di Edimburgo, della cui squadra di rugby fece parte nel ruolo di seconda linea in considerazione della sua altezza (190 cm per circa 95 kg di peso).\nTornato al calcio, disciplina nel quale era cresciuto, fece dapprima parte della squadra universitaria poi si trasfer\u00ec a Glasgow presso il , con cui vinse tre Coppe di Scozia, nella finale della prima delle quali marc\u00f2 due goal.\nPer sette anni, tra il 1877 e il 1884, fu internazionale per la , con cui segn\u00f2 10 reti in 10 incontri; la sua ultima partita fu contro l' nell'edizione inaugurale del Torneo Interbritannico, che proprio un suo goal permise alla Scozia di vincere, con relativa conquista del trofeo.\nTrasferitosi a Londra nel , con tale squadra disput\u00f2 una partita contro il , club all'epoca gi\u00e0 professionistico, circostanza che gli caus\u00f2 la radiazione da parte della Scottish Football Association.\nRientr\u00f2 quindi in Scozia riprendendo la pratica del rugby negli Edinburgh Wanderers, e fu invitato ad aggregarsi alla selezione interbritannica dei che nasceva quell'anno e affrontava (in Australasia) il primo \"tour\" della sua storia; durante la spedizione fu impiegato in massima parte come arbitro ma scese in campo anche in 9 incontri, sia pure senza presenza internazionale, e senza marcare punti.\nTerminato il \"tour\" smise anche con il rugby e trascorse il resto della sua vita a Kirkcaldy dove, in parallelo alla sua professione di medico, si dedic\u00f2 anche all'arbitraggio calcistico."}
{"id": "3772949", "revid": "228587", "url": "https://it.wikipedia.org/wiki?curid=3772949", "title": "Andrew Nesbit Wilson", "text": ""}
{"id": "3772952", "revid": "1442080", "url": "https://it.wikipedia.org/wiki?curid=3772952", "title": "Eucamerotus foxi", "text": "L'eucameroto (Eucamerotus foxi) \u00e8 un dinosauro erbivoro appartenente ai sauropodi. Visse nel Cretaceo inferiore (Barremiano, circa 120 milioni di anni fa) e i suoi resti fossili sono stati ritrovati in Europa (Inghilterra). Questo dinosauro fa parte di una complessa tassonomia di sauropodi del Giurassico superiore - Cretaceo inferiore europeo, basati su resti frammentari.\nClassificazione.\nQuesto dinosauro \u00e8 noto per alcune vertebre dorsali incomplete, ritrovate nell'800 da William D. Fox nei pressi della baia di Brighstone, nell'isola di Wight, nella formazione Wessex (Wealden). Le vertebre, comprendenti anche un arco neurale e una dorsale di un giovane, vennero studiate da John Hulke, che nel 1871 descrisse il genere senza per\u00f2 designarne una specie n\u00e9 un olotipo. Nel giro di pochi anni, le vertebre vennero \"dimenticate\" dagli altri studiosi del tempo, e numerosi autori attribuitono questi resti ad altri sauropodi del Cretaceo inglese, come \"Ornithopsis\" e \"Pelorosaurus\". \nNel 1995 William T. Blows ristudi\u00f2 le vertebre e le consider\u00f2 appartenere a un genere valido di sauropodi brachiosauridi. Blows selezion\u00f2 una delle vertebre come olotipo, design\u00f2 le restanti come paratipi e attribu\u00ec l'epiteto specifico (\"foxi\", in onore dello scopritore) al genere \"Eucamerotus\". Lo studioso, inoltre, attribu\u00ec a questo genere di dinosauri anche altre vertebre provenienti dalla stessa formazione, e ritenne che a \"Eucamerotus\" appartenesse anche uno scheletro incompleto, noto come MIWG-BP001. Quest'ultima attribuzione non \u00e8 generalmente accettata dagli altri studiosi, e sfortunatamente questo scheletro non \u00e8 mai stato descritto ufficialmente. \nPi\u00f9 recentemente, alcuni studi ritengono \"Eucamerotus\" un brachiosauride di dubbia identit\u00e0 (Naish e Martill, 2001), mentre altri ritengono addirittura che i resti siano privi di caratteri diagnostici da non permettere nemmeno una classificazione a livello di famiglia (Upchurch et al., 2004); altri ancora, infine, classificano \"Eucamerotus\" tra i titanosauri, il gruppo di sauropodi pi\u00f9 diffuso nel Cretaceo (Santucci e Bertini, 2005).\nDescrizione.\nCome tutti i sauropodi, \"Eucamerotus\" doveva essere un grande erbivoro quadrupede con collo e coda lunghi, zampe colonnari e un corpo voluminoso. Le vertebre, lunghe una ventina di centimetri, fanno supporre che \"Eucamerotus\", se fosse stato un brachiosauride, dovesse raggiungere una lunghezza di circa 15 metri (piuttosto modesta per un brachiosauride)."}
{"id": "3772953", "revid": "22356", "url": "https://it.wikipedia.org/wiki?curid=3772953", "title": "Eucamerotus", "text": ""}
{"id": "3772956", "revid": "22356", "url": "https://it.wikipedia.org/wiki?curid=3772956", "title": "Europasaurus", "text": ""}
{"id": "3772958", "revid": "22356", "url": "https://it.wikipedia.org/wiki?curid=3772958", "title": "Jaklapallisaurus", "text": ""}
{"id": "3772960", "revid": "22356", "url": "https://it.wikipedia.org/wiki?curid=3772960", "title": "Drusilasaura", "text": ""}
{"id": "3772964", "revid": "729019", "url": "https://it.wikipedia.org/wiki?curid=3772964", "title": "Valdebernardo (metropolitana di Madrid)", "text": "Valdebernardo \u00e8 una stazione della Metropolitana di Madrid della linea 9.\nSi trova sotto al Bulevar de Indalecio Prieto, nel distretto di Vic\u00e1lvaro.\nStoria.\n\u00c8 stata inaugurata il 1\u00ba dicembre 1998, assieme al prolungamento della linea da Pavones a Puerta de Arganda.\nLa stazione avrebbe dovuto chiamarsi in origine \"Lucio de Mingo\", in onore dell'omonimo militare spagnolo, ma a causa delle pressioni della famiglia del vecchio proprietario dei terreni su cui \u00e8 stata costruita la stazione, Bernardo G\u00f3mez, la stazione ha assunto la denominazione attuale.\nAccessi.\nVestibolo Norte\nVestibolo Sur Vestibolo chiuso"}
{"id": "3772970", "revid": "4106", "url": "https://it.wikipedia.org/wiki?curid=3772970", "title": "Bassa bergamasca", "text": ""}
{"id": "3772971", "revid": "216537", "url": "https://it.wikipedia.org/wiki?curid=3772971", "title": "Ford Escort RS 1800", "text": ""}
{"id": "3772976", "revid": "34392", "url": "https://it.wikipedia.org/wiki?curid=3772976", "title": "Sciagura del treno 8017", "text": ""}
{"id": "3772980", "revid": "767487", "url": "https://it.wikipedia.org/wiki?curid=3772980", "title": "Mitja Fomin", "text": "Vincitore del premio russo Zolotoj grammofon (grammofono d'oro) e del festival Pesnja goda. Dal 1998 al 2009 fa parte della pop band russa Hi-Fi.\nBiografia.\n\u00c8 nato il 17 gennaio 1974 a Novosibirsk. Suo padre Anatolij era professore dell'istituto di comunicazione, mentre sua madre era ingegnere. Riguardo ai suoi genitori, Mitya ha detto:\nLa sorella Svetlana, dopo la laurea, ha lavorato in un gruppo di musica antica, e si \u00e8 trasferita in Italia con il marito, anche lui cantante.\nSentendolo parlare si pu\u00f2 pensare che Dmitrij abbia sempre saputo chi sarebbe diventato: da bambino, infatti, giocava a fare l'artista, cantando con il karaoke brani pop e rock. Dopo aver finito il liceo Dmitrij si \u00e8 iscritto alla facolt\u00e0 di medicina di Novosibirsk. Pi\u00f9 tardi durante un'intervista afferma:\nTuttavia, appena inizia a studiare, Mitya si concede un inaspettato periodo sabbatico, giungendo in Gran Bretagna dai suoi amici inglesi. Sia in Inghilterra che successivamente negli Stati Uniti Dmitrij accettava qualsiasi lavoro gli veniesse offerto per guadagnarsi da vivere, e contemporaneamente studiava lingua inglese.\nDurante quel periodo si avvicin\u00f2 al teatro musicale, iniziando a scrivere musica. Un anno dopo Mitya torna in Russia pi\u00f9 maturo, pur essendo convinto che negli Stati Uniti vi siano le migliori occasioni per esprimere il proprio talento.. Dmitrij ha continuato a studiare medicina, per\u00f2 capiva che non era la sua strada. Poche settimane prima degli esami, Mitya decide di partire per Mosca, per iniziare completamente \"da zero\", al fine di far avverare il suo sogno - frequentare l'universit\u00e0 teatrale.\nMitya supera con successo la prima fase di esami in diverse universit\u00e0. La sua, sembra una vita che ricorda i film d'azione: torna a Novosibirsk, supera gli esami di stato, si laurea in pediatria, e il giorno dopo torna a Mosca e si iscrive al VGIK, istituto operante nel campo della recitazione, dove al concorso si selezionavano solo 70 allievi. Questa azione ha sorpreso persino il professore del VGIK, Alessio Balatov, il quale ha ricordato in un'intervista l'iscrizione di Mitya Fomin.\nVivendo a Mosca, Mitya incontra presto i suoi vecchi amici di Novosibirsk, il produttore Eric Chanturia e il compositore Paolo Esenin, che gli offrono il ruolo di solista del nuovo progetto musicale, sotto il nome di Hi-Fi.\nGruppo Hi-Fi.\nIl 2 agosto 1998 \u00e8 il giorno ufficiale della fondazione del gruppo Hi-Fi. Le canzoni \"Ne dano\" e \"Besprizornik\" dall'album di debutto del gruppo \"Perviy kontakt\" raggiungono in poco tempo la una tale popolarit\u00e0 che gli consente di raggiungere le prime posizioni nella hit parade russa. L'inizio strabiliante della sua carriera musicale, e i tanti concerti, spingono Dmitrij di lasciare l'accademia d'arte VGIK. La carriera del cantante nel gruppo dura per 10 anni. In questo periodo la band ha pubblicato quattro album e registrato canzoni famose, come \"Glupye lyudi\", \"A my lyubili\", \"Sed'moy lepestok\", \"My ne angely\" . Tale successo spinge la banda a tenere diversi concerti per tutta la Russia..\nAlla fine del 2008 Dmitrij prende la decisione di lasciare il gruppo Hi-Fi, in quanto sente la necessit\u00e0 di cantare come solista. Quando ancora era il membro del gruppo, Dmitrij aveva iniziato a lavorare con altri autori, a registrare canzoni, per prepararsi alla carriera di solista. Il 1\u00ba gennaio 2009 il contratto con il gruppo Hi-Fi si conclude.\nDopo due mesi dalla rottura con la band, Dmitrij forma un proprio team, registra canzoni e da concerti di successo, ma comprendeva che senza un buon produttore sarebbe stato difficile scalare le classifiche nazionali e arrivare al successo.\nIl 1\u00ba marzo 2009 inizia ufficialmente la collaborazione con il produttore Maxim Fadeev. Il produttore estrapola da tutto il materiale di Dmitrij la canzone \"Dve zemli\", canzone che alla fine di marzo vede uscirne l'anteprima su \"Russkoe Radio\" alla quale segue poco dopo il videoclip, girato dal giovane regista Eugenio Kuritsin sotto la supervisione dello stesso produttore. Il video raggiunge la prima posizione nella \"Russkaya desyatka\" su MTV Russia. La collaborazione tra Fomin e Fadeev continua per sei mesi, e il 1\u00ba settembre, di comune accordo con il produttore, Dmitrij smette di collaborare.\nNel gennaio 2010 esce il secondo singolo del cantante, \"Vot i vsyo\". In 7 mesi la canzone viene suonata nelle diverse radio del paese pi\u00f9 di 350\u00a0000 volte&lt;ref name=\"http://www.tophit.ru\"&gt;&lt;/ref&gt; restando per 19 settimane nella principale hit-parade del paese, la \"Zolotoy Grammofon\", arrivando alla seconda posizione della classifica.\nIl 14 giugno 2010 esce il terzo singolo di Mitya, \"Vsyo budet horosho\" (versione inglese \"Ok!\", anche in airplay radiofonico). La canzone viene proposta su \"Russkoe Radio\", \"Europa Plus\", \"Hit FM\" e su altre radio, salendo fino alla terza posizione nella classifica dell'airplay russo. Grazie a tale successo riceve il premio musicale nazionale \"Zolotoy Grammofon\", anche per essere stata 22 settimane in classifica. Il videoclip, vede il debutto del cantante come regista e viene girato sul mare Mediterraneo nelle acque delle isole greche. Al video partecipa anche il rapper StuFF.\nNell'estate del 2010 pubblica il suo primo l'album: \"Tak budet\". L'album riceve dai critici recensioni contraddittorie. Viene anche descritto come \"ritmico, relax, chillout, ambient, leggero dance. Il cantante agisce secondo la musicalit\u00e0 del gruppo Hi-Fi, senza lasciarsi influenzare da stili estremi\".\nNell'ottobre 2010 viene girato il videoclip per la canzone \"Perezimuem\", con Mitya sempre alla regia. La canzone raggiunge la 14\u00aa posizione nella classifica dell'hit parade russa.\nLa fine del marzo 2011 vede la pubblicazione del suo quinto singolo: \"Ogni bol'shogo goroda (Paninaro)\" - con la partecipazione della band pop britannica, Pet Shop Boys (il brano \u00e8 un remake del loro \"Paninaro '95\"). Il video viene girato a San Pietroburgo e a Cuba nella citt\u00e0 dell'Avana. Regista del video \u00e8 stato lo stesso Mitya. Il videoclip giunge in prima posizione in \"Russian chart\" del canale \"Muz-TV\", mentre la canzone riceve il premio musicale nazionale \"Zolotoy Grammofon\" grazie alla sua permanenza in classifica per ben 27 settimane.\nNel luglio 2011 viene girata a Hong Kong la prima parte del video \"Ne maneken\" insieme alla cantante russa Cristina Orsa. Il resto viene girato a Mosca. Questo video venne diretto dal gruppo professionale Marat Adeshin e vede la sua pubblicazione nel mese di ottobre 2011. Secondo l'artista, il video della canzone \"Ne maneken\" fu il pi\u00f9 costoso di tutta la sua carriera.\nIl 21 ottobre 2011 esce il singolo \"Sadovnik\", la cui anteprima \u00e8 andata in onda su \"Russkoe Radio\" e il cui video \u00e8 stato girato nella capitale dell'Abcasia. Il 17 novembre 2011 ha visto a Minsk presso il Circo di Stato della Bielorussia l'anteprima del nuovo progetto dell'artista, lo spettacolo musicale \"Vsyo budet horosho\"."}
{"id": "3772984", "revid": "1305772", "url": "https://it.wikipedia.org/wiki?curid=3772984", "title": "Rose's Turn", "text": "Rose's Turn (\"Il turno di Rose\") \u00e8 l'ultima canzone del musical del 1959 \"\", musical composto da Jule Styne con le liriche di Stephen Sondheim . L'interprete pi\u00f9 famosa della canzone \u00e8 Ethel Merman, l'originale Rose di Broadway.\nIn \"Gypsy\" la canzone viene cantata sul finale del secondo atto. Rose, dopo aver lavorato per anni duramente a questo proposito, riesce a fari diventare la figlia Rose (in arte Gypsy Rose Lee) una stella del burlesque. Tuttavia, dopo essere diventata celebre in tutti gli Stati Uniti, Gypsy si distacca dalla madre, fino ad ordinarle di lasciarla in pace e libera di vivere la propria vita.\nRose, abbandonata dalla figlia, canta la propria frustrazione per aver sprecato la propria vita per far diventare la figlia ingrata una grande stella del teatro. Rose afferma che la sua tragedia \u00e8 di essere anta troppo presto e di aver cominciato troppo tardi: se avesse cominciato a lavorare fin da giovane sarebbe riuscita a diventare lei stessa una stella.\nLa canzone \u00e8 un pastiche dei brani musicali di Gypsy \"May We Entertain You?\" e \"Everything's Coming up Roses.\""}
{"id": "3772989", "revid": "599013", "url": "https://it.wikipedia.org/wiki?curid=3772989", "title": "Alan Gilzean", "text": "Biografia.\n\u00c8 morto l'8 luglio 2018 a 79 anni a causa di un tumore al cervello poche settimane dopo averne dato notizia.\nCarriera.\nGilzean inizi\u00f2 la carriera in Scozia tra le file del Dundee, dove segn\u00f2 169 reti in 190 presenze.\nCentravanti di buon livello, con i suoi gol port\u00f2 la squadra alla vittoria del campionato scozzese nel 1961-1962 oltre ad arrivare alle semifinali in Europa nella stagione seguente.\nIl Tottenham lo port\u00f2 a Londra nel dicembre 1964 pagandolo \u00a372,500, strappandolo alla concorrenza del Torino e di altre squadre inglesi.\nPer dieci anni difese i colori del Tottenham mettendo insieme oltre 300 partite e portando il club al successo in FA Cup e Coppa UEFA.\nAmato e apprezzato dai tifosi degli \"Spurs\", ben presto divenne l'idolo di White Heart Line con tanto di soprannome 'King of White Hart Lane'."}
{"id": "3772994", "revid": "599013", "url": "https://it.wikipedia.org/wiki?curid=3772994", "title": "David Mathers", "text": "Carriera.\nClub.\nHa giocato nella prima divisione scozzese.\nNazionale.\nHa giocato la sua unica partita in nazionale il 25 maggio 1954, nell'amichevole vinta per 2-1 sul campo della Finlandia; sempre nel 1954 \u00e8 anche stato convocato per i Mondiali, nei quali non \u00e8 per\u00f2 mai sceso in campo."}
{"id": "3772995", "revid": "217591", "url": "https://it.wikipedia.org/wiki?curid=3772995", "title": "Madonna della Divina Provvidenza", "text": "La Madonna della Divina Provvidenza \u00e8 un titolo che la Chiesa cattolica conferisce a Maria per celebrare il dono fondamentale che Dio fa di se stesso all'umanit\u00e0, il titolo di Madre di Ges\u00f9, da cui viene la salvezza, dono amoroso e gratuito di Dio, espresso appunto con la parola teologica \"Provvidenza\" che condensa gli avvenimenti dell'Incarnazione e della Redenzione.\nStoria.\nL'origine di tale titolo viene fatta risalire al quadro \"Mater Divinae Providentiae\" dipinto da Scipione Pulzone intorno al 1580. Tale dipinto \u00e8 stato donato nel 1663 all'ordine dei Chierici Regolari di San Paolo, noti come Barnabiti, i quali lo esposero nella Chiesa di San Carlo ai Catinari a Roma.\nNel 1774 Papa Clemente XIV autorizzer\u00e0 la Confraternita laica di Nostra Signora della Divina Provvidenza per la promozione delle opere di carit\u00e0 e misericordia cristiana. Sar\u00e0 Papa Gregorio XVI a elevarla nel 1839 al grado di Arciconfraternita.\nIl 5 agosto 1896 Padre Benedetto Nisser, Superiore Generale dei Barnabiti, stabil\u00ec che ogni chierico regolare doveva avere una copia di tale dipinto nella propria residenza.\nIn Italia.\nIn diocesi di Imola (BO) la Madonna della Divina Provvidenza \u00e8 venerata in tre chiese e in tre immagini diverse. La pi\u00f9 antica \u00e8 nella chiesa parrocchia di Sasso Morelli, dove \u00e8 conservato un dipinto, attribuibile al Cavallucci, dono del pontefice Pio VII a Cosimo Morelli per ornare la sua residenza da poco ultimata in questa localit\u00e0; l'ultima domenica di settembre \u00e8 festeggiata solennemente e una Confraternita locale porta il suo nome. Altre immagini sono nell'Istituto Santa Caterina, fondato dal Servo di Dio Angelo Bughetti, e nella chiesa del Suffragio in piazza Matteotti.\nSan Luigi Orione ha voluto che la sua Congregazione portasse il nome di \"Piccola Opera della Divina Provvidenza\" perch\u00e9 riteneva essere un piccolo segno della Provvidenza di Dio verso i bisognosi. Maria \"Madre della Divina Provvidenza\" ne \u00e8 la patrona, poich\u00e9 come diceva il santo tortonese tutto quello che c'\u00e8 di buono nella Congregazione \u00e8 \"grazia di Maria\".\nAll'estero.\nPorto Rico.\nNostra Signora della Divina Provvidenza \u00e8 la patrona di Porto Rico.\nStati Uniti.\nLa devozione della Madonna della Divina Provvidenza giunge in America quando il cappellano delle Suore della Provvidenza di Santa Maria dei Boschi in Indiana, Monsignor A. J. Rawlinson, vide una copia del dipinto \"Mater Divinae Providentiae\" all'Universit\u00e0 Cattolica d'America. In un viaggio a Roma nel 1925 raccolse informazioni su tale devozione e ritorn\u00f2 con riproduzioni del dipinto a Santa Maria dei Boschi."}
{"id": "3772996", "revid": "108170648", "url": "https://it.wikipedia.org/wiki?curid=3772996", "title": "Macinacaff\u00e8", "text": "Il macinacaff\u00e8 (detto anche macinino del caff\u00e8) \u00e8 un piccolo utensile domestico che serve a polverizzare i grani del caff\u00e8.\nStoria.\nLe prime importazioni di caff\u00e8 nell'Europa del XVI secolo, implicarono l'esigenza di creare uno strumento che potesse macinarne i suoi semi, ma conservandone l'aroma originale.\nDivenne subito chiaro che i macinaspezie andavano parzialmente adattati, ma poi abbandonati perch\u00e9 corrosivi. Per macinare il caff\u00e8, il primo metodo conosciuto fu l'utilizzo di un mortaio per pestare i semi tostati.\nI primi prototipi di macinacaff\u00e8 apparvero contemporaneamente in Europa e Turchia nel XVII secolo. In Turchia, i macinatori erano costituiti da un cilindro di rame o di ottone. Intagliate o decorate con pietre preziose, erano dotati di un meccanismo composto da un pozzo verticale che azionava una ghiera zigrinata, spesso con un manico pieghevole che si inseriva nella parte superiore del macinatore.\nIl paese europeo dove maggiormente si diffuse questo strumento, fu la Francia, anche se il primo vero modello di macinino fu costruito da Richard Dearmann, un fabbro inglese di Birmingham, nel 1799. Successivamente, ebbe una grande diffusione negli Stati Uniti, dove nel 1818, Increase Wilson deposit\u00f2 il brevetto del primo macinacaff\u00e8 a muro.\nDopo la Rivoluzione industriale, la produzione del macinacaff\u00e8 non fu pi\u00f9 attivit\u00e0 artigianale, e nacquero diverse imprese nel settore. Su tutte, la francese Peugeot, che avvi\u00f2 tale produzione verso il 1842. In Italia, prima impresa costruttrice di macinini fu la piemontese Tre Spade.\nCaratteristiche.\nIl macinacaff\u00e8 cos\u00ec come concepito ai nostri giorni, funziona per mezzo della corrente elettrica e lavora in modalit\u00e0 semi-automatica. Nella parte superiore \u00e8 costituito fondamentalmente da un grosso cilindro dove vanno depositati i grani del caff\u00e8, con all'interno due lame in acciaio oppure, nei modelli professionali, una macina elicoidale centrifuga, che servono per la frantumazione dei grani.\nLa parte inferiore \u00e8 simile alla macchina da caff\u00e8, in cui sono presenti un pulsante per la sua accensione, una manovella per regolare la temperatura, una base dove porre una tazza, ed al suo interno le componenti elettroniche ed elettriche."}
{"id": "3773001", "revid": "767487", "url": "https://it.wikipedia.org/wiki?curid=3773001", "title": "Billy Steel", "text": ""}
{"id": "3773002", "revid": "621682", "url": "https://it.wikipedia.org/wiki?curid=3773002", "title": "William Steel", "text": ""}
{"id": "3773006", "revid": "6923", "url": "https://it.wikipedia.org/wiki?curid=3773006", "title": "William Kurt Black", "text": "Ha sviluppato il concetto di \"control fraud\" (\"frode perpetrata da chi dovrebbe controllare\").\nBiografia.\n\u00c8 specializzato in reati finanziari, finanza pubblica, economia e altri temi di diritto. Nel 2012 ha partecipato al primo summit italiano sulla Teoria della Moneta Moderna."}
{"id": "3773010", "revid": "86599", "url": "https://it.wikipedia.org/wiki?curid=3773010", "title": "52P/Harrington-Abell", "text": "52P/Harrington-Abell \u00e8 una cometa periodica appartenente alla famiglia delle comete gioviane. Nel 1998 la cometa \u00e8 andata soggetta ad un outburst, ossia un aumento improvviso di luminosit\u00e0."}
{"id": "3773011", "revid": "642242", "url": "https://it.wikipedia.org/wiki?curid=3773011", "title": "William K. Black", "text": ""}
{"id": "3773012", "revid": "6923", "url": "https://it.wikipedia.org/wiki?curid=3773012", "title": "Aston Martin Cygnet", "text": "La Aston Martin Cygnet \u00e8 un'automobile prodotta dalla casa automobilistica inglese Aston Martin dal 2011 al 2013.\nSi tratta di un'utilitaria 2+2 posti, \"rebadging\" della Toyota IQ, dalla quale eredita la quasi totalit\u00e0 dei componenti.\nIl contesto.\nLa Cygnet \u00e8 uscita sul mercato a gennaio 2011, inizialmente solo nel Regno Unito, per poi essere venduta negli altri paesi europei entro il 2012. Le vendite della vettura non sono ristrette ad alcun tipo di clientela, tuttavia la casa britannica riconosceva la priorit\u00e0 di vendita ai clienti gi\u00e0 in possesso di altri suoi modelli. L'Ad di Aston Martin dichiar\u00f2 una previsione di vendita di circa 4.000 esemplari l'anno.\nIl modello.\nLa Cygnet condivide pianale, carrozzeria, gruppo motore-trasmissione e parte degli interni con la Toyota iQ. In comune si pu\u00f2 notare, per esempio, la console centrale e il volante.\nIl prezzo di partenza, in Italia, ammontava a 39.150 \u20ac (ma in alcune versioni, optional esclusi, poteva superare i 50.000 \u20ac), contro i circa 12.000 \u20ac dell'originale giapponese, un prezzo pari ad automobili di categoria superiore; l'aumento di pi\u00f9 di tre, anche quattro volte il prezzo originale sarebbe giustificato, secondo la casa, dalla maggior cura e qualit\u00e0 degli interni e dei materiali; questo nonostante nell'abitacolo siano comunque visibili alcuni componenti e plastiche Toyota.\nAl contrario delle altre automobili del marchio, la Cygnet \u00e8 equipaggiata con il motore Toyota a 4 cilindri in linea da 1,3 litri, capace di erogare 99\u00a0CV (73\u00a0kW) e dalle emissioni inquinanti molto pi\u00f9 parche rispetto alle altre sportive di casa Aston Martin. L'immissione sul mercato di questo modello, infatti, permette alla casa di abbassare la media delle emissioni emanate dalla flotta di vetture prodotte da Aston Martin, per rientrare nei nuovi parametri anti-inquinamento dell'Unione europea\nPer il 2013 \u00e8 stata prevista una versione elettrica, mai entrata in produzione, e un curioso prototipo dotato del motore 6.0 V12 delle altre Aston Martin, anch'esso mai prodotto. Nel 2018, tuttavia, Aston Martin ha prodotto, su richiesta di un cliente, un singolo esemplare dotato di motore V8 da 4.7 litri e 470 cavalli, presentato al Goodwood Festival of Speed dello stesso anno. A differenza del modello di serie, questo esemplare \u00e8 dotato di trazione posteriore e pu\u00f2 raggiungere una velocit\u00e0 massima di 274 chilometri orari. Il prezzo non \u00e8 stato dichiarato al pubblico.\nRicezione del mercato.\nAl momento del lancio del modello, molti detrattori avevano predetto un enorme flop nelle vendite, per via della differenza con i prodotti tradizionali della casa. Le vendite della Cygnet durante il primo anno sembrerebbero effettivamente confermare tali previsioni pessimistiche, ma Ulrich Bez (Ad di Aston Martin e forte promotore del progetto dell'\"utilitaria\") ha dichiarato che il basso livello delle vendite sarebbe stato causato dalla scarsit\u00e0 del parco auto a disposizione, e della lentezza con cui gli stabilimenti producono le vetture richieste.\nNel settembre 2013, anche a seguito della nuova amministrazione di Andrea Bonomi, \u00e8 stata annunciata la fine della produzione del modello a causa delle scarse vendite ottenute. Sempre Ulrich Bez ha dichiarato che la cessazione del modello \u00e8 dovuta al fatto che, nel 2014, la Toyota iQ sarebbe uscita di produzione, ma \u00e8 anche vero che uno dei primi obiettivi della nuova gestione del marchio inglese era proprio quello di togliere dal mercato la Cygnet, essendo un modello non in linea con la storia di Aston Martin e rivelatasi, alla prova dei fatti, un insuccesso di vendite e di immagine."}
{"id": "3773014", "revid": "767487", "url": "https://it.wikipedia.org/wiki?curid=3773014", "title": "George Ker", "text": "Carriera.\n Nel 1884 emigr\u00f2 in Nord America."}
{"id": "3773015", "revid": "621682", "url": "https://it.wikipedia.org/wiki?curid=3773015", "title": "Geordie Ker", "text": ""}
{"id": "3773019", "revid": "547034", "url": "https://it.wikipedia.org/wiki?curid=3773019", "title": "Graham Leggat", "text": "Biografia.\nNativo della Scozia, durante gli ultimi anni di carriera in Inghilterra fu contemporaneamente impiegato della Rank Xerox.\nDopo aver lasciato la guida dei Metros in Canada, divenne addetto alle pubbliche relazione della Carling O\u2019Keefe. Nello stesso periodo Leggat inizi\u00f2 la sua lunga carriera come commentatore di calcio e giornalista per emittenti e giornali canadesi.\nNel 1986 fu vice-presidente e general manager degli . Nel 2001 \u00e8 stato inserito nel Canada\u2019s Soccer Hall of Fame.\nSposato con Marilyn, ha avuto due figli, Karen e Graham Jr.\nCaratteristiche tecniche.\nLeggat era un'ala destra molto efficace in attacco, segnando nei campionati britannici pi\u00f9 di 200 gol in circa 400 partite, imponendosi come uno dei migliori giocatori scozzesi in quel ruolo.\nCarriera.\nClub.\nSin dall'et\u00e0 di 10 anni si fece notare come uno dei pi\u00f9 importanti prospetti del calcio scozzese. Dopo aver iniziato nelle selezioni scolastiche, a 17 anni viene ingaggiato dal e poi nel 1953 dall'.\nEsord\u00ec con i \"Dons\" nel settembre dello stesso anno dopo aver inizialmente militato nella seconda squadra, divenendo da quel momento in poi titolare inamovibile. Contribu\u00ec in maniera importante alla vittoria del primo titolo scozzese della sua squadra nella stagione 1954-1955, bench\u00e9 potesse allenarsi con il resto della squadra solo al sabato poich\u00e9 per il resto della settimana era impegnato come studente al Jordanhill College di Glasgow. Vinse anche la Scottish League Cup 1955-1956, battendo in finale il .\nNel 1958 venne acquistato per \u00a316.000 dagli inglesi del . Insieme a Jimmy Hill e Bobby Robson formava nei \"Cottegers\" un trio di \"teste pensanti\", che gestiva i tempi di gioco e le azioni della squadra.\nVenne ceduto nel 1966 al , ove per\u00f2 incapp\u00f2 in un infortunio che ne limit\u00f2 l'impiego.\nDopo un passaggio al e al , divenne allenatore delle giovanili dell'.\nNel 1971 si trasfer\u00ec in Canada per divenire allenatore-giocatore nei , franchigia della North American Soccer League. Leggat fece ingaggiare dai canadesi alcuni giocatori che aveva avuto all'Aston Villa. Mantenne l'incarico sino alla stagione seguente venendo sostituito a torneo in corso dal portoghese Artur Rodrigues, che sino a quel momento era stato suo assistente.\nNazionale.\nLeggat esordisce contro l'Inghilterra nel Torneo Interbritannico 1956. Con la nazionale scozzese ha partecipato al Campionato mondiale di calcio 1958, giocato in Svezia. \nHa inoltre vinto due edizioni del Torneo Interbritannico, nel 1956 e 1960."}
{"id": "3773021", "revid": "62004", "url": "https://it.wikipedia.org/wiki?curid=3773021", "title": "Nokere Koerse 2009", "text": "Il Nokere Koerse 2009, sessantaquattresima edizione della corsa e valida come evento dell'UCI Europe Tour 2009 categoria 1.1, si svolse il 18 marzo 2009 su un percorso di 192,9\u00a0km. Fu vinta dall'australiano Graeme Browne che giunse al traguardo con il tempo di 4h22'00\", alla media di 44,176\u00a0km/h.\nAll'arrivo 152 ciclisti tagliarono il traguardo."}
{"id": "3773023", "revid": "729019", "url": "https://it.wikipedia.org/wiki?curid=3773023", "title": "Mountainside", "text": "Mountainside \u00e8 un comune degli Stati Uniti d'America, nella Contea di Union, nello Stato del New Jersey."}
{"id": "3773024", "revid": "767487", "url": "https://it.wikipedia.org/wiki?curid=3773024", "title": "Sociologia del disastro", "text": "La Sociologia del disastro \u00e8 una branca della sociologia.\nGli studi inerenti a questa scienza sono stati effettuati prevalentemente negli Stati Uniti, ma anche in Germania e in Italia. Essa si occupa di analizzare non soltanto i disastri di natura locale, ma anche le catastrofi su larga scala. I disastri causati dagli esseri umani vengono considerati come le \"nuove conseguenze delle crisi sociali\" che affliggono le persone e i gruppi in modi particolarmente distruttivi. Uno dei pi\u00f9 importanti ricercatori in quest'area \u00e8 il professor Robert A. Stallings. La Sociologia del disastro \u00e8 strettamente connessa alla Sociologia dell'ambiente."}
{"id": "3773028", "revid": "716642", "url": "https://it.wikipedia.org/wiki?curid=3773028", "title": "Jimmy Davidson", "text": "Carriera.\nClub.\nHa giocato nella prima divisione scozzese.\nNazionale.\nHa partecipato ai Mondiali del 1954; con la nazionale scozzese tra il 1954 ed il 1955 ha totalizzato complessivamente 8 presenze ed una rete."}
{"id": "3773029", "revid": "599013", "url": "https://it.wikipedia.org/wiki?curid=3773029", "title": "Dagmar Hu\u0165kov\u00e1", "text": ""}
{"id": "3773030", "revid": "287204", "url": "https://it.wikipedia.org/wiki?curid=3773030", "title": "Dagmar Hutkova", "text": ""}
{"id": "3773031", "revid": "599013", "url": "https://it.wikipedia.org/wiki?curid=3773031", "title": "Micka\u00ebl Bourgain", "text": "Specialista della velocit\u00e0, ha vinto due medaglie di bronzo olimpiche e quattro titoli mondiali.\nCarriera.\nDopo aver vinto una prova di Coppa del mondo juniores su pista, nel 1999 firma il suo primo contratto professionistico con il team Cofidis. Negli anni seguenti, a partire gi\u00e0 dall'autunno 1999 e fino al 2009, si mette in evidenza aggiudicandosi quattordici prove di Coppa del mondo, soprattutto nella velocit\u00e0 e in quella a squadre, e quattro titoli nazionali francesi open, tre nel keirin e uno nel chilometro da fermo.\n\u00c8 comunque ai campionati del mondo che ottiene la grande notoriet\u00e0: con il terzetto della Nazionale francese conquista infatti quattro titoli iridati (2004, 2006, 2007 e 2009) nella velocit\u00e0 a squadre; a questi risultati si sommano una medaglia d'argento e tre di bronzo nella specialit\u00e0 individuale. Partecipa inoltre per due volte ai Giochi olimpici, nel 2004 ad Atene e nel 2008 a Pechino, riuscendo a fare suoi due bronzi, uno a squadre in Grecia e uno individuale quattro anni dopo.\nBench\u00e9 la sua specialit\u00e0 sia la pista, viene convocato a sorpresa per i giochi olimpici dal commissario tecnico della nazionale francese di ciclismo su strada Laurent Jalabert per disputare la prova in linea su strada nel 2012 a Londra."}
{"id": "3773032", "revid": "287204", "url": "https://it.wikipedia.org/wiki?curid=3773032", "title": "Mickael Bourgain", "text": ""}
{"id": "3773034", "revid": "599013", "url": "https://it.wikipedia.org/wiki?curid=3773034", "title": "Marcela Kalistov\u00e1", "text": "Carriera.\nCon la ha disputato i Giochi olimpici di Sydney 2000 e tre edizioni dei Campionati europei (1993, 1997, 1999)."}
{"id": "3773035", "revid": "287204", "url": "https://it.wikipedia.org/wiki?curid=3773035", "title": "Marcela Kalistova", "text": ""}
{"id": "3773036", "revid": "111325", "url": "https://it.wikipedia.org/wiki?curid=3773036", "title": "Previdenza", "text": ""}
{"id": "3773038", "revid": "6923", "url": "https://it.wikipedia.org/wiki?curid=3773038", "title": "Ordine di battaglia dell'invasione alleata d'Italia", "text": "Alleati.\nForze navali.\nTotale: 586 unit\u00e0 navali di cui 300 mezzi da sbarco; erano compresi 3 cacciatorpediniere polacchi, 2 francesi, 2 greci e 1 cannoniera olandese, nell'ambito della politica statunitense per la creazione delle Nazioni Unite.\nForze aeree.\nLa copertura aerea presente in ogni momento del giorno sul golfo di Salerno ammontava (tenuto conto della distanza dalle basi di partenza) a 54/36 velivoli.\n15th Army Group.\nComandante in capo: maresciallo sir Harold Alexander\nUnited States Fifth Army.\nComandante: generale d'armata Mark Clark\nU.S. VI Corps.\nComandante in capo: maggior generale Ernest Dawley\nBritish X Corps.\nComandante in capo: tenente generale Richard McCreery\nEighth Army.\nComandante in capo: generale d'armata Bernard Law Montgomery\nBritish XIII Corps.\nComandante in capo: tenente generale Miles Dempsey\nForze schierate per l'operazione Baytown:\nAsse.\nForze aeree.\nNell'intero teatro di guerra del Mediterraneo la Luftwaffe poteva schierare 625 aerei operativi: di questi, 120 caccia e 50 cacciabombardieri Focke-Wulf Fw 190 erano stazionati in Italia settentrionale. Dal giorno dello sbarco a Salerno la Luftwaffe effettu\u00f2 circa 100 sortite al giorno sulle teste di ponte alleate.\nOberbefehlshaber S\u00fcd.\nComandante in capo: feldmaresciallo Albert Kesselring\n10. Armee.\nComandante in capo: colonnello generale Heinrich von Vietinghoff\nXIV. Panzerkorps.\nComandante in capo: tenente generale Hermann Balck\nLXXVI. Panzerkorps.\nComandante in capo: \"General der Panzertruppe\" Traugott Herr"}
{"id": "3773039", "revid": "599013", "url": "https://it.wikipedia.org/wiki?curid=3773039", "title": "Colin Stein", "text": "Carriera.\nNell'estate 1967 con l'Hibernian disput\u00f2 l'unica edizione del campionato dell'United Soccer Association, lega che poteva fregiarsi del titolo di campionato di Prima Divisione su riconoscimento della FIFA: quell'edizione della Lega fu disputata utilizzando squadre europee e sudamericane in rappresentanza di quelle della USA, che non avevano avuto tempo di riorganizzarsi dopo la scissione che aveva dato vita al campionato concorrente della National Professional Soccer League. Gli \"Hibs\" rappresentarono il Toronto City Soccer Club che non super\u00f2 le qualificazioni per i \"play-off\", chiudendo la stagione al terzo posto della Eastern Division.\nFu capocannoniere del campionato scozzese nel 1970."}
{"id": "3773041", "revid": "47767", "url": "https://it.wikipedia.org/wiki?curid=3773041", "title": "Paraskevi Tsiamita", "text": ""}
{"id": "3773044", "revid": "767487", "url": "https://it.wikipedia.org/wiki?curid=3773044", "title": "L\u00edvia Libi\u010dov\u00e1", "text": ""}
{"id": "3773045", "revid": "287204", "url": "https://it.wikipedia.org/wiki?curid=3773045", "title": "Livia Libicova", "text": ""}
{"id": "3773046", "revid": "88740", "url": "https://it.wikipedia.org/wiki?curid=3773046", "title": "George Young (calciatore)", "text": "Carriera.\nCalciatore.\nClub.\nCresciuto nelle giovanili del , dal 1941 \u00e8 passato ai , formazione con la quale ha vinto sei campionati scozzesi, quattro Coppe di Scozia e due Coppe di Lega scozzese. Ha anche disputato due delle tre gare della Coppa dei Campioni 1956-1957 tra gli scozzesi e il \nNazionale.\nCon la maglia della nazionale scozzese ha giocato 53 partite tra il 1946 e il 1957, senza mettere a segno reti. Il suo esordio avvenne il 15 maggio 1946 quando entr\u00f2 nel secondo tempo dell'amichevole contro la al posto di Billy Campbell.\nAllenatore.\nSmessi i panni del calciatore allen\u00f2 per tre anni il , dal 1959 al 1962, portandolo allo storico terzo posto nella stagione 1960-1961."}
{"id": "3773047", "revid": "767487", "url": "https://it.wikipedia.org/wiki?curid=3773047", "title": "Salone dell'automobile di Giacarta", "text": "Il Salone dell'automobile di Giacarta (in inglese \"Indonesia International Motor Show\") \u00e8 un salone dell'automobile che si svolge ogni anno a luglio nella capitale indonesiana.\n\u00c8 organizzato dalla Gaikindo, cio\u00e8 dall'associazione indonesiana dell'industria automobilistica (\"Gabungan Industri Kendaraan Indonesia\"). Dal 2009 la manifestazione si svolge nel Jakarta International Expo dopo che \u00e8 stata trasferita, per mancanza di spazio, dal Jakarta Convention Center.\nCon oltre 1 milione di visitatori e 400 giornalisti, il salone dell'automobile di Giakarta (precedentemente chiamato Gaikindo Auto Expo) \u00e8 una delle maggiori manifestazioni del suo genere in Asia. La prima edizione con la nuova denominazione \u00e8 stata organizzata nel 2006. Rispetto al Gaikindo Auto Expo, che si \u00e8 svolto l'ultima volta nel 2005, c'\u00e8 stato un incremento dei visitatori del 3% annuo."}
{"id": "3773050", "revid": "599013", "url": "https://it.wikipedia.org/wiki?curid=3773050", "title": "Sl\u00e1vka Frniakov\u00e1", "text": ""}
{"id": "3773051", "revid": "300067", "url": "https://it.wikipedia.org/wiki?curid=3773051", "title": "Sl\u00e1vka Bu\u010d\u00e1kov\u00e1", "text": ""}
{"id": "3773052", "revid": "287204", "url": "https://it.wikipedia.org/wiki?curid=3773052", "title": "Slavka Bucakova", "text": ""}
{"id": "3773053", "revid": "287204", "url": "https://it.wikipedia.org/wiki?curid=3773053", "title": "Slavka Frniakova", "text": ""}
{"id": "3773055", "revid": "621682", "url": "https://it.wikipedia.org/wiki?curid=3773055", "title": "William Donachie", "text": ""}
{"id": "3773057", "revid": "339392", "url": "https://it.wikipedia.org/wiki?curid=3773057", "title": "Salone dell'automobile di Giakarta", "text": ""}
{"id": "3773061", "revid": "110157", "url": "https://it.wikipedia.org/wiki?curid=3773061", "title": "Amaiur", "text": "Amaiur \u00e8 stata una coalizione politica spagnola, rappresentante la sinistra basca, fondata nel settembre 2011. Ad essa hanno aderito:\nIl nome della coalizione viene da quello di una localit\u00e0 della Navarra che \u00e8 stata una delle ultime roccaforti durante la conquista spagnola della Navarra.\nAlle elezioni generali del 2011, presentandosi sia nei Paesi Baschi che in Navarra, \u00e8 riuscita a far eleggere 7 deputati e 3 senatori.\nNel 2012 i partiti della coalizione hanno dato vita ad un nuovo raggruppamento, Euskal Herria Bildu, presentato alle elezioni parlamentari nei Paesi Baschi del 2012."}
{"id": "3773062", "revid": "599013", "url": "https://it.wikipedia.org/wiki?curid=3773062", "title": "Martina God\u00e1lyov\u00e1", "text": ""}
{"id": "3773064", "revid": "287204", "url": "https://it.wikipedia.org/wiki?curid=3773064", "title": "Martina Godalyova", "text": ""}
{"id": "3773065", "revid": "86599", "url": "https://it.wikipedia.org/wiki?curid=3773065", "title": "C/1948 E1 Pajdusakova-Mrkos", "text": "C/1948 E1 (Pajdusakova-Mrkos) \u00e8 un cometa non periodica con orbita iperbolica, \u00e8 stata scoperta da \u013dudmila Pajdu\u0161\u00e1kov\u00e1 e Anton\u00edn Mrkos il 13 aprile 1948 dall'Osservatorio astronomico di Skalnat\u00e9 Pleso."}
{"id": "3773066", "revid": "45230604", "url": "https://it.wikipedia.org/wiki?curid=3773066", "title": "Gilbert Chesterton", "text": ""}
{"id": "3773068", "revid": "767487", "url": "https://it.wikipedia.org/wiki?curid=3773068", "title": "Katar\u00edna Pol\u00e1kov\u00e1", "text": ""}
{"id": "3773070", "revid": "287204", "url": "https://it.wikipedia.org/wiki?curid=3773070", "title": "Katarina Polakova", "text": ""}
{"id": "3773073", "revid": "521302", "url": "https://it.wikipedia.org/wiki?curid=3773073", "title": "Carlos Marinelli", "text": ""}
{"id": "3773075", "revid": "599013", "url": "https://it.wikipedia.org/wiki?curid=3773075", "title": "Alena Kov\u00e1\u010dov\u00e1", "text": ""}
{"id": "3773078", "revid": "287204", "url": "https://it.wikipedia.org/wiki?curid=3773078", "title": "Alena Kovacova", "text": ""}
{"id": "3773079", "revid": "287204", "url": "https://it.wikipedia.org/wiki?curid=3773079", "title": "Episodi de L'ispettore Barnaby (undicesima stagione)", "text": "L'undicesima stagione del telefilm L'ispettore Barnaby \u00e8 andata in onda nel Regno Unito dal 1\u00ba gennaio 2008 al 5 maggio 2010 sul network ITV."}
{"id": "3773081", "revid": "85158022", "url": "https://it.wikipedia.org/wiki?curid=3773081", "title": "Cristo benedicente (Piazza)", "text": "Il Cristo benedicente \u00e8 un dipinto a olio su tavola (52x46 cm) attribuito a un esponente dei Piazza, databile alla prima met\u00e0 del XVI secolo e conservato nel Duomo nuovo di Brescia, nei locali attigui.\nStoria.\nNon sono noti documenti in grado di attestare le origini del dipinto, n\u00e9 come esso faccia parte del patrimonio pittorico del Duomo di Brescia. Resta pertanto ignota la sua provenienza.\nDescrizione.\nIl dipinto raffigura Ges\u00f9 nell'atto di benedire con la mano destra, colto da un punto di vista marcatamente frontale. La luce che illumina il soggetto \u00e8 limitata ma intensa e non comprende lo sfondo, che rimane completamente al buio.\nLo stato di conservazione non \u00e8 ottimo, in quanto la tavola \u00e8 rovinata in pi\u00f9 punti.\nStile.\nIl dipinto \u00e8 pubblicato per la prima volta da Giovanni Vezzoli nel 1980, il quale ne rileva l'altissima qualit\u00e0 esecutiva ed espressiva e lo giudica opera di un artista veneziano del primo Cinquecento, influenzato dalla cultura nordica. Fiorella Frisoni, per\u00f2, nel 1997 sottolinea che, se da una parte l'osservazione del Vezzoli \"\u00e8 senz'altro da condividere per i tratti taglienti del volto severo che emerge dal fondo bruno\", dall'altra la tavola \u00e8 forse \"da collocare in ambito cremonese o lodigiano, zone dove la conoscenza della cultura d'oltralpe era ben radicata, non meno che a Venezia\".\nValerio Guazzoni, nel 1989, attribuisce l'esecuzione dell'opera alla mano di Francesco Prata da Caravaggio, ipotesi che la Frisoni non condivide, rimandando ai frequenti esempi di \"Cristo benedicente\" presenti in area veneta di produzione o derivazione belliniana, tra i quali uno in particolare, oggi alla National Gallery of Canada di Ottawa, si avvicina molto al dipinto in questione, pur trattandosi forse di una copia, gi\u00f9 influenzata dal Giorgione, di un originale perduto.\nColpisce, in particolare, il rigore quasi neobizantino dell'immagine di Cristo, dal singolare taglio a mandorla degli occhi, immagine che sembra ammorbidirsi nello scorcio della mano in atto benedicente, \"sensibile e quasi femminea, sulla quale la luce, invece di scolpire i piani a fini prospettici, scorre con sottilissimi passaggi, lasciando nell'incavo un bozzolo d'ombra\".\nIl dipinto \u00e8 attribuibile all'ambito dei Piazza, vera dinastia di pittori del Cinquecento, dei quali Callisto Piazza fu l'esponente pi\u00f9 illustre. Risulta difficile, per\u00f2, circoscriverlo a un preciso nome, soprattutto a causa dei pochi e limitati studi che sono stati compiuti al riguardo."}
{"id": "3773082", "revid": "110157", "url": "https://it.wikipedia.org/wiki?curid=3773082", "title": "Minnie Dupree", "text": "Lavor\u00f2 saltuariamente anche per il cinema, interpretando qualche film.\nBiografia.\nMinnie Dupree fece il suo debutto sul palcoscenico nel 1886 in \"Two Little Vagrants\". Nel 1898, fece grande impressione la sua interpretazione con un piccolo ruolo nella commedia \"Held by the Enemy\" di William Gillette.\nNella sua carriera, Minnie Dupree prese parte dal 1928 al 1940 anche a quattro film."}
{"id": "3773085", "revid": "298229", "url": "https://it.wikipedia.org/wiki?curid=3773085", "title": "Olha Saladuha", "text": ""}
{"id": "3773087", "revid": "1543377", "url": "https://it.wikipedia.org/wiki?curid=3773087", "title": "Video analisi forense", "text": "La video analisi forense \u00e8 una tecnica di analisi tipica della scienza forense al fine di realizzare l'esame scientifico, comparato e ponderato di un video per un procedimento legale.\nMetodologia.\nDi seguito sono elencate le tecniche, gli strumenti ed i metodi pi\u00f9 comuni di videoanalisi forense:\nProcedure standard.\nL'investigatore durante l'analisi deve attenersi ad alcune procedure:\nEquipaggiamento.\nSebbene il formato S-VHS ed il betamax siano considerati i migliori hardware analogici, sono tuttavia tecnologie alquanto superate. L'utilizzo di dispositivi digitali, supporti informatici, computer e software professionali sono alla base della moderna videonalisi forense. La conoscenza delle tecnologie obsolete quali, ad esempio, 8 millimetri e Super 8 millimetri \u00e8, in taluni casi, importante.\nL'equipaggiamento di base per la videoanalisi forense comprende: un monitor ad alta risoluzione capace di riprodurre fotogrammi a velocit\u00e0 variabile; un software capace di comprimere e decomprimere i file; un hard disk esterno portatile di grande capacit\u00e0 di archiviazione; un software di foto-ritocco.\nUna stampante di qualit\u00e0 professionale sarebbe auspicabile, ma non necessaria, per creare un effetto visuale dell'evidenza da impiegare durante il processo. L'ideale sarebbe di avere a disposizione una stampante, magari portatile, e di frequentare un laboratorio fotografico in modo da ottenere il maggior ingrandimento possibile dell'immagine."}
{"id": "3773088", "revid": "767487", "url": "https://it.wikipedia.org/wiki?curid=3773088", "title": "Nokere Koerse 2010", "text": "Il Nokere Koerse 2010, sessantacinquesima edizione della corsa e valida come evento dell'UCI Europe Tour 2010 categoria 1.1, si svolse il 17 marzo 2010 su un percorso di 192,9\u00a0km. Fu vinta dal belga Jens Keukeleire che giunse al traguardo con il tempo di 4h35'00\".\nAll'arrivo 133 ciclisti tagliarono il traguardo."}
{"id": "3773089", "revid": "34392", "url": "https://it.wikipedia.org/wiki?curid=3773089", "title": "Catastrofe della Val di Stava", "text": ""}
{"id": "3773092", "revid": "729019", "url": "https://it.wikipedia.org/wiki?curid=3773092", "title": "New Providence (New Jersey)", "text": "New Providence \u00e8 un comune degli Stati Uniti d'America, nella Contea di Union, nello Stato del New Jersey."}
{"id": "3773095", "revid": "307923", "url": "https://it.wikipedia.org/wiki?curid=3773095", "title": "Episodi de L'ispettore Barnaby (dodicesima stagione)", "text": "La dodicesima stagione del telefilm L'ispettore Barnaby \u00e8 andata in onda nel Regno Unito dal 22 luglio 2009 al 14 aprile 2010 sul network ITV."}
{"id": "3773097", "revid": "599013", "url": "https://it.wikipedia.org/wiki?curid=3773097", "title": "Alan Morton", "text": ""}
{"id": "3773099", "revid": "300067", "url": "https://it.wikipedia.org/wiki?curid=3773099", "title": "Milena R\u00e1zgov\u00e1", "text": ""}
{"id": "3773100", "revid": "287204", "url": "https://it.wikipedia.org/wiki?curid=3773100", "title": "Milena Razgova", "text": ""}
{"id": "3773103", "revid": "300067", "url": "https://it.wikipedia.org/wiki?curid=3773103", "title": "Milena Pauli\u0161incov\u00e1", "text": ""}
{"id": "3773104", "revid": "287204", "url": "https://it.wikipedia.org/wiki?curid=3773104", "title": "Milena Paulisincova", "text": ""}
{"id": "3773108", "revid": "1005847", "url": "https://it.wikipedia.org/wiki?curid=3773108", "title": "Amelia Andersdotter", "text": "Biografia.\nAmelia Andersdotter ha studiato economia e lingua spagnola all'Universit\u00e0 di Lund ed \u00e8 entrata nel Partito Pirata svedese nel 2006, partecipando alla fondazione e al coordinamento di \"Ung Pirat\", l'organizzazione giovanile legata al partito.\nAlle elezioni europee del 2009 \u00e8 stata candidata con il Partito Pirata svedese, che con il 7,1% dei consensi in Svezia ha ottenuto un seggio al Parlamento europeo, occupato dal capolista Christian Engstr\u00f6m. Con l'entrata in vigore del trattato di Lisbona e il conseguente aumento da 18 a 20 dei seggi spettanti alla Svezia, la Andersdotter \u00e8 diventata eurodeputata il 1\u00ba dicembre 2009.\nPer l'effettivo ingresso in carica dei nuovi membri del Parlamento Europeo \u00e8 stata necessaria una modifica ai trattati, ratificata da tutti gli stati membri nell'arco di due anni a partire dal 2009. A conclusione di tale processo, la Andersdotter ha preso effettivamente possesso del proprio seggio nel mese di dicembre 2011, diventando la pi\u00f9 giovane eurodeputata.\nCon l'entrata in carica nel 2009, ha lasciato gli studi universitari per trasferirsi a Bruxelles.\nUna volta terminato al Parlamento europeo, Amelia Andersdotter ha fondato una ONG svedese, Dataskydd.net, per ricercare e promuovere politiche incentrate sulla sicurezza IT, sulla privacy e sui diritti dei consumatori."}
{"id": "3773111", "revid": "729019", "url": "https://it.wikipedia.org/wiki?curid=3773111", "title": "Santo Domingo (metropolitana di Madrid)", "text": "Santo Domingo \u00e8 una stazione della linea 2 della metropolitana di Madrid.\nSi trova sotto alla calle de San Bernardo, tra la Plaza de Santo Domingo e la Gran V\u00eda, nel distretto Centro.\nStoria.\nLa stazione fu inaugurata il 27 dicembre 1925 quando la linea 2 fu ampliata da Sol a Quevedo.\nAccessi.\nVest\u00edbulo Santo Domingo\nVestibolo Gran V\u00eda"}
{"id": "3773112", "revid": "124808", "url": "https://it.wikipedia.org/wiki?curid=3773112", "title": "Comic Con", "text": ""}
{"id": "3773114", "revid": "307923", "url": "https://it.wikipedia.org/wiki?curid=3773114", "title": "Episodi de L'ispettore Barnaby (tredicesima stagione)", "text": "La tredicesima stagione del telefilm L'ispettore Barnaby \u00e8 andata in onda nel Regno Unito dal 10 febbraio 2010 al 2 febbraio 2011 sul network ITV."}
{"id": "3773120", "revid": "74801", "url": "https://it.wikipedia.org/wiki?curid=3773120", "title": "Eddie Turnbull", "text": "Carriera.\nNell'estate 1967 alla guida del club scozzese dell' partecip\u00f2 al campionato nordamericano organizzato dalla United Soccer Association: accadde infatti che tale campionato fu disputato da formazioni europee e sudamericane per conto delle franchigie ufficialmente iscritte al campionato, che per ragioni di tempo non avevano potuto allestire le proprie squadre. L'Aberdeen rappresent\u00f2 i Washington Whips, vincendo la Eastern Division, qualificandosi per la finale. La finale vide i Whips cedere ai Los Angeles Wolves, rappresentati dai ."}
{"id": "3773131", "revid": "599013", "url": "https://it.wikipedia.org/wiki?curid=3773131", "title": "Eva Antalecov\u00e1", "text": ""}
{"id": "3773132", "revid": "307923", "url": "https://it.wikipedia.org/wiki?curid=3773132", "title": "Episodi de L'ispettore Barnaby (quattordicesima stagione)", "text": "La quattordicesima stagione del telefilm L'ispettore Barnaby \u00e8 andata in onda nel Regno Unito a partire dal 23 marzo 2011 sul network ITV."}
{"id": "3773133", "revid": "287204", "url": "https://it.wikipedia.org/wiki?curid=3773133", "title": "Eva Antalecova", "text": ""}
{"id": "3773151", "revid": "830939", "url": "https://it.wikipedia.org/wiki?curid=3773151", "title": "Lloyd Osbourne", "text": "Biografia.\nSamuel Lloyd Osbourne era figlio di Samuel Osbourne (nato nel 1836) e Fanny Van de Grift (1840-1914), che divorzier\u00e0 dal marito e sposer\u00e0 il 19 maggio 1880 Robert Louis Stevenson. Aveva una sorella maggiore, Isobel (1858-1953), con la quale scrisse \"Memories of Vailima\" (1902), ricordi del periodo passato con Stevenson nelle isole Samoa.\nLloyd studi\u00f2 a Parigi all'Acad\u00e9mie Julian, dopo che i genitori si erano separati e aveva seguito la madre nei suoi viaggi, abitando a Indianapolis, Oakland (durante un breve periodo di riconciliazione dei suoi), Anversa e nella capitale francese, dove sua madre incontr\u00f2 appunto Stevenson. A lui Stevenson dedic\u00f2 \"L'isola del tesoro\", che scrisse in buona parte per il ragazzo (Lloyd Osbourne aveva 12-13 anni).\nLa nuova famiglia and\u00f2 a vivere quindi alle Hawaii, dove fu amica del re Kal\u0101kaua; quindi attraverso Sydney, in Australia, viaggiarono per il Pacifico, sulla nave \"Janet Nicoll\", fino a Samoa, dove visse con il patrigno per quattro anni. Dopo la morte di Stevenson (3 dicembre 1894), Osbourne rimase sull'isola e venne fatto vice-console dell'ambasciata statunitense a Samoa.\nIl 9 aprile 1896 spos\u00f2 Katherine Durham in Honolulu, dalla quale divorzi\u00f2 nel 1914. I due ebbero due figli Alan (nel 1897) e Louis (nel 1900), si sposarono nuovamente nel 1916 e divorziarono ancora.\nNel 1936 si spos\u00f2 ancora, nel sud della Francia, con Yvonne Payerne, di quaranta anni pi\u00f9 giovane, dalla quale ebbe un terzo figlio, Samuel (nato a Nizza nel 1936).\nNel 1941, Osbourne torn\u00f2 solo negli Stati Uniti. Dopo la guerra, Yvonne e Samuel arrivarono a New York con lo scopo di raggiungerlo lo stesso giorno in cui Osbourne invece moriva in California.\nOpere.\nCollabor\u00f2 con il patrigno alla stesura di:"}
{"id": "3773153", "revid": "599013", "url": "https://it.wikipedia.org/wiki?curid=3773153", "title": "Erika Dobrovi\u010dov\u00e1", "text": ""}
{"id": "3773154", "revid": "300067", "url": "https://it.wikipedia.org/wiki?curid=3773154", "title": "Erika Buri\u00e1nov\u00e1", "text": ""}
{"id": "3773155", "revid": "287204", "url": "https://it.wikipedia.org/wiki?curid=3773155", "title": "Erika Burianova", "text": ""}
{"id": "3773157", "revid": "287204", "url": "https://it.wikipedia.org/wiki?curid=3773157", "title": "Erika Dobrovicova", "text": ""}
{"id": "3773168", "revid": "11959", "url": "https://it.wikipedia.org/wiki?curid=3773168", "title": "Storia della medicina araba", "text": "La storia della medicina araba \u00e8 in buona parte legata all'Islam anche se in essa \u00e8 stato inglobato tutto il patrimonio di conoscenze empiriche acquisite in et\u00e0 preislamica (la cosiddetta \"medicina del Profeta\")\nDalla seconda met\u00e0 dell'VIII secolo fino alla fine dell'XI secolo durante il periodo degli Abbasidi, l'arabo, che divenne presto per l'Oriente quello che il latino e il greco erano per l'Occidente, fu forse la principale lingua scientifica dell'umanit\u00e0.\nLa religione, che ebbe tanta parte nella trama della conquista araba, ebbe anche una parte di primo piano nello sviluppo della medicina araba, che in realt\u00e0 araba fu pi\u00f9 che altro per il veicolo linguistico in cui fu espressa ma non per una prevalenza etnica, visto che ad essa contribuirono possentemente i Persiani, i Siriaci, i mesopotamici, i Copti, gli ebrei convertiti e non, l'elemento indiano, centro-asiatico e berbero nordafricano. Ad essi potranno essere aggiunti infine i Cinesi.\n\"Il primo periodo\".\nNell'anno 431 il Concilio di Efeso depose Nestorio dal suo incarico di patriarca di Costantinopoli e lo scomunic\u00f2 con i suoi seguaci, poich\u00e9 affermavano che la madre di Ges\u00f9 non era la madre di Dio.\nI nestoriani si ritirarono ad Edessa in Asia Minore dove fondarono una scuola che fior\u00ec e divenne in breve tempo famosa.\nSuccessivamente, in quanto considerati eretici, furono vigorosamente combattuti da Ciro, vescovo di Alessandria, che li perseguit\u00f2 senza sosta e nell'anno 489 fece chiudere la scuola e disperse gli insegnanti.\nMolti maestri e studenti accettarono per\u00f2 l'asilo loro offerto dal re Kobad di Persia ed emigrarono a Jundishapur in cui vi era gi\u00e0 un'universit\u00e0 fondata nell'anno 340 dal re Shapur II, e in seguito durante il regno di Cosroe I (531-579 d.c) la citt\u00e0 divenne uno dei pi\u00f9 grandi centri intellettuali del mondo.\nJundishapur era all'altezza della sua gloria e reputazione quando gli arabi invasero la Persia e la occuparono nel 636 d.C.\nLa struttura accademica, invece di essere turbata dagli invasori, fu incoraggiata e aiutata e ben presto divenne il pi\u00f9 grande centro del sapere medico del mondo islamico e tale rimase fino a che Baghdad, due secoli dopo, non ne trasse via i pi\u00f9 grandi maestri per costituire la sua \"Bayt al-\u1e24ikma\".\nI nestoriani in questo periodo avevano tradotto numerose opere greche in siriaco, la lingua della scuola medica, affinch\u00e9 gli studenti potessero familiarizzare con gli scritti di Ippocrate, Galeno e di altri medici greci soprattutto della scuola di Alessandria.\nSecondo il cronista arabo al-Qifti(1172-1248 d.c), i nestoriani prendevano il buono da ogni antica osservazione e ad esso aggiungevano le proprie.\n\u00c8 certo che nel grande ospedale di Jundishapur, chiamato Bimaristan e poi Maristan, veniva data grande importanza all'insegnamento pratico, condotto al capezzale del letto del malato.\n\"Primo medico arabo\".\nIl primo medico arabo del quale abbiamo qualche notizia \u00e8 stato al-\u1e24\u0101rith b. Kalada al-Thaqaf\u012b, nato a Ta'if vicino alla Mecca e morto nel 670 d.C., si dice avesse studiato medicina a Gondeshapur.\nDopo aver esercitato la professione per molti anni in Persia, ove tra i suoi pazienti pot\u00e9 annoverare lo stesso \"Shahanshah\" sasanide Cosroe II, ritorn\u00f2 nell'Arabia natale, dove divenne medico e amico del profeta Maometto.\nPeriodo omayyade.\nIl primo intervento mirante a rafforzare le precarie conoscenze mediche, fu quello di Kh\u0101lid b. Yaz\u012bd b. Mu\u02bf\u0101wiya (668 ca \u2012 704 ca), figlio del secondo califfo omayyade Yaz\u012bd I e mancato califfo egli stesso, a causa delle preferenza accordata dalla vasta famiglia omayyade, nel raduno di al-J\u0101biya, al ramo omayyade marwanide rappresentato da Marw\u0101n b. al-\u1e24akam.\n\u00c8 probabilmente per\u00f2 leggendario che Kh\u0101lid abbia ordinato ad alcuni studiosi egiziani di tradurre in arabo opere greche e copte di alchimia, medicina e astronomia e che avesse egli stesso studiato alchimia grazie al monaco bizantino Mary\u0101nos.\nOccorre ricordare che in quei tempi, a un medico ebreo persiano di Bass\u00f2ra, di nome Masarjawayh o Masarjoyah, viene attribuito il merito di aver tradotto dal siriaco un\u2019opera greca di un prete alessandrino, di nome Ahr\u016bn (Aronne), che in lingua araba fu intitolata \"al-Kunn\u0101sh\" (che in siriaco significa \u201c\"Sommario medico\"\u201d). \nEsso era articolato su 30 capitoli dallo stesso Autore - anch'egli alessandrino - che visse all\u2019epoca del \"basileus\" Eraclio I tra il 610 e il 641. \nIl \"Kunn\u0101sh\" fu tradotto all\u2019epoca del califfo Marw\u0101n b. al-\u1e24akam (784\u2013785) e di esso parla Ibn Ab\u012b U\u1e63aybi\u02bfa nel suo \"\u02bfUy\u016bn al-anb\u0101\u02be f\u012b \u1e6dabaq\u0101t al-a\u1e6dibb\u0101\u02be\" che affermava che qualche uomo della corte di \u02bfUmar II avesse trovato il \"Kunn\u0101sh\" nella bottega di un libraio di Damasco e che il califfo avesse impartito subito istruzioni affinch\u00e9 fosse reso pubblico e accessibile al grande pubblico.\nPeriodo abbaside.\nDopo il periodo omayyade, l'Islam si diffuse verso Oriente e ci\u00f2 determin\u00f2 un cambiamento del centro decisionale stesso del Califfato, che con al-Man\u1e63\u016br si trasfer\u00ec a Baghdad, fino ad allora un trascurabile villaggio dell'Iraq \"ajam\u012b\" (Iraq non-arabo).\nIn un primo tempo il califfato ebbe sede a Medina, poi per breve periodo a Kufa e infine a Damasco. Nel 776 esso fu trasferito a Baghdad, e Gradualmente la citt\u00e0 attrasse gli uomini di cultura di Jundishapur e divenne centro medico e \"capitale scientifica\" dell'Islam.\nL'epoca d'oro islamica si fa generalmente coincidere con il periodo che va dall'anno 750 all'anno 850. Fu soprattutto in questi anni che gli Arabi realizzarono il meglio delle loro conoscenze materiali e intellettuali, grazie al poderoso concorso dei Persiani allora convertitisi in massa.\nNella medicina fu in prevalenza un periodo di traduzione di testi e di compilazione.\nDue califfi in questo periodo furono celebri protettori del sapere: H\u0101r\u016bn al-Rash\u012bd (763-809 d.C.) (reso popolare dalla silloge favolistica delle \"Mille e una notte\") che era stato fondatore del primo ospedale di Baghdad, e il figlio al-Ma\u02bem\u016bn (786-883 d.c) il quale con la \"Bayt al-\u1e24ikma\", sosteneva che era la ragione e non la superstizione che doveva essere alla base della fede.\nCostui per la sua tolleranza e generosa protezione del sapere fu acerbamente attaccato dai musulmani oltranzisti, che lo consideravano addirittura un miscredente.\nSotto l'impulso dei due califfi Baghdad divenne il centro culturale del mondo islamico e nell'anno 1160 poteva gi\u00e0 contare 60 ospedali, i pi\u00f9 grandi dei quali avevano biblioteche mediche.\nI cronisti islamici ci hanno lasciato accurate descrizioni circa la loro amministrazione: Il medico capo e i chirurghi tenevano lezioni e dimostrazioni per gli studenti che poi esaminavano e a cui rilasciavano diplomi, se idonei.\nIbn Bakht\u012bsh\u016b\u02bf, Mesu\u00e8 il Vecchio, \u1e24unayn ibn Is\u1e25\u0101q.\nIl vero grande progresso in campo medico avvenne in et\u00e0 abbaside, quando a Gond-e Sh\u0101p\u016br operava con somma perizia il cristiano assiro Jirj\u012bs b. Bakht\u012bsh\u016b\u02bf, la cui nomea era gi\u00e0 tale da essere invitato dal secondo califfo abbaside al-Man\u1e63\u016br per curare una patologia difficile da guarire.\nFurono tali le sue capacit\u00e0 da indurre al-Man\u1e63\u016br a trattenerlo con tutti gli onori a Baghdad, anche se dovette dopo vari anni rassegnarsi a farlo tornare in patria - su richiesta di Jirj\u012bs - ma carico di ricchezze e di una fama del tutto meritata.\nTra gli allievi di Jirj\u012bs b. Bakht\u012bsh\u016b\u02bf figurava a Gond-e Sh\u0101p\u016br un suo correligionario, Y\u016bhann\u0101 b. M\u0101sawayh, (777-857), che in Occidente sar\u00e0 noto come Mesu\u00e8 il Vecchio o \"Janus Damascus\". \nIbn M\u0101sawayh imit\u00f2 il Maestro e si rec\u00f2 quindi a Baghdad, diventando subito l'oftalmologo e il medico privato del visir barmecide del califfo H\u0101r\u016bn al-Rash\u012bd, nipote di al-Man\u1e63\u016br.\nFu un fecondo traduttore e compilatore, oltre che autore di numerose opere originali, sulla dietetica, sui rimedi medici, sulle febbri, sulla flebotomia, sui disturbi dello stomaco, sul catarro, sui bagni, sulle affezioni della voce, sulle malattie ginecologiche, sulla diarrea, sulle coliche e sull'alchimia.\nLe sue opere, specialmente quelle che trattano della dietetica e dei rimedi, sono state molto lette dagli studiosi europei nel corso di tutto il Medioevo.\nIn questo stesso periodo, il visir del califfo (e suo fratello di latte), Yahya ibn Khalid - appartenente alla famiglia visirale dei Barmecidi - affid\u00f2 al medico indiano Mikna il compito di tradurre dalla sua lingua opere di medicina, delle quali il \"Sarat\" \u00e8 sopravvissuto fino ai nostri giorni, mentre per le traduzioni dal greco ebbe occasione di mettersi in luce un allievo di Ibn M\u0101sawayh, \u1e24unayn b. Is\u1e25\u0101q, diventato noto nell'Occidente cristiano come \"Johannitius\" o \"Johannitius Onan\".\nAnche \u1e24unayn b. Is\u1e25\u0101q (809-873) era un cristiano, nativo della citt\u00e0 di al-Hira, che si trasfer\u00ec prima a Jundishapur e in seguito a Baghdad.\nQui divenne il pi\u00f9 celebre e fecondo dei traduttori e col figlio Is\u1e25\u0101q b. \u1e24unayn e il nipote \u1e24ubaysh b. al-\u1e24asan b. al-A\u02bfsam, tradusse dal greco in arabo tutte le opere di Galeno, di Paolo di Egina, la \"Materia medica\" di Dioscoride e l'intero \u201cCorpus Hippocraticum\u201d.\nLe sue opere originali sono numerose come le sue traduzioni e hanno uno stile fluido, esatto nei dettagli e molto accurato. Le sue opere furono pi\u00f9 di 100 e tra le pi\u00f9 conosciute vi sono: \u201dQuestioni di Medicina\u201d, \u201dDieci trattati sull'occhio\u201d, il pi\u00f9 antico testo sistematico di oftalmologia conosciuto, e infine l'\u201cIsagoge\u201d, un'introduzione alla medicina che d\u00e0 un completo quadro del sistema medico di Galeno.\n\"Le origini dell'alchimia araba\".\nNella storia della medicina araba Jabir ibn Hayyan, nato nell'813 d.C. ebbe una parte molto importante, seppur non appariscente, come padre dell'alchimia araba.\nMolti dei termini adoperati nella chimica moderna sono di origine araba, specialmente le parole \"alchimia\", \"alcool\", \"alcali\", \"alambicco\" e \"aldeide\".\nI farmacisti arabi, o \"sandeloni\", introdussero un gran numero di rimedi naturali: la sena, la canfora, il muschio, la mirra, il tamarindo, la noce moscata, i chiodi di garofano, l'ambra grigia e il mercurio per ricordarne alcuni.\nFurono gli stessi Arabi a creare nuovi solventi come l'acqua di rose e di arancio e il \"tragacanto\" e inoltre conoscevano gi\u00e0 gli effetti anestetici della cannabis.\nL'alchimia anche se fall\u00ec in uno dei suoi scopi principali, cio\u00e8 la scoperta della \u201cpietra filosofale\u201d (sostanza capace di trasformare i metalli in oro), ha dato importanti risultati come la scoperta di nuove sostanze chimiche come gli acidi minerali, il bismuto, l'antimonio, il fosforo, lo zinco e l'ammoniaca. La stessa parola \"elisir\" deriva dall'arabo \"al-iks\u012br\".\n\"Al Kindi\".\nAl-Kindi (813-873), conosciuto in occidente come \"Alkindus\", divenne medico dei califfi al-Ma\u02bem\u016bn e al-Mu'tasim a Baghdad.\nEgli si distinse anche come filosofo, astronomo e matematico e le sue opere sono pi\u00f9 di 200, tra cui 22 di medicina.\nLa sua opera medica pi\u00f9 conosciuta fu quella riguardante la preparazione e il dosaggio delle medicine, tradotta pi\u00f9 tardi in latino sotto il nome di \"Liber de medicamentis compositis\".\nAl-Kindi \u00e8 stato considerato dai suoi contemporanei come la mente pi\u00f9 grande del suo tempo.\nCon R\u0101z\u012b la medicina araba passa dal periodo delle traduzioni a quello dell'originalit\u00e0.\n\"Razi\".\nAb\u016b Bakr Mu\u1e25ammad b. Zakariyy\u0101\u02be al-R\u0101z\u012b (841-926) nacque vicino a Teheran e fu una delle pi\u00f9 grandi figure e senza dubbio la pi\u00f9 originale della medicina araba.\nFu un grande clinico e un grande studioso e le sue descrizioni delle malattie si pongono allo stesso livello qualitativo di quelle di Ippocrate. \nSi dice che nei primi anni della sua vita fu musicista, fisico e chimico e che non inizi\u00f2 ad accostarsi alla medicina fino al quarantesimo anno, studiando poi con Ali ibn Rabban al-Tabari(838-870) che conosceva bene la medicina greca e la cui opera \u201cIl paradiso della sapienza\u201d fu un compendio di scienze mediche molto apprezzato.\nR\u0101z\u012b si fece velocemente stimare per le sue qualit\u00e0 e ben presto fu a capo dell'ospedale di Rayy.\nEssendosi distinto in questo luogo fu messo a capo di uno dei grandi ospedali di Baghdad.\nRisent\u00ec fortemente dell'influenza sia di Ippocrate sia di Galeno ma dimostr\u00f2 in ogni caso grande originalit\u00e0 e indipendenza. La sua erudizione era ampia e profonda e la sua produzione scientifica fu straordinaria, includendo 237 opere, la met\u00e0 delle quali era di argomento strettamente medico.\nLa pi\u00f9 apprezzata di esse fu il \u201cCompendium\u201d (che in Occidente fu tradotto \"Continens\") che era un'enciclopedia di medicina e chirurgia in 25 libri.\nUna parte dell'opera intitolata \u201cResoconti illustrativi di pazienti\u201d contiene usa serie di storie di casi con le loro diagnosi che mostrano in modo inconfutabile l'acume clinico dell'autore.\nIl grande medico vedendo pus nelle urine in un paziente che soffriva di brividi e di febbri intermittenti, diagnostic\u00f2 un'infezione ai reni che cur\u00f2 con successo mediante l'uso di diuretici.\nL'opera pi\u00f9 originale di R\u0101z\u012b, conosciuta molto anche dai medici moderni, fu il \u201cTrattato del vaiolo e del morbillo\u201d, la prima monografia scritta su questo argomento dopo il \"Kunn\u0101sh\" di Ahron di Alessandria. Quest'opera contiene una magistrale descrizione del quadro clinico di entrambe le malattie con un'accurata discussione sulle diagnosi e suggerimenti per una cura sana e razionale.\nTra le altre opere di R\u0101z\u012b ricordiamo: \u201dDella pietra nella vescica e nel rene\u201d e \u201cMalattie dei bambini\u201d, opera che ha indotto molti a considerarlo padre della pediatria.\nOltre che alla medicina \u00e8 stato anche interessato molto alla chimica e il suo grande \u201cLibro dell'arte\u201d (di alchimia) \u00e8 stato scoperto solo pochi anni fa nella biblioteca di un principe indiano.\nIn questo scritto l'autore classifica le sostanze chimiche in vegetali, animali e minerali. Ma il suo amore per la chimica riguardava specialmente il punto di vista medico e infatti a lui si deve l'introduzione degli unguenti mercuriali.\nUn altro grande nome \u00e8 stato quello di \u02bfAl\u012b ibn \u02bfAbb\u0101s al-Maj\u016bs\u012b (929-994 d.c) noto all'Europa con il nome di Haly Abbas. Egli \u00e8 ricordato particolarmente per il suo \u201cSistema di Medicina\u201d conosciuto dalla traduzione latina con il nome \u201cLiber regius\u201d.\nQuesta \u00e8 stata la prima opera araba tradotta in latino e la traduzione fu fatta da Costantino l'Africano. Questo libro godette di grande popolarit\u00e0 al suo tempo per la chiarezza della espressione ma la sua reputazione venne in seguito oscurata quando apparve il \u201cCanone\u201d di Avicenna. \nMolti critici lo ritengono il pi\u00f9 pratico e il pi\u00f9 chiaro trattato scritto di medicina araba.\nEsso contiene un'interessante critica delle prime opere mediche greche e arabe: trova Ippocrate troppo conciso e talvolta oscuro, Galeno troppo verboso e il \u201cCompendium \u201c di R\u0101z\u012b poco accessibile per la sua enorme mole e per il suo costo per il quale non era alla portata della maggior parte dei medici.\n\"Avicenna\".\nL'autore dell'opera era Ibn Sina (980-1038) il cui nome \u00e8 stato cambiato dagli scrittori medievali in Avicenna.\nLa storia della sua vita risuona quasi come quella di un eroe leggendario.\nNacque a Balkh, in Persia, ed era figlio di un esattore delle tasse; fu cos\u00ec precoce che all'et\u00e0 di 10 anni conosceva il Corano a memoria e gi\u00e0 giunto all'et\u00e0 di 18 anni era riconosciuto come un grandissimo medico e chiamato pure a curare l'Emiro N\u016b\u1e25 ibn Man\u1e63\u016br, che per la gratitudine gli diede pieno accesso alla sua biblioteca che conteneva migliaia di manoscritti rari.\nMor\u00ec a soli 58 anni ma la sua vita fu piena di eventi e di duro lavoro.\nScrisse moltissimi libri su vari argomenti tra cui teologia, metafisica, astronomia, filologia, poesia e medicina.\nTutti i suoi libri furono oscurati dal suo grande \u201cCanone\u201d, \"il pi\u00f9 famoso testo di medicina che sia stato mai scritto\" e\"la Bibbia medica per un periodo pi\u00f9 lungo in confronto ad ogni altra opera\" (Osler).\nCon questa opera Avicenna ha tentato di codificare tutte le conoscenze mediche esistenti.\nMolte delle cure descritte sono gemme di espressione e di lucido ragionamento logico.\nEgli tratta dei veleni minerali, animali e vegetali, della rabbia, della flebotomia, del cancro della mammella, delle malattie della pelle, del parto, in breve spazi\u00f2 su tutto il campo medico.\nInoltre parlando del parto fece notare la dimestichezza dei medici arabi con il forcipe.\nAvicenna ha anche dato un eccellente quadro clinico della meningite, ha descritto la nefrite cronica e la paralisi facciale notandone di due tipi quella di origine centrale e quella di origine periferica; descrisse la stenosi pilorica e l'ulcera gastrica.\nParla anche dettagliatamente dell'ittero con particolare cura, osservando che pu\u00f2 essere il risultato di occlusione, di distruzione del sangue o di tossine provenienti dal morso di serpenti o insetti.\nConosceva pure la dilatazione e il restringimento dell'iride, ha descritto i sei muscoli motori dell'occhio e ha discusso le funzioni dei dotti lacrimali.\nIl grande autore musulmano Ni\u1e93\u0101m\u012b-i Arud\u012b di Samarcanda, scrivendo nel XII secolo, disse del \u201cCanone\u201d \"Per colui che si \u00e8 reso padrone del primo volume di esso, nulla rimane nascosto circa la teoria generale e i principi della medicina\".\n\"I medici minori\".\nUn altro medico importante fu Ibn al-Naf\u012bs, chiamato dagli scrittori latini \"Annafis\".\nStudi\u00f2 medicina a Damasco e scrisse una grande enciclopedia medica, pi\u00f9 altre 12 opere mediche.\nNel suo \u201cCommento all'anatomia di Avicenna\u201d ha descritto la piccola circolazione.\nIsaac Judaeus, o \"Isacco l'Ebreo\", era nato in Egitto ove si distinse come oculista, studiando in modo particolare l'oftalmia e il tracoma. Scrisse parecchi libri tra i quali: \"Libro sui cibi e rimedi semplici\", \"Libro sull'orina\" e il \"Libro sulla febbre\" che \u00e8 il pi\u00f9 conosciuto.\nEbbe cos\u00ec tanta fama che ad Oxford e Parigi faceva parte insieme alle opere di Ippocrate e Galeno del curriculum del medico.\nTroviamo anche Muhammad Husayn Nurbhakshi Baha al-Dawla, nato a Rey, che scrisse la \"Khul\u0101sat al-Tajarib\". Questa opera contiene un'eccellente descrizione della pertosse.\n\"Il califfato occidentale\".\nCordova nel X secolo era la citt\u00e0 pi\u00f9 civile d'Europa: aveva una popolazione di circa 1.000.000 di abitanti, 300 moschee, 70 biblioteche e 50 ospedali.\n\u00c8 ovvio che una citt\u00e0 come questa e un'atmosfera del genere doveva produrre grandi medici.\nLa scuola del califfato occidentale si opponeva alle scienze mediche di Avicenna e non obbediva ai dettami del \u201cCanone\u201d.\nEssa subiva tra l'altro l'influenza dell'Europa occidentale e mostrava preferenze per la concisione, la brevit\u00e0 e l'esattezza in contrasto con le prolisse sottigliezze di pensiero e di espressione preferite dai sapienti orientali.\nI grandi medici del califfato occidentale furono meno numerosi di quelli del corrispettivo orientale ma ebbero nell'Europa latina una pi\u00f9 vasta eco.\n\"Albucasis\".\nAbu l-Qasim conosciuto come \"Albucasis\", il pi\u00f9 grande chirurgo dell'Islam, era nato nella Spagna islamica, a Madinat al-Zahra' vicino a Cordova nel 936.\nNon si hanno particolari biografici della sua vita ma ci sono pervenute molte delle sue opere e dei suoi contributi dati al progresso medico.\nLa principale opera di Albucasis \u00e8 il suo \"al-Tasr\u012bf\" o \u201cIl Metodo\u201d, un'enciclopedia di medicina e chirurgia in 30 libri.\nL'ultimo libro \"\u201cDella chirurgia\u201d\" fu la prima opera indipendente di chirurgia e il primo trattato chirurgico illustrato: esso contiene le figure di pi\u00f9 di 200 strumenti chirurgici.\nAlbucasis ha descritto la ciste idatidea e l'emofilia, l'operazione per curare il cancro alla mammella, ha messo in guardia contro le metastasi, ha consigliato la legatura e la cauterizzazione dei vasi sanguinanti ed ha descritto la cura delle fratture con la riduzione e l'immobilizzazione.\nInoltre ha descritto il forcipe ostetrico e la posizione ostetrica che oggi si chiama \u201cposizione di Walcher\u201d. L'influenza di questo chirurgo fu enorme. Guy de Chauliac lo definisce il \"restauratore della chirurgia\".\nLa disposizione dell'opera, la chiara dizione e le lucide spiegazioni hanno contribuito al suo grande successo tanto da essere citato da medici e chirurghi europei pi\u00f9 spesso dello stesso Galeno.\nPer\u00f2 una tale influenza non fu benefica perch\u00e9 Alcucasis, scrivendo una trattazione della chirurgia che apparve separata dall'opera medica principale, ha involontariamente alimentato la tendenza a separare i medici dai chirurghi.\n\"Avenzoar\".\nUn altro grande pensatore dell'Islam nonch\u00e9 eminente medico fu Ibn Zuhr, noto in Occidente come Avenzoar (1091-1161). Nacque a Siviglia e fu il pi\u00f9 grande clinico del califfato occidentale amante della praticit\u00e0 e non delle sottigliezze metafisiche; questo spiega anche il motivo per cui non ebbe una grande considerazione del \u201cCanone\u201d di Avicenna.\nLa sua opera principale \u00e8 l\"al-Tays\u012br f\u012b l-mud\u0101w\u0101t wa l-tadb\u012br\" (Libro della semplificazione sulle terapie e la dieta): un trattato di medicina clinica. In questa opera Avenzoar dice che il medico deve farsi guidare dall'esperienza e non dalla speculazione. Egli descrive metodi per la preparazione di medicine e diete e fornisce una buona descrizione clinica della pericardite sierosa e dell'ascesso del mediastino, del quale egli stesso fu affetto.\nDescrisse inoltre le operazioni per i calcoli renali e per la tracheotomia.\nDescrisse pure con molti particolari le malattie dell'occhio e adoper\u00f2 nelle operazioni la mandragora, il cui principio attivo \u00e8 l'atropina.\nCon Ildegarda di Bingen gli \u00e8 stato attribuito il merito di avere scoperto e descritto per primo l'acaro della scabbia.\n\"Averro\u00e8\".\nIbn Rushd (1126-1198), noto in Europa come Averro\u00e8, viene considerato sotto molti aspetti l'Avicenna del califfato occidentale.\nNato a Cordova studi\u00f2 filosofia, giurisprudenza e medicina con un particolare impegno per la prima diventando uno dei pi\u00f9 noti commentatori di Aristotele. Anche se la sua fama di filosofo \u00e8 maggiore di quella di medico anche lui ha contribuito al progresso delle scienze mediche. La sua opera medica principale \u00e8 il \"Colliget\", un riassunto delle scienze mediche in 7 libri. Esso inizia con una breve descrizione del corpo umano seguita da una trattazione delle funzioni dei vari organi.\nPoi l'autore tratta delle malattie dapprima generali e poi specifiche per ogni organo; fa seguito una parte in cui descrive i segni della malattia e infine descrive la febbre e i giorni critici.\nVi \u00e8 anche una piccola parte dedicata ai veleni, ai rimedi, alla dieta e alla cura di alcune malattie.\nInoltre Averro\u00e8 fa un'osservazione assai pertinente sul vaiolo, facendo notare che questa malattia si manifesta nel malato una sola volta nella vita.\n\"Maimonide\".\nIl famoso allievo di Averro\u00e8, \"M\u016bs\u0101 ibn Maym\u016bn\", conosciuto dai posteri con il nome di Maimonide (1135-1208) era nato a Cordova durante gli ultimi giorni del brillante califfato di Cordova.\nLa pi\u00f9 conosciuta delle sue opere di medicina \u00e8 il \u201cLibro dei consigli\u201d, una serie di lettere sulla dieta e sull'igiene personale, scritta per il figlio di Saladino.\nEgli tradusse anche tutto il \"Canone\" di Avicenna in ebraico.\n\"Il crollo del califfato omayyade di Cordova\".\nL'estinzione del califfato omayyade nel 1031 e la presa di Cordova nel 1148, segnarono la fine della scienza e della medicina araba nel califfato occidentale. Ci\u00f2 caus\u00f2 grave dissesti nel campo medico ma la conquista cristiana di Cordova, di Siviglia nel 1248 e di Granada nel 1492, consent\u00ec all'Occidente cristiano di assorbire gran parte delle conoscenze della cultura medica islamica.\n\"Il crollo del califfato orientale\".\nI Mongoli di Hulagu Khan presero Baghdad il 13 febbraio 1258.\nOttocentomila abitanti vennero uccisi e la maggior parte dei manoscritti scientifici vennero distrutti.\nE inoltre come se non fosse gi\u00e0 abbastanza tutti gli studiosi vennero assassinati senza piet\u00e0.\nSecondo Browne: \"Non \u00e8 forse mai accaduto che una civilt\u00e0 cos\u00ec grande e cos\u00ec splendida venisse cos\u00ec rapidamente distrutta nel fuoco e nel sangue\".\nPer cinque secoli l'impero islamico aveva goduto della pi\u00f9 elevata cultura del mondo, in un periodo in cui l'Europa era immersa nell'ignoranza e nelle barbarie.\nSi attribuisce sovente all'Islam il merito di aver tenuta accesa la fiaccola del sapere nelle tristi tenebre del Medioevo e ci\u00f2 \u00e8 particolarmente vero per la scienza medica, che gli Arabi studiarono traducendo praticamente tutta la medicina greca, in special modo gli scritti di Ippocrate, Galeno, Paolo di Egina, Dioscoride e molti altri ancora, divulgati indirettamente in tutta l'Europa latina grazie all'impegno di altri traduttori dall'arabo.\nE anche se il maggior riconoscimento dato alla medicina islamica \u00e8 la traduzione non mancano i medici arabi che con originalit\u00e0 di pensiero hanno contribuito poco alla volta al progresso delle scienze mediche.\nLa medicina araba ha infatti prodotto molti eminenti medici tra i quali R\u0101z\u012b, del quale non vi \u00e8 l'eguale tra tutti i clinici della storia, ed Avicenna, uno dei pochi geni universali che conosciamo, che ha come competitore il solo Leonardo da Vinci.\nCon uno sguardo retrospettivo osservava Max Meyerhof:"}
{"id": "3773170", "revid": "298229", "url": "https://it.wikipedia.org/wiki?curid=3773170", "title": "Olha Saladucha", "text": ""}
{"id": "3773172", "revid": "212348", "url": "https://it.wikipedia.org/wiki?curid=3773172", "title": "Tour della Nazionale di rugby a 15 di Tonga 1957", "text": ""}
{"id": "3773173", "revid": "339392", "url": "https://it.wikipedia.org/wiki?curid=3773173", "title": "Universal International Pictures", "text": ""}
{"id": "3773175", "revid": "767487", "url": "https://it.wikipedia.org/wiki?curid=3773175", "title": "It Grows on Trees", "text": "It Grows on Trees \u00e8 un film statunitense del 1952 diretto da Arthur Lubin.\nTrama.\nUna coppia di coniugi, Polly e Phil Baxter, scoprono che su due alberi nel loro giardino crescono dollari. Polly trova il modo di usare il denaro mentre il marito vuole rivolgersi alla polizia. I vicini, i media, la banca e il Tesoro degli Stati Uniti vengono tutti coinvolti nella curiosa faccenda. Ma i Baxter lotteranno soprattutto con i loro personali dilemmi etici.\nProduzione.\nIl film fu prodotto da Universal International Pictures e diretto da Arthur Lubin. Irene Dunne (al suo ultimo film) interpreta Polly, Dean Jagger interpreta Phil.\nDistribuzione.\nIl film fu distribuito negli Stati Uniti nel 1952 dalla Universal Pictures al cinema. \u00c8 stato poi pubblicato in VHS negli Stati Uniti dalla MCA/Universal Home video nel 2000.\nAlcune delle uscite internazionali sono state:\nPromozione.\nLa tagline \u00e8: \"The wonderful story of a wish come true!\" (\"La meravigliosa storia di un desiderio si avvera! \")."}
{"id": "3773176", "revid": "729019", "url": "https://it.wikipedia.org/wiki?curid=3773176", "title": "Roselle Park", "text": "Roselle Park \u00e8 un comune degli Stati Uniti d'America, nella Contea di Union, nello Stato del New Jersey."}
{"id": "3773177", "revid": "158913", "url": "https://it.wikipedia.org/wiki?curid=3773177", "title": "Camicie rosse - Anita Garibaldi", "text": ""}
{"id": "3773180", "revid": "53508", "url": "https://it.wikipedia.org/wiki?curid=3773180", "title": "Roselle (New Jersey)", "text": "Roselle \u00e8 un comune degli Stati Uniti d'America, nella Contea di Union, nello Stato del New Jersey.\nIl 19 gennaio 1883 entr\u00f2 in funzione il primo sistema di illuminazione elettrica al mondo che utilizzava cavi sospesi. Fu costruito da Thomas Edison per dimostrare che un'intera comunit\u00e0 poteva essere illuminata dall'elettricit\u00e0. Questo successo incoraggi\u00f2 l'installazione di illuminazione elettrica in numerosi altri villaggi e citt\u00e0."}
{"id": "3773187", "revid": "599013", "url": "https://it.wikipedia.org/wiki?curid=3773187", "title": "Ivo Georgiev", "text": "Carriera.\nFu capocannoniere del campionato bulgaro nel 1996."}
{"id": "3773189", "revid": "4252", "url": "https://it.wikipedia.org/wiki?curid=3773189", "title": "De bello hispaniensis", "text": ""}
{"id": "3773190", "revid": "1654832", "url": "https://it.wikipedia.org/wiki?curid=3773190", "title": "Jane Cowl", "text": "Biografia.\nInsieme all'amica Jane Murfin, con lo pseudonimo di Allan Langdon Martin, scrisse una serie di lavori teatrali di successo che furono adattati per lo pi\u00f9 anche per lo schermo.\nEra sposata con il produttore Adolph Klauber."}
{"id": "3773194", "revid": "46931", "url": "https://it.wikipedia.org/wiki?curid=3773194", "title": "Mister X, l'uomo nell'ombra", "text": ""}
{"id": "3773198", "revid": "729019", "url": "https://it.wikipedia.org/wiki?curid=3773198", "title": "Mura di Jesi", "text": "Le mura di Jesi sono l'antica cinta di difesa della citt\u00e0 di Jesi (AN) nelle Marche. \u00c8 una delle pi\u00f9 complete e meglio conservate del periodo rinascimentale e uno dei maggiori esempi della regione. Racchiude il nucleo medievale della citt\u00e0, di compatta forma trapezoidale, per un perimetro di circa 1,5\u00a0km.\nStoria e Architettura.\nVennero erette a partire dal XIII-XIV secolo sul tracciato delle pi\u00f9 antiche mura romane del \"castrum\", ampliandolo, rappresentando il simbolo della libert\u00e0 comunale. Le mura facevano parte di un sistema difensivo esemplare e completo che comprendeva elementi costruttivi e di integrazione naturale: la \"Rocca urbana\", posta sull'area pi\u00f9 elevata della citt\u00e0, ultimo baluardo di difesa dagli attacchi esterni (si trovava in piazza della Repubblica, a ridosso dell'arco del Magistrato e del Comune, fu demolita nel XIX secolo); la torre della Guardia, eretta intorno al 1350 sulla cima di una collina meridionale dominante la Vallesina dalla quale si aveva una capacit\u00e0 visiva dagli Appennini al mare (venne fatta saltare dai tedeschi durante la seconda guerra mondiale); il \"Vallato\", canale utilizzato anche per l'irrigazione di tutta la \"Vallesina\" e che costituiva un argine naturale di difesa intorno al tratto meridionale delle mura, superabile solo con ponti levatoi in corrispondenza alle porte di entrata. Infine ripidi pendii naturali sui lati nord e est.\nTutte le mura vennero via via rinnovate, rinforzate e ristrutturate nel corso del Rinascimento, sia per nuove esigenze verificatasi con l'evoluzione dell'artiglieria, sia per rimarcare l'importanza, il pregio e l'avanguardia della \"Respubblica \u00c6sina\". Famosi architetti militari quali Francesco di Giorgio Martini e Baccio Pontelli vennero chiamati a intraprendere i lavori. La cinta si sviluppa per una lunghezza di circa un chilometro e mezzo, e la sua conformazione varia in rapporto alla morfologia del terreno che presenta livelli di quota differenziati, dalla pianura (66 m s.l.m.) alla collina (96 m s.l.m.).\nFu in questo periodo che vennero abbattuti i merli ghibellini che caratterizzavano il profilo murario e identificavano politicamente la citt\u00e0. Infatti nel XV secolo i merli avevano perduto la loro funzione con l'avvento delle armi da fuoco.\nLe mura si presentano come alti muraglioni cortinati con beccatelli, rinforzati da torrioni e aperte da sette porte, oggi ne restano aperte solo quattro, le principali, poste all'entrata dei quattro punti cardinali secondo il vecchio tracciato delle due vie primarie: il Cardo e il Decumano. Sul lato nord \u00e8 porta Bersaglieri, l'ultima ad essere aperta; ad ovest porta Garibaldi, a est l'arco del Magistrato, facente parte della vecchia rocca, e a sud porta Valle, sulle mura pi\u00f9 base.\nLe mura della parte meridionale, racchiuse tra il torrione Rotondo e il torrione di Mezzogiorno (costruito nel 1454), erano fiancheggiate da un fossato, oggi interrato, e si presentano \"basse\", caratterizzate da semplici cortine verticali con beccatelli e caditoie. Si fanno pi\u00f9 alte e imponenti sul versante orientale, poste sui pendii, che hanno cortine rafforzate con scarpata per una maggior difesa contro le artiglierie. \nTutta la cinta \u00e8 intervallata da torri di difesa e torrioni angolari. Il maggiore \u00e8 il poligonale torrione di Mezzogiorno, cosiddetto dalla sua posizione, costruito da Baccio Pontelli nel 1454; il torrione Rotondo, posto nell'angolo est delle mura di \"Valle\"; il torrione del Montirozzo, divenuto il simbolo di Jesi, unico resto delle mura trecentesche ancora visibile, dove nel XVII secolo venne sopraelevato il caratteristico torricino di due piani e le logge. Altri vari torrioni poligonali si intersecano lungo il perimetro, due sono andati perduti, il torrione dell'antico fortino di San Floriano, posto a difesa di porta Garibaldi, demolito negli '20 per l'ampliamento della sede stradale; e il torrione della Rocca o Cassero, prospiciente piazza della Repubblica, di fianco all'arco del Magistrato, e abbattuto nel 1890, costituiva l'ultimo resto della Rocca Pontelliana che sorgeva sulla parte pi\u00f9 alta, quella nord-occidentale dove si apriva il prolungamento della citt\u00e0 \"nuova\", la cosiddetta \"Addizione di Terravecchia\". Eretta su progetto di Baccio Pontelli, appunto, a partire dal 1487 venne gi\u00e0 demolita nel 1527. Precedentemente vi era gi\u00e0 un'altra rocca, costruita nel 1282 e distrutta, forse solo parzialmente nel 1423 per poi essere ricostruita a partire dal 1433 da Francesco Sforza. Delle due rocche (quella duecentesco-sforzesca e quella pontelliana) restano testimonianze sotto l'adiacente palazzo comunale. Ancora presente, invece, la pusterla attraverso l'odierno \"palazzo Battaglia\".\nA partire dal XVII secolo le mura hanno, gradualmente, perso la loro funzione di difesa e sono iniziate le manomissioni e sopraelevati di abitazioni civili. Del cammino di ronda, che originariamente seguiva l'intero tracciato, sono rimasti solo brevi tratti, alcuni dei quali coperti e muniti di finestre ad arco."}
{"id": "3773203", "revid": "599013", "url": "https://it.wikipedia.org/wiki?curid=3773203", "title": "Jimmy Binning", "text": "Carriera.\nClub.\nHa giocato nella prima divisione scozzese.\nNazionale.\nNel 1954 \u00e8 stato convocato ai Mondiali, nei quali non \u00e8 per\u00f2 mai sceso in campo."}
{"id": "3773207", "revid": "621682", "url": "https://it.wikipedia.org/wiki?curid=3773207", "title": "Ian Binning", "text": ""}
{"id": "3773214", "revid": "339392", "url": "https://it.wikipedia.org/wiki?curid=3773214", "title": "Felice di Aquileia", "text": ""}
{"id": "3773215", "revid": "599013", "url": "https://it.wikipedia.org/wiki?curid=3773215", "title": "Fortunato di Aquileia", "text": ""}
{"id": "3773217", "revid": "838137", "url": "https://it.wikipedia.org/wiki?curid=3773217", "title": "Periochae", "text": ""}
{"id": "3773218", "revid": "293377", "url": "https://it.wikipedia.org/wiki?curid=3773218", "title": "Tommy Younger", "text": ""}
{"id": "3773222", "revid": "74801", "url": "https://it.wikipedia.org/wiki?curid=3773222", "title": "Solone Ambrosoli", "text": "Biografia.\nGi\u00e0 da giovane si dedic\u00f2 al collezionismo di monete, arrivando a pubblicare mentre ancora era studente in legge, la sua collezione nel 1878. Questo gli valse l'ingresso nella commissione incaricata della risistemazione del Museo di Como.\nNel periodo 1878 - 1881, effettu\u00f2 numerosi viaggi nell'Europa centro-orientale e settentrionale e negli Stati Uniti d'America. Questi viaggi gli permisero di conoscere letteratura e usi dei popoli visitati. Con l'intento di far conoscere la cultura nord-europea, tradusse le poesie di diversi autori tra cui Hans Peter Holst, S\u00e1ndor Pet\u0151fi e Bjarni Thorarensen.\nNel 1881 fond\u00f2 la Gazzetta Numismatica, pubblicata a Como, che diresse fino al 1887, quando si trasfer\u00ec a Milano, dove era stato nominato conservatore del Gabinetto numismatico di Brera di cui divenne in seguito direttore. In occasione del suo passaggio a Brera don\u00f2 la sua collezione numismatica al Museo di Como.\nGiunto a Milano, l'anno successivo fond\u00f2, assieme a Francesco ed Ercole Gnecchi, la Rivista italiana di numismatica, di cui fu direttore. Contemporaneamente pubblic\u00f2 diversi manuali divulgativi presso Hoepli.\nNel 1892 fu uno dei soci fondatori della Societ\u00e0 numismatica italiana."}
{"id": "3773223", "revid": "15756", "url": "https://it.wikipedia.org/wiki?curid=3773223", "title": "Raffaele Colapietra", "text": "Biografia.\n\u00c8 stato docente di storia moderna presso l'Universit\u00e0 di Salerno, dove ha insegnato fino al 1990.\nHa scritto numerosi saggi di storia sociale e sulle classi dirigenti del Mezzogiorno in et\u00e0 moderna e contemporanea, occupandosi, in particolare, della Napoli vicereale, di Masaniello, della transumanza, nonch\u00e9 dei partiti politici italiani fra XIX e XX secolo. La sua opera principale, tuttavia, consiste in una corposa biografia politica di Benedetto Croce uscita, in due volumi, tra il 1969 e il 1971.\nAll'Abruzzo, e alla sua citt\u00e0 natale, ha dedicato diverse monografie, oltre a numerosi articoli pubblicati in particolare sulla \u00abRivista Abruzzese\u00bb. Grazie al documentario \"Draquila\" di Sabina Guzzanti, in cui compare, ha avuto risalto la sua scelta, da unico aquilano, di volere continuare ad abitare nella propria casa gravemente lesionata dal sisma del 2009, per il desiderio di non abbandonare n\u00e9 i propri gatti n\u00e9 i propri libri. \u00c8 stato insignito dall'Universit\u00e0 degli Studi \"Gabriele d'Annunzio\" dell'Ordine della Minerva.\nOpere.\nScritti sull'Abruzzo.\nlista parziale"}
{"id": "3773230", "revid": "124888218", "url": "https://it.wikipedia.org/wiki?curid=3773230", "title": "Jackie Mudie", "text": "Carriera.\nCon lo ottiene la promozione nella massima serie inglese grazie alla vittoria della Second Division 1962-1963.\nNella primavera del 1961 si lega al per disputare la Eastern Canada Professional Soccer League.\nNel 1978 torna in America per allenare i nell'American Soccer League. Sotto la sua guida i \"Cobras\" chiusero al 5\u00b0 posto nella Eastern Division della ASL."}
{"id": "3773231", "revid": "1498232", "url": "https://it.wikipedia.org/wiki?curid=3773231", "title": "Nikon Coolpix S3000", "text": "La Nikon Coolpix S3000 \u00e8 una fotocamera non-SLR prodotta dalla Nikon, che fa parte della serie Nikon Coolpix.\nCaratteristiche tecniche.\nDispone di una memoria interna di 32 MB, espandibile con SD o SDHC. Pesa 178 grammi, ha una risoluzione di 12 megapixel e la massima qualit\u00e0 dei filmati \u00e8 di 480p. Il suo obiettivo Nikkor ha uno zoom di 4x.\nColori.\nLa fotocamera \u00e8 disponibile nei seguenti colori: azzurro, arancione, verde, viola, rosso, grigio e nero (come nella foto)."}
{"id": "3773240", "revid": "490801", "url": "https://it.wikipedia.org/wiki?curid=3773240", "title": "Coolpix S3000", "text": ""}
{"id": "3773243", "revid": "41793", "url": "https://it.wikipedia.org/wiki?curid=3773243", "title": "Carlo Cavaliere", "text": ""}
{"id": "3773245", "revid": "729019", "url": "https://it.wikipedia.org/wiki?curid=3773245", "title": "Isola di Solovyov", "text": "L'isola di Solovyov o Solov'\u00ebva (in russo \u041e\u0441\u0442\u0440\u043e\u0432 \u0421\u043e\u043b\u043e\u0432\u044c\u0451\u0432\u0430 \"ostrov Solov'\u00ebva\") \u00e8 una piccola isola russa nell'Oceano Artico che fa parte della Terra di Zichy nell'arcipelago della Terra di Francesco Giuseppe.\nGeografia.\nIsola di Solovyov si trova nella parte nord della Terra di Zichy, nel canale di Triningen, 7\u00a0km a nord della costa nord-orientale dell'isola di Karl-Alexander e 3,8\u00a0km a sud dell'isola di Hohenlohe; ha una forma ovale e un diametro di circa 250\u00a0m ed \u00e8 coperta dal ghiaccio. Poco distante, a sud-est si trova l'altra piccola isola di Coburg."}
{"id": "3773251", "revid": "599013", "url": "https://it.wikipedia.org/wiki?curid=3773251", "title": "Suore della Provvidenza (Ruill\u00e9-sur-Loir)", "text": "Le Suore della Provvidenza (in francese \"S\u0153urs de la Providence de Ruill\u00e9-sur-Loir\") sono un istituto religioso femminile di diritto pontificio.\nStoria.\nLe origini della congregazione risalgono al 1806, quando Jacques-Fran\u00e7ois Dujari\u00e9 (1767-1838) riun\u00ec nella \"Piccola provvidenza\" di Ruill\u00e9-sur-Loir un gruppo di giovani donne desiderose di dedicarsi all'istruzione dei bambini e alla visita agli ammalati.\nSolo nel 1820, per iniziativa di Zo\u00e9 Rolland du Rosco\u00e4t, la compagnia assunse un carattere religioso e le sodali della comunit\u00e0 presero a emettere i tre voti di povert\u00e0, obbedienza e castit\u00e0 e quello di dedicarsi all'educazione dell'infanzia e all'assistenza agli ammalati.\nLa congregazione conobbe un notevole sviluppo sotto il governo di Marie Lecor, che succedette alla Rolland du Rosco\u00e4t nel 1822 e resse l'istituto fino al 1873. In quel periono una comunit\u00e0 di religiose di Ruill\u00e9, guidata da Th\u00e9odore Gu\u00e9rin, si stabil\u00ec negli Stati Uniti dando origine a un ramo indipendente dell'istituto.\nDopo le leggi anticongregazioniste francesi le religiose si trasferirono all'estero, fondando case in Regno Unito (1896), Belgio (1897) e Paesi Bassi (1902): nel 1848 le religiose si aprirono le loro prime missioni in Ceylon.\nLe suore della Provvidenza ricevettero il pontificio decreto di lode il 30 settembre 1843 e le loro costituzioni vennero approvate definitivamente dalla Santa Sede il 5 agosto 1881.\nAttivit\u00e0 e diffusione.\nLe religiose si dedicano all'istruzione dell'infanzia, all'assistenza agli infermi, al servizio sociale e alla catechesi.\nSono presenti in Europa (Belgio, Francia, Paesi Bassi, Regno Unito), in Madagascar e in Sri Lanka; la sede generalizia \u00e8 a Le Mans.\nAlla fine del 2008 la congregazione contava 377 suore in 76 case."}
{"id": "3773270", "revid": "62004", "url": "https://it.wikipedia.org/wiki?curid=3773270", "title": "Cholet-Pays de Loire 2005", "text": "Il Cholet-Pays de Loire 2005, ventottesima edizione della corsa e valida come evento dell'UCI Europe Tour 2005 categoria 1.1, si svolse il 20 marzo 2005 su un percorso di 202 \u00a0km. Fu vinta dal francese Pierrick F\u00e9drigo che giunse al traguardo con il tempo di 4h41'17\" alla media di 43,088 \u00a0km/h.\nPartenza con 140 ciclisti di cui 90 tagliarono il traguardo."}
{"id": "3773272", "revid": "827882", "url": "https://it.wikipedia.org/wiki?curid=3773272", "title": "Lux Video Theatre", "text": "Lux Video Theatre \u00e8 una serie televisiva statunitense in 337 episodi trasmessi per la prima volta nel corso di 7 stagioni dal 1950 al 1957.\nLa serie \u00e8 conosciuta anche con i titoli \"Summer Video Theatre\", \"Video Theatre\", \"The Lux Video Theatre\", \"Producer's Choice\" (titolo per la distribuzione in syndication nei primi anni 60) e \"Curtain Call Theatre\". La serie fu trasmessa in radio per 16 anni con il titolo \"Lux Radio Theater\" prima del suo debutto sulla CBS il 2 ottobre 1950.\n\u00c8 una serie televisiva di tipo antologico in cui ogni episodio rappresenta una storia a s\u00e9. Gli episodi sono storie di genere vario, dal drammatico alla commedia, e dalla quinta stagione vengono presentati da James Mason (1954-55), Otto Kruger (1955-56), Gordon MacRae (1956-57) e Ken Carpenter (1955-57 d'estate).\nInterpreti.\nLa serie vede la partecipazione di numerose star e attori cinematografici e televisivi dell'epoca, molti dei quali interpretarono diversi ruoli in pi\u00f9 di un episodio.\nProduzione.\nLa serie fu prodotta dalla J. Walter Thompson Agency e girata a Hollywood in California e a New York. Lo sceneggiatore principale della serie \u00e8 stato S.H. Barnett (65 episodi, 1952-1957). Nel settembre del 1953, la produzione si trasfer\u00ec da New York a Hollywood e nel mese di agosto 1954 lo spettacolo pass\u00f2 dalla CBS alla NBC. Con l'introduzione del formato di un'ora e il passaggio ad Hollywood, vennero spesso usate versioni abbreviate di film popolari come base per le trame. Nuovi episodi venivano trasmessi durante l'estate e la serie cambiava il titolo in \"Summer Video Theatre\". Nel 1958-1959 ne fu presentata una nuova versione con il titolo di \"Lux Playhouse\"\nRegisti.\nTra i registi della serie sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 1950 al 1957 sulle reti televisive CBS e NBC. \u00c8 stata poi pubblicata in VHS negli Stati Uniti dalla Moviecraft nel 1997."}
{"id": "3773275", "revid": "767487", "url": "https://it.wikipedia.org/wiki?curid=3773275", "title": "Dexys Midnight Runners", "text": "I Dexys Midnight Runners sono una band inglese. L'unico membro della band presente in tutte le incisioni in studio del gruppo \u00e8 il cantante/chitarrista Kevin Rowland.\nBiografia.\nI Dexys Midnight Runners si formarono a Birmingham nel 1978 sulle ceneri dei disciolti Killjoys. Il cantante-chitarrista Kevin Rowland (17 agosto 1953) ed il chitarrista Kevin 'Al' Archer (21 dicembre 1958) decidono di formare una band di nove elementi capace di coniugare la new wave con il soul.\nLe performance locali dei Dexys sono infuocate, oltre a materiale di derivazione punk i ragazzi sono soliti proporre cover soul di casa Stax Records, da qui alla pubblicazione del primo singolo passa poco. \u00c8 il 1979 quando il 45 giri d'esordio \"Dance Stance\" vale un rispettabile 40\u00ba posto nelle chart britanniche e la loro prima apparizione alla BBC.\nNel 1980 \u00e8 la volta dell'album d'esordio \"Searching for the Young Soul Rebels\", per molti il disco migliore dei Dexys (n\u00b06 UK chart). Il disco \u00e8 trainato dal singolo \"Geno\" (n\u00b01 UK chart), un omaggio al soul singer Geno Washington, nonch\u00e9 da un altro singolo di buon impatto commerciale : \"There There My Dear\" (n\u00b07 UK chart).\nNel 1982 le divergenze insanabili tra la band e il suo leader \"stravagante\" conducono ad una defezione di massa, il solo Kevin Rowland porta avanti il marchio Dexys rivoluzionando totalmente l'assetto dei musicisti, in questo modo riesce ad uscire dall'impasse nel migliore dei modi: \"Too Rye Ay\" (n\u00b02 UK chart) esce nel luglio 1982 ed \u00e8 un masterpiece della sua era. Trainato dal singolo \"Come On Eileen\" (n\u00b01 UK chart) l'album si discosta lievemente dalle striature soul del suo predecessore in favore della riscoperta delle radici irlandesi di Rowland, i fiati sono rimpiazzati da violini celtici e divagazioni tzigane.\nCi vorranno tre lunghi anni per dare un seguito a \"Too Rye Ay\", dopo i soliti cambi di formazione (e di look) nel 1985 esce \"Don't Stand Me Down\" l'album meno commerciale dei Dexys.\nDa qui in poi Kevin Rowland proseguir\u00e0 da solista con alterne fortune.\nNel 2003 la band si \u00e8 riformata e dal 2007 Kevin Rowland ha iniziato a lavorare sulle nuove composizioni. Con l'apporto fondamentale di Mick Talbot il disco, One Day I'm Going to Soar, \u00e8 finalmente stato pubblicato nel giugno 2012. Il gruppo ha contratto il nome in \"Dexys\", pseudonimo col quale ha pubblicato anche il successivo Live nel 2014 \"Nowhere is Home.\""}
{"id": "3773277", "revid": "46931", "url": "https://it.wikipedia.org/wiki?curid=3773277", "title": "Summer Video Theatre", "text": ""}
{"id": "3773278", "revid": "46931", "url": "https://it.wikipedia.org/wiki?curid=3773278", "title": "Video Theatre", "text": ""}
{"id": "3773279", "revid": "46931", "url": "https://it.wikipedia.org/wiki?curid=3773279", "title": "The Lux Video Theatre", "text": ""}
{"id": "3773280", "revid": "46931", "url": "https://it.wikipedia.org/wiki?curid=3773280", "title": "Producer's Choice", "text": ""}
{"id": "3773281", "revid": "46931", "url": "https://it.wikipedia.org/wiki?curid=3773281", "title": "Curtain Call Theatre", "text": ""}
{"id": "3773282", "revid": "729019", "url": "https://it.wikipedia.org/wiki?curid=3773282", "title": "Isola di Torup", "text": "L'isola di Torup (in russo \u041e\u0441\u0442\u0440\u043e\u0432 \u0422\u043e\u0440\u0443\u043f\u0430 \"ostrov Torupa\") \u00e8 una piccola isola russa nell'Oceano Artico che fa parte della Terra di Zichy nell'arcipelago della Terra di Francesco Giuseppe.\nL'isola ha preso il nome del professore norvegese di fisiologia Sophus C. F. Torup (di origine danese, 1861\u20131937), che ha partecipato a molte spedizioni polari.\nGeografia.\nIsola di Torup si trova nella parte nord della Terra di Zichy, nel canale di Triningen, 3\u00a0km a nord della costa nord-orientale dell'isola di Karl-Alexander e 6,5\u00a0km a sud dell'isola di Hohenlohe; ha una forma allungata di circa 1,5\u00a0km, una larghezza di 5/600\u00a0m e un'altezza di 128\u00a0m. L'isola \u00e8 coperta dal ghiaccio. Poco distante, a nord-est si trovano le piccole isole di Coburg e Solovyov."}
{"id": "3773284", "revid": "287204", "url": "https://it.wikipedia.org/wiki?curid=3773284", "title": "Balneum", "text": "Con il termine balneum gli autori antichi si riferivano agli impianti termali nati per iniziativa privata, contrapposti alle grandi terme pubbliche (lat. \"thermae\"), una distinzione terminologica, tuttavia, non sempre osservata: nella maggior parte dei casi, per i condizionamenti degli edifici circostanti, la pianta dei \"balnea\" non seguiva schemi regolari e non si uniformava ai modelli canonici delle terme maggiori; era, inoltre, quasi sempre assente la palestra e qualsiasi spazio scoperto per gli esercizi ginnici.\nI \"balnea\", disseminati nei quartieri pi\u00f9 popolosi delle citt\u00e0 romane, pur essendo a conduzione privata, erano aperti al pubblico dietro pagamento di una tassa di ingresso bassissima. Altre fonti di guadagno per il proprietario erano costituite dalle rendite delle botteghe e degli appartamenti annessi al fabbricato e dati in affitto. La gestione di un \"balneum\" era comunque un affare redditizio se vi si trovano coinvolti anche personaggi altolocati."}
{"id": "3773286", "revid": "425388", "url": "https://it.wikipedia.org/wiki?curid=3773286", "title": "Samuel Lloyd Osbourne", "text": ""}
{"id": "3773291", "revid": "1543377", "url": "https://it.wikipedia.org/wiki?curid=3773291", "title": "Gasdinamica", "text": "La Gasdinamica \u00e8 una branca della fluidodinamica che si occupa dello studio dei moti gassosi e dei suoi effetti con i sistemi fisici, basandosi sui principi della meccanica dei fluidi e della termodinamica.\nTale disciplina sorge dalla necessit\u00e0 dello studio dei flussi gassosi, spesso all'interno o nelle vicinanze di corpi, specialmente a velocit\u00e0 comparabili con la velocit\u00e0 del suono o oltre, ed a volte con significative modifiche di gas ed oggetti. Alcuni esempi di tali studi includono (ma non si limitano) fenomeni di flussi soffocati in ugelli di scarico e valvole, onde d'urto di aereo a reazione, riscaldamento aerodinamico, rientro atmosferico, flusso di Rayleigh in motori a reazione. A livello molecolare, la gasdinamica \u00e8 lo studio della teoria cinetica dei gas, che spesso conduce a studi di diffusione molecolare, meccanica statistica, termodinamica chimica e termodinamica del non equilibrio. La gasdinamica \u00e8 sinonimo di aerodinamica quando il gas considerato \u00e8 l'aria e l'oggetto di studio \u00e8 il volo. La gasdinamica \u00e8 molto utilizzata in fase di progettazione di veicoli aerei e veicoli spaziali e dei rispettivi sistemi di propulsione."}
{"id": "3773296", "revid": "122994537", "url": "https://it.wikipedia.org/wiki?curid=3773296", "title": "Casa dell'Obelisco", "text": "La Casa dell'Obelisco \u00e8 un edificio residenziale di Torino, ubicato nell'area residenziale Borgo Po, all'interno del quartiere ottocentesco di Borgo Crimea che prende nome dalla piazza omonima dove sorge l'obelisco dedicato alla storica battaglia..\nStoria.\nNegli anni cinquanta del Novecento l'architettura visse una sorta di reinterpretazione del \"liberty\" e a Torino alcuni eminenti architetti piemontesi dell'epoca tra cui Roberto Gabetti, Aimaro Isola, Sergio Jaretti ed Elio Luzi diedero seguito a questa corrente; per la loro rilettura degli stilemi floreali e strutturali, indussero il critico Paolo Portoghesi a definire tale fenomeno \"neoliberty\", che vide la realizzazione di alcune significative opere. \nInsieme alla Torre BBPR, dell'omonimo studio milanese, la Casa dell'Obelisco \u00e8 un edificio che ha costituito una sorta di provocazione rispetto al contesto architettonico torinese dell'epoca, con un notevole ritorno in termini di immagine per gli autori del progetto e altres\u00ec per l'Impresa Edile Manolino, la ditta costruttrice che lo commission\u00f2 e lo realizz\u00f2 tra il 1954 e il 1959.\nNel 1971 l'edificio fu scelto da Dario Argento come luogo delle riprese del suo film Il gatto a nove code.\nDescrizione.\nProgettata da Sergio Jaretti Sodano ed Elio Luzi nel 1954, la \"Casa dell'Obelisco\" aderisce perfettamente a quella corrente di architettura \"neoliberty\", che si era manifestata a Torino ed emergono con raffinata ironia colti riferimenti stilistici che conducono fino a una rivisitazione dei materiali da costruzione, riproponendo il largo impiego del litocemento per i vari elementi decorativi che caratterizzano tutti i sinuosi prospetti dell'edificio. \nL'edificio residenziale \u00e8 caratterizzato dai prospetti curvilinei delle facciate, marcatamente scanditi da rilievi orizzontali sovrapposti e nell'insieme si impone nell'ottocentesco contesto architettonico circostante con una sua particolare armonia delle forme che richiama le morfologie moderniste di Gaud\u00ec, ma anche con qualche citazione riconducibile a Frank Lloyd Wright, in particolare i pilotis del Johnson Wax Building del 1936-39.\nNonostante le notevoli sinuosit\u00e0 dei prospetti esterni, l'edificio si basa su una planimetria variegata ma assai regolare, sviluppata su cinque piani fuori terra e da tre unit\u00e0 abitative ciascuno, alcuni su due livelli, ma con le pareti interne assolutamente rettilinee.\nNel 2017 l'edificio ha subito un restauro conservativo di tutte le facciate e che ha riguardato anche la sostituzione di tutti i serramenti esterni."}
{"id": "3773298", "revid": "1833487", "url": "https://it.wikipedia.org/wiki?curid=3773298", "title": "Gianluca De Ceglie", "text": "Gianluca De Ceglie \u00e8 il personaggio protagonista di \"Father &amp; Son\", sketch interno al programma di MTV Italia \"I soliti idioti\", ideato e interpretato dall'attore Fabrizio Biggio. \u00c8 anche il personaggio protagonista della trasposizione cinematografica della serie, \"I soliti idioti - Il film\".\nDescrizione del personaggio.\nOssessionato principalmente dal padre Ruggero, Gianluca \u00e8 un ragazzo di trent'anni, laureato (anche se nella quarta stagione afferma di essere uno studente universitario), gentile e sensibile, quindi caratterialmente l'opposto del genitore. I principali motivi di attrito fra i due sono la netta divergenza di opinioni e l'odio che il padre nutre verso la sua fidanzata, Fabiana, reputata brutta. Altri motivi per cui \u00e8 odiato dal padre sono le sue passioni, cio\u00e8 quelle dei bruchi, dei Puffi e dei \"Minipony\". Nella seconda stagione si scopre che Gianluca \u00e8 tifoso della Lazio.\nIn una puntata della seconda stagione, Gianluca conosce come conduttore televisivo di \"Bersaglio Italia\", di avere un fratello di nome Romoletto. Ruggero dice a Gianluca che Romoletto viene da Stoccarda, ma Ruggero nomina la citt\u00e0 per evitare di dire \"Sto...cazzo\". Gianluca \u00e8 un appassionato di informatica e tende a usare molto Facebook. Nell'ultima puntata della terza stagione, Gianluca, esasperato dal dispotismo paterno, tenta di ucciderlo, ma non vi riesce.\nI suoi tentativi, anzi, ottengono l'effetto contrario in quanto Ruggero, colto da infarto (partito dal braccio destro, dimostrando di essere un \"situs inversus\") all'annuncio della futura convivenza fra suo figlio e Fabiana, \u00e8 costretto ad andare a convivere con loro. Al 2011 sono state girate tre mini-stagioni, per un totale di 17 puntate. Il personaggio di Gianluca De Ceglie (insieme a quello di suo padre Ruggero) \u00e8 stato scelto per presentare i TRL Awards 2011, che si sono svolti il 20 aprile 2011 a Firenze in piazza Santa Croce."}
{"id": "3773300", "revid": "729019", "url": "https://it.wikipedia.org/wiki?curid=3773300", "title": "Isola di Howen", "text": "L'isola di Howen (in russo: \u041e\u0441\u0442\u0440\u043e\u0432 \u0413\u043e\u0443\u044d\u043d, \"ostrov Gou\u0117h\") \u00e8 una piccola isola russa nell'Oceano Artico che fa parte della Terra di Zichy nell'arcipelago della Terra di Francesco Giuseppe.\nFridtjof Nansen denomin\u00f2 l'isola in onore di Anton Christian Houen (1823-1894), mercante norvegese, uno dei maggiori sponsor della spedizione sulla nave \"Fram\".\nGeografia.\nIsola di Howen si trova nella parte nord della Terra di Zichy, nel canale di Triningen, 2,5 km a nord della costa nord-orientale dell'isola di Karl-Alexander e circa 8 km a sud dell'isola di Hohenlohe; ha una forma allungata di circa 1,5 km, una larghezza di 150/200 m. L'isola \u00e8 coperta dal ghiaccio. Poco distante, a nord-est si trovano le piccole isole di Coburg e Solovyov."}
{"id": "3773313", "revid": "287204", "url": "https://it.wikipedia.org/wiki?curid=3773313", "title": "Panetta", "text": ""}
{"id": "3773314", "revid": "106602521", "url": "https://it.wikipedia.org/wiki?curid=3773314", "title": "Rinofima", "text": "Per rinofima si intende un'alterazione della struttura cutanea del naso. L'alterazione, a carattere benigno, ha una lenta e progressiva evoluzione e porta ad un ingrossamento sproporzionato del naso, che assume una forma bulbosa e bitorzoluta.\nLa patologia, che insorge pi\u00f9 frequentemente nell'uomo adulto, \u00e8 innescata da un'infiammazione granulomatosa, la rosacea che, se non curata, porta all'instaurarsi di una progressiva iperplasia ed ipertrofia delle ghiandole sebacee, fibrosi e linfedema. \nNon esiste un rimedio farmacologico che possa porre rimedio al danno, e l'unica via percorribile \u00e8 quella dell'intervento chirurgico estetico. Viene utilizzato un laser CO2 ultrapulsato che, vaporizzando le ghiandole sebacee ipertrofiche, riporta il naso al profilo iniziale."}
{"id": "3773315", "revid": "92723", "url": "https://it.wikipedia.org/wiki?curid=3773315", "title": "Kisii", "text": "Kisii \u00e8 una citt\u00e0 del Kenya, capoluogo dell'omonima contea."}
{"id": "3773316", "revid": "45233962", "url": "https://it.wikipedia.org/wiki?curid=3773316", "title": "Polistirene espanso", "text": ""}
{"id": "3773318", "revid": "599013", "url": "https://it.wikipedia.org/wiki?curid=3773318", "title": "Marrone di Caprese Michelangelo", "text": "Il Marrone di Caprese Michelangelo DOP \u00e8 un prodotto ortofrutticolo italiano di denominazione di origine protetta prodotto nel territorio del comune di Caprese Michelangelo e in parte nel territorio del Comune di Anghiari, entrambi nell'Appennino Tosco-Romagnolo in provincia di Arezzo. \nIl marrone, variet\u00e0 della castagna, ha ottenuto la denominazione di origine protetta (D.O.P.) \u201cMarrone di Caprese Michelangelo\u201d ed \u00e8 riservata esclusivamente ai frutti allo stato fresco e secco della specie \"Castanea sativa\".\nDescrizione del prodotto.\nLa denominazione di origine protetta si riferisce agli acheni, allo stato fresco o essiccato del castagno, nella cultivar locale \"Marrone di Caprese Michelangelo\", appartenente alla variet\u00e0 Marrone. \nZona di produzione.\nLa zona di produzione comprende i territori montani del Comune di Caprese Michelangelo e della parte settentrionale del Comune di Anghiari, entrambi in provincia di Arezzo, nella regione Toscana.\nCaratteristiche del prodotto.\nLa denominazione di origine protetta Marrone di Caprese Michelangelo \u00e8 riservata ai frutti che presentano le seguenti caratteristiche:\nLe caratteristiche specifiche del prodotto secco sono inoltre le seguenti:\nStoria.\nDa quanto riportato in alcune fonti storiche, la coltivazione di marroni nel territorio di Caprese Michelangelo e di Anghiari era gi\u00e0 un'importante risorsa in epoca etrusca e romana. Si hanno poi notizie circa la presenza del castagno nell'ecosistema forestale locale anche nel periodo storico compreso tra il IX ed il X secolo, durante il dominio degli Arimanni.\nLa pratica della coltura e della produzione locale del marrone \u00e8 stata per\u00f2 consolidata e incoraggiata dai monaci benedettini nel tardo Medioevo.\nSi narra inoltre che Michelangelo Buonarroti, celeberrimo artista protagonista del rinascimento italiano e originario di Caprese Michelangelo, si cibasse regolarmente, soprattutto nel corso della sua infanzia, di questo tipo di frutto. Per secoli infatti i marroni, grazie al loro valore nutritivo ed energetico e alla loro elevata duttilit\u00e0 in cucina, hanno nutrito gli abitanti del luogo al posto di grano e pane, insieme alla farina di castagne e la polenta, nonch\u00e9 ai suini che pascolavano nei castagneti a fine raccolta.\nIl castagno, oltre che dal punto di vista alimentare, risultava importante anche perch\u00e9 il suo legno veniva abitualmente impiegato per la costruzione di mobili, vasi vinari, travi di sostegno per le abitazioni. Quindi, i castagneti si sono presto trasformati da selvatici a domestici, anche grazie all'introduzione della tecnica dell'innesto. Da questo momento in poi l'economia del territorio si \u00e8 maggiormente incentrata sulla produzione di marroni che costituisce per molte famiglie della zona di Caprese Michelangelo e Anghiari un'attivit\u00e0 tramandata di generazione in generazione.\nCaratteristiche del territorio.\nIl territorio di produzione del Marrone di Caprese Michelangelo DOP si caratterizza per le consistenti riserve idriche di cui sono dotati i terreni, che si presentano come bruni, bruno-acidi e bruno-lisciviati con assenza o comunque un basso quantitativo di carbonati che rendono il suolo stesso acido o sub acido. Per quanto riguarda il clima, le temperature sono di tipo sub-continentale, con inverni mediamente rigidi ed estati miti, con precipitazioni oscillanti intorno a 800\u00a0mm l'anno; la geomorfolog\u00eca del territorio e l'altitudine implicano la presenza di frequenti e moderate ventilazioni.\nInoltre, la particolare e prolungata esposizione alla luce del sole dei castagneti favorisce una rapida eliminazione, dagli alberi, delle eventuali rugiade estive e l'ottimizzazione dell'illuminazione della chioma arborea \u00e8 ottenuta grazie alla bassa densit\u00e0 di piantagione e allo sfoltimento attuato con la potatura. Tutti questi fattori, uniti insieme, conferiscono al prodotto tipiche caratteristiche morfologiche ed organolettiche, tra cui la presenza di una quantit\u00e0 elevata di amido, che rendono il Marrone di Caprese Michelangelo DOP estremamente apprezzato e facilmente riconoscibile.\nMetodo di produzione.\nLa densit\u00e0 degli impianti di produzione non deve superare le 120 piante ad ettaro. Negli impianti possono essere ammesse fino ad un massimo del 10% di altre variet\u00e0 per l'impollinazione. I castagneti da frutto occupano, infatti, una superficie di circa 950 ettari, tutti situati in un'unica area omogenea, con una produzione oscillante intorno a 5-6.000 quintali/anno di \u201cMarroni\u201d.\nIl metodo di produzione che prevede le seguenti fasi:\nValenze gastronomiche.\nIl Marrone di Caprese Michelangelo DOP va conservato in luoghi freschi e asciutti. \u00c8 ottimo gustato arrostito, glassato, oppure pelato e bollito, accompagnato da un bicchiere di vino dolce, giovane, fresco e profumato, oppure da un vino rosso novello. Si pu\u00f2 inoltre utilizzare nella preparazione di molte ricette tradizionali, ottimo ad esempio come ingrediente per prelibate frittelle o per dolci quali il famoso Montebianco.\nRicchi di amido sono ideali per la preparazione dei marron glac\u00e9.\nCommercializzazione.\nIl prodotto \u00e8 immesso in commercio, dalla fine di settembre fino a dicembre, nella tipologia Marrone di Caprese Michelangelo. Il prodotto fresco viene confezionato in contenitori sigillati da 1; 2; 3,5; 10 e 25\u00a0kg, mentre per il secco la confezione \u00e8 sempre sigillata, ma il peso pu\u00f2 essere di 0,5; 1; 2; 3,5; 10 e 25\u00a0kg.\nStagionalit\u00e0.\nIl Marrone di Caprese Michelangelo \u00e8 prodotto da fine settembre fino a dicembre.\nLegislazione.\nLa Denominazione di Origine Protetta Marrone di Caprese Michelangelo ha ottenuto la registrazione europea con regolamento UE n. 1237 dell'11/12/2009 pubblicata sulla GUCE L 332 del 17/12/2009. Con Provvedimento del MiPAF del 18 /12/2009 (pubblicato sulla GURI n. 3 del 05/01/2010) \u00e8 avvenuta l'iscrizione della denominazione \u201cMarrone di Caprese Michelangelo\u201d nel registro delle denominazioni di origine protette e delle indicazioni geografiche protette.\nTradizioni.\nLa castanicoltura \u00e8 da sempre una fonte importante di consistenti risorse economiche ed alimentari per tutta la popolazione del territorio. Proprio per questo motivo intorno alla produzione della castagna sono nate filastrocche e cantilene popolari."}
{"id": "3773319", "revid": "124731885", "url": "https://it.wikipedia.org/wiki?curid=3773319", "title": "Prospero di Reggio Emilia", "text": "Biografia.\nPoco si sa della sua vita, ma i documenti attestano che egli fu veramente vescovo di Reggio Emilia nel V secolo.\nParlano di lui due omelie del X secolo, una per la vita e un'altra per la traslazione del suo corpo: egli viene ricordato per il suo senso di carit\u00e0; \u00e8 il santo patrono di Reggio Emilia, anche se la cattedrale non \u00e8 dedicata a lui: a Reggio invece, esiste ancora la chiesa di San Prospero, che Prospero stesso aveva costruito e dedicato a San Apollinare. \nCulto.\nIl suo culto \u00e8 antichissimo e si \u00e8 diffuso tra l'XI e il XIV secolo. Prospero era venerato a Parma, Bologna, Lucca, Perugia e in altre citt\u00e0 oltre a Reggio. Almeno 31 chiese e cappelle sono state dedicate a lui nel Medioevo. Tuttavia, dopo il Concilio di Trento, il culto si restrinse alla sola Reggio. La diocesi di Reggio festeggia il suo culto a livello locale il 24 novembre, ma il 25 giugno \u00e8 il suo giorno di festa nel Martirologio Romano.\nReliquie.\nLe sue reliquie sono state traslate nel 703 in una nuova chiesa e monastero costruita in suo onore nel borgo esterno alle mura dal vescovo reggiano Tommaso. Furono deposte accanto a quelle di san Venerio l'Eremita.\nNel 962, il vescovo Ermenaldo trasfer\u00ec le sue reliquie alla cattedrale di Santa Maria nel centro della citt\u00e0, mentre si stava ricostruendo la chiesa dedicata a Prospero. Questa fu completata dal suo successore Tenzo (Tenzone) nel 979 e consacrata da papa Gregorio V nel 997. Nel XVI secolo la chiesa fu ricostruita; il corpo di Prospero giace sotto il grande altare."}
{"id": "3773320", "revid": "1573940", "url": "https://it.wikipedia.org/wiki?curid=3773320", "title": "Baryphyma", "text": "Baryphyma \u00e8 un genere di ragni appartenente alla famiglia Linyphiidae.\nDistribuzione.\nLe sei specie oggi attribuite a questo genere sono diffuse nella regione olartica: una, la \"B. proclive\" \u00e8 endemica dell'Italia e una, la \"B. insigne\" della Finlandia\nNell'Italia peninsulare, oltre l'endemismo citato, sono stati rinvenuti esemplari della \"B. trifrons\" \nTassonomia.\nConsiderato un sinonimo posteriore di \"Minyrioloides\" , (\"contra\" Tanasevitch, 1982) che a sua volta era considerato un sinonimo posteriore di \"Porrhothrix\" , secondo l'esame della specie tipo \"Entelecara trifrons\" dello stesso Denis nel 1947. Baryphyma \u00e8 anche sinonimo posteriore di \"Acanthophyma\" , dall'analisi della specie tipo \"Lasiargus gowerensis\" secondo un lavoro di Millidge del 1977.\nNon risulta infine sinonimo posteriore di Praestigia secondo uno studio degli aracnologi Marusik, Gnelitsa &amp; Koponen del 2008 e \"contra\" un lavoro dello stesso Millidge del 1977.\nA maggio 2011, si compone di sei specie e una sottospecie; secondo Tanasevitch, di due sole specie:"}
{"id": "3773324", "revid": "767487", "url": "https://it.wikipedia.org/wiki?curid=3773324", "title": "Giochi d'estate (film 2011)", "text": "Giochi d'estate \u00e8 un film svizzero del 2011 diretto da Rolando Colla.\nPresentato in anteprima fuori concorso al Festival di Venezia 2011, il film \u00e8 stato selezionato per rappresentare la Svizzera alle candidature a miglior film straniero alla ottantaquattresima edizione dei premi Oscar.\nTrama.\nNic, un ragazzo di dodici anni proveniente da una famiglia violenta incontra Maire durante una vacanza estiva al mare.\nProduzione.\nLe riprese sono state effettuate in Toscana durante l'estate 2010, iniziate a Marina di Grosseto il 21 giugno e sono continuate fino al 6 agosto, per sette settimane, in altre localit\u00e0 della Maremma, come Follonica, Gavorrano, Castiglione della Pescaia, Orbetello, Porto Santo Stefano e il Monte Argentario.\nDistribuzione.\nIl film \u00e8 stato trasmesso per la prima volta il 28 giugno 2014 su Rai 1."}
{"id": "3773326", "revid": "599013", "url": "https://it.wikipedia.org/wiki?curid=3773326", "title": "Hugo Mallo", "text": "Carriera.\nClub.\nDopo aver militato per anni nelle giovanili di alcuni club spagnoli, nel 1999, viene acquistato dal Celta Vigo per continuare la sua crescita calcistica. Diventando il punto fermo della squadra giovanile, nel 2009, l'allora allenatore del club Eusebio Sacrist\u00e1n decide di farlo esordire in prima squadra, esattamente il 29 agosto, come calciatore professionista.\nNazionale.\nNel 2009 ottiene la sua prima apparizione in nazionale, esattamente con l'Under-19, e dopo alcune presenze viene convocato in Under-20. Dal 2011 \u00e8 un giocatore che si ritrova nel giro delle convocazioni, per le amichevoli o per le competizioni ufficiali da disputare, con l'Under-21.\nStatistiche.\nPresenze e reti nei club.\n\"Statistiche aggiornate al 23 maggio 2015.\""}
{"id": "3773330", "revid": "446353", "url": "https://it.wikipedia.org/wiki?curid=3773330", "title": "SMS Karlsruhe (1912)", "text": "La SMS \"Karlsruhe\" fu un incrociatore leggero della Kaiserliche Marine tedesca, prima unit\u00e0 dell'omonima classe, entrata in servizio nel gennaio del 1914 ed attiva durante le fasi iniziali della prima guerra mondiale; dislocata nei Caraibi allo scoppio delle ostilit\u00e0, la nave oper\u00f2 contro il traffico mercantile nemico, prima di affondare il 4 novembre 1914 al largo di Trinidad a causa di un'esplosione accidentale nel suo deposito delle munizioni.\nStoria.\nImpostata nei cantieri Germaniawerft di Kiel il 21 settembre 1911, la nave fu varata l'11 novembre 1912 con il nome di \"Karlsruhe\", in onore dell'omonima citt\u00e0 tedesca; la nave entr\u00f2 poi in servizio con la Hochseeflotte il 15 gennaio 1914, sotto il comando del capitano di fregata Erich K\u00f6hler. Poco dopo la sua entrata in servizio la nave fu destinata alle operazioni oltremare, facendo rotta per i Caraibi nel luglio del 1914 per dare il cambio all'incrociatore ; allo scoppio della guerra nell'agosto seguente le due navi stazionavano nei pressi del Cay Sal Bank, vicino allo stretto della Florida: la \"Dresden\" ricevette l'ordine di dirigersi verso il Sudamerica, mentre alla \"Karlsruhe\" fu assegnato il compito di attaccare i mercantili nemici nella zona dei Caraibi.\nIl 6 agosto la \"Karlsruhe\" si incontr\u00f2 con il transatlantico \"Kronprinz Wilhelm\" 120 miglia a nord di Watling Island, allo scopo di rifornirlo di armi e cannoni per trasformarlo in un incrociatore ausiliario: mentre erano in corso le operazioni di trasbordo tra le due navi, sulla scena comparve l'incrociatore corazzato britannico , obbligando le unit\u00e0 tedesche a separarsi dirigendo verso direzioni opposte; inseguita dalla \"Suffolk\" e poco dopo anche dall'incrociatore leggero , la \"Karlsruhe\" riusc\u00ec a dileguarsi grazie alla sua maggiore velocit\u00e0 ed all'approssimarsi della notte, riparando il 9 agosto seguente a Porto Rico con appena 12 tonnellate di carbone residue. Fatto rifornimento, K\u00f6hler diresse la sua nave verso la costa settentrionale del Brasile, una zona poco pattugliata dai britannici e dove era possibile ottenere rifornimenti dalle carboniere tedesche che incrociavano nell'area: il 18 agosto la nave fece la sua prima vittima, affondando il mercantile britannico \"Bowes Castle\".\nIl 28 agosto l'incrociatore fu raggiunto da tre navi da rifornimento tedesche al largo di Fernando de Noronha: K\u00f6hler adott\u00f2 la tattica di tenere due dei rifornitori a circa venti miglia di distanza dai due lati della \"Karlsruhe\", aumentandone cos\u00ec il raggio di ricerca; tra i primi di settembre e la fine di ottobre la \"Karlsruhe\" affond\u00f2 o cattur\u00f2 un totale di 16 mercantili (pi\u00f9 un diciassettesimo catturato da uno dei suoi rifornitori) per complessive 77.834 tonnellate di stazza lorda. Ai primi di novembre K\u00f6hler decise di lasciare la zona a nord del Brasile e di dirigersi verso le Antille occidentali allo scopo di attaccare le acque antistanti i porti di Barbados e Fort-de-France; nel pomeriggio del 4 novembre 1914 l'unit\u00e0 si trovava a circa 200 miglia ad est di Trinidad, in rotta per incontrarsi con due dei suoi rifornitori, quando un'improvvisa esplosione spezz\u00f2 in due la nave: la sezione di prua affond\u00f2 rapidamente, trascinando con s\u00e9 il comandante K\u00f6hler e gran parte dell'equipaggio, mentre la poppa rimase a galla abbastanza a lungo da permettere ai 129 superstiti di essere recuperati dalla nave appoggio \"Rio Negro\", accorsa sul luogo dell'esplosione. La causa dell'esplosione rimase ignota: se inizialmente fu formulata l'ipotesi di una detonazione nella sala caldaie della nave, \u00e8 molto probabile che la causa sia stata un'esplosione accidentale nel deposito delle munizioni, favorita dalle alte temperature dell'aria e del mare.\nLa \"Rio Negro\" fece rotta verso l'Islanda allo scopo di rientrare in patria; sfruttando la copertura di una tempesta, la nave riusc\u00ec ad eludere la sorveglianza nemica nel Mare del Nord ed a rientrare in Germania ai primi di dicembre del 1914, portando per prima la notizia dell'affondamento dell'incrociatore. La notizia della perdita della \"Karlsruhe\" fu mantenuta a lungo segreta dalle autorit\u00e0 tedesche, e fu solo nel marzo del 1915 che i britannici si resero conto della scomparsa della nave."}
{"id": "3773331", "revid": "767487", "url": "https://it.wikipedia.org/wiki?curid=3773331", "title": "Cornificia", "text": "Biografia.\nAlla morte del padre nel 124, fu cresciuta insieme al fratello dalla madre e dal nonno paterno, il senatore di rango consolare Marco Annio Vero, morto a sua volta nel 138. Le relazioni tra Cornificia e Marco Aurelio dovettero essere buone perch\u00e9, prima che lei si sposasse, si divisero l'eredit\u00e0 paterna di comune accordo.\nCornificia spos\u00f2 il senatore Gaio Ummidio Quadrato Anniano Vero, diretto discendente del \"consul suffectus\" Gaio Ummidio Durmio Quadrato, e a sua volta console suffetto nel 146.\nCornificia ebbe da Anniano Vero due figli, un maschio e una femmina:"}
{"id": "3773336", "revid": "1272592", "url": "https://it.wikipedia.org/wiki?curid=3773336", "title": "108\u00ba Congresso degli Stati Uniti d'America", "text": "Il 108\u00ba Congresso degli Stati Uniti d'America, composto dalla Camera dei Rappresentanti e dal Senato, fu il ramo legislativo del governo federale statunitense in carica dal 3 gennaio 2003 al 3 gennaio 2005.\nSenato.\nSenatori ordinati per Stato.\nAlabama\nAlaska\nArizona\nArkansas\nCalifornia\nCarolina del Nord\nCarolina del Sud\nColorado\nConnecticut\nDakota del Nord\nDakota del Sud\nDelaware\nFlorida\nGeorgia\nHawaii\nIdaho\nIllinois\nIndiana\nIowa\nKansas\nKentucky\nLouisiana\nMaine\nMaryland\nMassachusetts\nMichigan\nMinnesota\nMississippi\nMissouri\nMontana\nNebraska\nNevada\nNew Hampshire\nNew Jersey\nNew York\nNuovo Messico\nOhio\nOklahoma\nOregon\nPennsylvania\nRhode Island\nTennessee\nTexas\nUtah\nVermont\nVirginia\nWashington\nVirginia Occidentale\nWisconsin\nWyoming"}
{"id": "3773346", "revid": "339392", "url": "https://it.wikipedia.org/wiki?curid=3773346", "title": "Man\u016bfiyya", "text": ""}
{"id": "3773347", "revid": "62004", "url": "https://it.wikipedia.org/wiki?curid=3773347", "title": "Cholet-Pays de Loire 2006", "text": "Il Cholet-Pays de Loire 2006, ventottesima edizione della corsa e valida come evento dell'UCI Europe Tour 2006 categoria 1.1, si svolse il 19 marzo 2006 su un percorso di 202 \u00a0km. Fu vinta dall'australiano Chris Sutton che giunse al traguardo con il tempo di 5h13'15\", alla media di 38,691 \u00a0km/h.\nAl traguardo 115 ciclisti tagliarono il traguardo."}
{"id": "3773349", "revid": "287204", "url": "https://it.wikipedia.org/wiki?curid=3773349", "title": "Prajna", "text": ""}
{"id": "3773355", "revid": "123902056", "url": "https://it.wikipedia.org/wiki?curid=3773355", "title": "UFC Featherweight Championship", "text": "Prima del 20 novembre 2010, Jos\u00e9 Aldo era il campione dei pesi piuma WEC. In seguito alla fusione tra UFC e WEC, fu promosso a campione indiscusso dei pesi piuma UFC."}
{"id": "3773363", "revid": "110435673", "url": "https://it.wikipedia.org/wiki?curid=3773363", "title": "Peugeot 307 WRC", "text": "La Peugeot 307 WRC \u00e8 una versione sportiva della Peugeot 307 CC, specificatamente progettata per partecipare al Campionato del mondo rally, campionato in cui ha gareggiato dal 2004 al 2005 vincendo tre gare, tutte con Marcus Gr\u00f6nholm.\nStoria.\nSostituta naturale della vittoriosa 206 WRC, che ha concluso il suo ciclo al termine della stagione 2003, la 307 WRC ha partecipato a due edizioni del mondiale ottenendo tre vittorie, 32 podi e 236 punti. Nella seconda delle due stagioni disputate, cio\u00e8 il campionato del mondo rally 2005, la vettura era definita \"Evo2\" e si differenziava dalla prima solo per la larghezza (aumentata a 1800 mm), per la diversa conformazione dell'appendice aerodinamica posteriore e per il paraurti anteriore che presentava una presa d'aria maggiorata. Tra i piloti pi\u00f9 famosi alla guida, oltre a Gronholm, ricordiamo Markko M\u00e4rtin, Freddy Loix, Harri Rovanper\u00e4 e Daniel Carlsson. \nNei team semiufficiali ricordiamo Gigi Galli, Manfred Stohl e Henning Solberg. L'auto \u00e8 stata vittima di diversi problemi meccanici ed elettronici durante la sua esperienza nel WRC. La Peugeot annuncia il ritiro del WRC alla fine della stagione 2005."}
{"id": "3773365", "revid": "1602064", "url": "https://it.wikipedia.org/wiki?curid=3773365", "title": "Navy Log", "text": "Navy Log \u00e8 una serie televisiva statunitense in 104 episodi trasmessi per la prima volta nel corso di 3 stagioni dal 1955 al 1958.\nTrama.\n\u00c8 una serie televisiva di tipo antologico in cui ogni episodio rappresenta una storia a s\u00e9. Gli episodi sono storie di militari della United States Navy e vengono presentati da Robert Carson.\nProduzione.\nLa serie fu prodotta da Gallu Productions e girata in California. Tra gli sceneggiatori Peter Barry, David E. Durston, Max Ehrlich, Leonard Lee, Roger Marston, William N. Robson, Allan E. Sloane. Il tema musicale \u00e8 intitolato \"Navy Log March\", fu composto da Fred Steiner con testi di Irving Bibo.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1955 al 1958 sulle reti televisivi CBS e ABC. In Italia fu trasmessa con il titolo originale \"Navy Log\" su RaiUno."}
{"id": "3773372", "revid": "287204", "url": "https://it.wikipedia.org/wiki?curid=3773372", "title": "Praj\u00f1a", "text": ""}
{"id": "3773373", "revid": "599013", "url": "https://it.wikipedia.org/wiki?curid=3773373", "title": "Prajn\u0101", "text": ""}
{"id": "3773374", "revid": "404449", "url": "https://it.wikipedia.org/wiki?curid=3773374", "title": "Alfonso Borghi", "text": "Nella citt\u00e0 natale ha frequentato il liceo classico \u201cRinaldo Corso\u201d prima di iscriversi alla facolt\u00e0 di Medicina e Chirurgia presso l'Universit\u00e0 di Modena. \nDa anni vive a Caprara di Campegine e fino al pensionamento \u00e8 stato Direttore del Servizio Prevenzione Sicurezza Ambienti di Lavoro per l'Azienda Usl di Reggio Emilia, distretto di Montecchio.\nOltre a quella in medicina, ha conseguito altre due lauree, all'Universit\u00e0 di Bologna: in Filosofia nel 1997 con una tesi su Karl Jaspers, e in Disciplina della Musica (DAMS) con una tesi sul musicologo Hugo Riemann.\nCome musicista, ha firmato i primi successi di Pierangelo Bertoli; ha inoltre inciso due album: \"La fola dell'oca\" (1978) e, co-prodotto con Giorgio Terenziani, il recente \"900 nero 900 rosso 900 amore in blu\" (2011), doppio cd illustrato dal pittore campeginese (suo omonimo) Alfonso Borghi.\nAttualmente canta e suona (la chitarra) con il gruppo Zingari o Re, con il quale esegue propri brani e canzoni di autori quali Francesco Guccini e Fabrizio De Andr\u00e9. \nNel 1999 ha pubblicato il libro \"Il prete, l'ateo, la passione\", un romanzo-dialogo ambientato nella Bassa reggiana, con finale a sorpresa.\nBibliografia.\nAlfonso Borghi, \"Il prete, l'ateo, la passione\", Bologna, GME Edimond, 1999 ISBN 88-475-1014-7"}
{"id": "3773378", "revid": "767487", "url": "https://it.wikipedia.org/wiki?curid=3773378", "title": "Twixt (film)", "text": "Twixt \u00e8 un film del 2011 scritto, diretto e prodotto da Francis Ford Coppola.\nTrama.\nHall Baltimore \u00e8 uno scrittore di romanzi horror la cui carriera \u00e8 in declino. Durante il tour promozionale di un suo libro giunge a Swann Valley, una piccola cittadina della California, e qui lo sceriffo locale, Bobby LaGrange, gli racconta di una serie di omicidi che da anni si perpetrano in quel luogo, che potrebbe essere del materiale perfetto per uno dei suoi romanzi. Sulle prime, Hall non \u00e8 interessato e si dimostra riottoso, ma lo sceriffo riesce a convincerlo a seguirlo nell\u2019obitorio del dipartimento di polizia locale, per mostrargli una cosa singolare. Ivi, lo sceriffo mostra allo scrittore il cadavere di una ragazza non identificata, uccisa con un paletto di legno conficcato nel cuore, spiegandogli che si tratta dello stesso modus operandi del serial killer menzionato in precedenza, e propone ad Hall di scrivere un libro insieme su questa vicenda.\nPur non essendone particolarmente entusiasta, Hall accetta e inizia a svolgere delle indagini al riguardo, ed esamina le varie aree della citt\u00e0. Tra queste, scopre che in un piccolo albergo, il \"Chickering Hotel\", da anni in disuso ha persino alloggiato Edgar Allan Poe in persona, nel 1843. Verso la sera, dopo una discussione avuta tramite Skype con la moglie, Hall esce per fare una passeggiata e si addentra in un bosco. Tra gli alberi, Hall scorge una ragazzina in abiti antichi, che si rivolge all'uomo e si presenta come \"V\". Tra i due avviene un dialogo, nel quale V spiega di essere una sua grandissima ammiratrice e di volergli raccontare la sua storia, ma quando i due giungono presso il Chickering Hotel, che adesso appare aperto e in perfette condizioni, la ragazzina si blocca, visibilmente turbata, e scompare. Hall, che si \u00e8 perso, prosegue verso l'albergo, dove lo accolgono una signora e il suo strampalato collega, che gli narrano diversi fatti riguardanti la citt\u00e0, tra i quali il fatto che sotto il suolo della hall del albergo si trova la fossa comune di dodici bambini.\nDopo che la donna viene ferita da V nel tentativo di catturarla, Hall lascia l'albergo e al rintoccare del orologio della citt\u00e0, scorge i fantasmi di diversi bambini che escono dal albergo per andare a giocare. Tra i bambini appare un uomo di mezza et\u00e0, che turbato dalla vista di V esorta i bambini a tornare al albergo, quindi V fa cenno ad Hall di seguirlo. Viene condotto presso un ponte di legno, sul quale Hall, in procinto di inciampare, viene soccorso dal fantasma dello stesso Edgar Allan Poe, che lo accompagna fuori dal bosco.\nHall si risveglia nel suo alloggio, in seguito a una video chiamata inviatale dalla moglie, che intende vendere un vecchio libro d'epoca caro ad Hall contro il suo volere, per far fronte alle loro problematiche economiche, e si convince che la sera precedente ha bevuto troppo e fatto uno strano sogno, quindi torna presso i resti fatiscenti del Chickering Hotel, per svolgere ulteriori indagini in merito, dove trova effettivamente il pavimento murato sotto il quale la donna asseriva fossero seppelliti i bambini. Con l'avanzare delle indagini, Hall si ritrova progressivamente in una spirale di situazioni sempre pi\u00f9 surreali.\nDistribuzione.\nIl film \u00e8 stato presentato al Toronto International Film Festival l'11 settembre 2011 ed \u00e8 stato proiettato il 3 dicembre 2011 alla chiusura del Torino Film Festival."}
{"id": "3773381", "revid": "1754196", "url": "https://it.wikipedia.org/wiki?curid=3773381", "title": "Frederick Lau", "text": "Biografia.\nAlto 1,76\u00a0cm e nato a Steglitz, un quartiere di Berlino, Lau inizia la sua attivit\u00e0 nel 2000 ed \u00e8 conosciuto principalmente per aver interpretato il ruolo di Tim nel film \"L'onda\" del 2008."}
{"id": "3773382", "revid": "767487", "url": "https://it.wikipedia.org/wiki?curid=3773382", "title": "Andy Beattie", "text": ""}
{"id": "3773383", "revid": "621682", "url": "https://it.wikipedia.org/wiki?curid=3773383", "title": "Andrew Beattie", "text": ""}
{"id": "3773385", "revid": "45235112", "url": "https://it.wikipedia.org/wiki?curid=3773385", "title": "Schiume", "text": ""}
{"id": "3773386", "revid": "216537", "url": "https://it.wikipedia.org/wiki?curid=3773386", "title": "Fred Gallagher (navigatore)", "text": ""}
{"id": "3773387", "revid": "216537", "url": "https://it.wikipedia.org/wiki?curid=3773387", "title": "Timo Rautiainen (pilota di rally)", "text": ""}
{"id": "3773388", "revid": "599013", "url": "https://it.wikipedia.org/wiki?curid=3773388", "title": "Cholet-Pays de Loire 2007", "text": "Il Cholet-Pays de Loire 2007, trentesima edizione della corsa e valida come evento dell'UCI Europe Tour 2007 categoria 1.1, si svolse il 25 marzo 2007 su un percorso di 202 \u00a0km. Fu vinta dal francese St\u00e9phane Aug\u00e9 che giunse al traguardo con il tempo di 4h47'39\", alla media di 42,135 \u00a0km/h.\nAl traguardo 107 ciclisti tagliarono il traguardo."}
{"id": "3773395", "revid": "767487", "url": "https://it.wikipedia.org/wiki?curid=3773395", "title": "You Can't Regret What You Don't Remember", "text": "You Can't Regret What You Don't Remember \u00e8 il secondo album da solista di Ben Moody (ex chitarrista del gruppo statunitense Evanescence), prodotto dallo stesso cantante e pubblicato dalla sua etichetta discografica FNR Records l'11 novembre 2011."}
{"id": "3773397", "revid": "729019", "url": "https://it.wikipedia.org/wiki?curid=3773397", "title": "A come Avventura", "text": "A come Avventura \u00e8 un programma di divulgazione scientifica di Roberto Giacobbo e condotto da Alessandra Barzaghi, in onda su Rai 2 la domenica mattina dal 2010."}
{"id": "3773398", "revid": "729019", "url": "https://it.wikipedia.org/wiki?curid=3773398", "title": "Mart\u00edn Jaite", "text": "Di lui si ricordano soprattutto le finali di tornei ATP Super 9 disputate a Roma nel 1987 e a Monte Carlo l'anno seguente.\nCarriera.\nPassa tra i professionisti nel 1983 e due anni dopo ottiene i primi risultati importanti. Nel 1985 raggiunge la finale nei tornei di Buenos Aires, Boston e Washington, vincendo solo \"in casa\" contro l'uruguaiano Diego P\u00e9rez. Sempre nello stesso anno raggiunge i suoi unici quarti di finale nei tornei del Grande Slam, all'Open di Francia 1985 supera tra gli altri Miloslav Me\u010d\u00ed\u0159 prima di arrendersi ad Ivan Lendl in tre set.\nNel 1986 riesce a ripetere il numero di finali dell'anno precedente, per la seconda volta sfiora il titolo a Boston mentre conquista il trofeo a Bologna e Stoccarda. L'anno successivo sono sempre tre le finali, tra cui si conta quella persa a Roma contro Mats Wilander. Vince le altre due in settembre, si vendica su Wilander al Torneo God\u00f3 e vince a Palermo poche settimane dopo.\nNel 1988 non riesce a conquistare altri tornei ma raggiunge un'altra finale importante, questa volta persa a Montecarlo contro Lendl. Alle Olimpiadi raggiunge i quarti di finale prima di venire eliminato da Brad Gilbert. Sono sei le finali, con quattro vittorie, nel 1989. Vince infatti a Stoccarda, Madrid, San Paolo e Itaparica.\nA fine carriera conta 12 titoli in singolare e uno in doppio, la decima posizione in classifica raggiunta nel luglio 1990 e trentaquattro match giocati in Coppa Davis con il team argentino.\nA fine 2011, dopo la sconfitta in finale di Coppa Davis viene scelto come nuovo capitano del team argentino."}
{"id": "3773401", "revid": "28592", "url": "https://it.wikipedia.org/wiki?curid=3773401", "title": "Andrei Abrikosov", "text": ""}
{"id": "3773402", "revid": "212348", "url": "https://it.wikipedia.org/wiki?curid=3773402", "title": "Melissa Hart", "text": "Biografia.\nDi famiglia italoamericana, la Hart si laure\u00f2 in legge all'Universit\u00e0 di Pittsburgh ed esercit\u00f2 il mestiere di avvocato per qualche tempo.\nNel 1990 venne eletta nella camera alta della legislatura statale della Pennsylvania, il Senato di stato, come membro del Partito Repubblicano. Venne poi riconfermata negli anni seguenti fino al 2001. In quell'anno infatti la Hart riusc\u00ec a farsi eleggere al Congresso come deputata alla Camera dei Rappresentanti.\nQui la donna si fece conoscere per le sue opinioni molto conservatrici, specialmente in materia di aborto e per la sua opposizione alla ricerca sulle staminali.\nLa Hart non ebbe grossi problemi durante le campagne per la rielezione eccetto che in quella del 2006, in cui dovette lottare con l'avversario democratico Jason Altmire. La gara non fu inizialmente ritenuta competitiva e la Hart era considerata un astro nascente del partito, ma alla fine della campagna elettorale Altmire prevalse con uno stretto margine di voti e la Hart dovette cedergli il seggio, lasciando il Congresso dopo sei anni.\nIn occasione delle elezioni seguenti, la Hart riusc\u00ec ad ottenere la nomination repubblicana per il suo vecchio incarico, ma venne nuovamente sconfitta da Altmire, stavolta con un margine di scarto decisamente pi\u00f9 ampio.\nNel 2012 prese parte alle elezioni speciali per il suo vecchio seggio nella legislatura statale della Pennsylvania, ma venne sconfitta nelle primarie.\nDopo la sconfitta la Hart torn\u00f2 a svolgere la professione di avvocato."}
{"id": "3773407", "revid": "767487", "url": "https://it.wikipedia.org/wiki?curid=3773407", "title": "Bernardino Vitali", "text": "Lavor\u00f2 a Venezia dal 1495 al 1538. Le sue edizioni furono incentrate prettamente sull'umanesimo e sui classici greci e latini.\nSecondo varie fonti si spost\u00f2 anche a Roma e a Rimini.\nTra le sue edizioni si ricordano una \"Veneziade\" di Publio Francesco Modesti e una \"Historia de vita et gestis Scanderbegi\" di Barletius."}
{"id": "3773412", "revid": "1305772", "url": "https://it.wikipedia.org/wiki?curid=3773412", "title": "Mr. Adams and Eve", "text": "Mr. Adams and Eve \u00e8 una serie televisiva statunitense in 66 episodi trasmessi per la prima volta nel corso di 2 stagioni dal 1957 al 1958.\nTrama.\n\"Mr. Adams and Eve\" racconta la vita privata di due coniugi, noti attori, con una notevole dose di commedia. Gli Adams combattono quotidianamente con sceneggiatori, con gli agenti approfittatori, con irragionevoli produttori, registi, e altri personaggi del mondo dello star system. La serie non fu prorogata per una terza stagione.\nProduzione.\nLa serie fu prodotta da Bridget Productions e Four Star Productions. Ida Lupino interpreta Eve Drake e fu nominata per un Emmy Award per questo ruolo nella categoria \"Best Actress in a Continuing Role\". Lo sceneggiatore principale della serie fu Collier Young (66 episodi, 1957-1958), secondo marito della Lupino, che fu anche il produttore esecutivo.\nSecondo TV.com, gran parte delle pellicole originali di \"Mr. Adams and Eve\" fu creduta distrutta o persa in depositi di magazzino a causa di questioni giuridiche derivanti dalla cancellazione della serie. Solo alcune parti sarebbero reperibili. Tuttavia, gli archivi dell'Harry Ransom Center contengono molti episodi che sono stati donati dalla Lupino.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1957 al 1958 sulla rete televisiva CBS."}
{"id": "3773416", "revid": "74801", "url": "https://it.wikipedia.org/wiki?curid=3773416", "title": "Giovanni e Vindelino da Spira", "text": "Biografia.\nDopo aver appreso l'arte della stampa a caratteri mobili a Magonza i due fratelli emigrarono in Italia. Arrivati a Venezia, impiantarono il primo torchio tipografico nella citt\u00e0 lagunare. \nAvviarono subito la produzione: il primo volume stampato dai due fratelli furono le \"Epistulae ad familiares\" di Cicerone. Sempre nel 1469 Giovanni stamp\u00f2 l\"editio princeps\" della \"Naturalis historia\" di Plinio il Vecchio. Per quest'opera i due fratelli chiesero e ottennero dalle autorit\u00e0 veneziane il \"privilegio\", in pratica il diritto a stamparla in esclusiva sul territorio della Repubblica, in questo caso, per cinque anni. Fu la prima volta che uno stampatore ottenne tale diritto. Si tratt\u00f2 di un \"privilegio pro arte introducenda\", data l'assoluta novit\u00e0 di tale tecnologia sul suolo della Serenissima. Pochi mesi dopo Giovanni mor\u00ec prematuramente, lasciando la moglie Paola, italiana, e due figli (un maschio e una femmina). Il privilegio decadde, n\u00e9 fu rinnovato per altri stampatori a Venezia.\nNel 1470 Vindelino termin\u00f2 l'edizione del \"De civitate Dei\" di Sant'Agostino iniziata dal fratello. Paola spos\u00f2 Giovanni da Colonia, un mercante tedesco attivo a Venezia, il quale finanzi\u00f2 le opere di Vindelino fino al 1477 e poi produsse libri in proprio. I due stamparono classici latini (Plauto, Catullo, Marziale, Livio, Tacito, Sallustio) e opere liturgiche.\nL'incunabolo pi\u00f9 conosciuto di Vindelino fu la Bibbia in volgare di Nicol\u00f2 Malermi (1471), la prima traduzione italiana a stampa della Bibbia."}
{"id": "3773418", "revid": "123784463", "url": "https://it.wikipedia.org/wiki?curid=3773418", "title": "UFC Bantamweight Championship", "text": "Prima del 16 dicembre 2010, Dominick Cruz era il campione dei pesi gallo WEC. In seguito alla fusione tra UFC e WEC, fu promosso a campione indiscusso dei pesi gallo UFC."}
{"id": "3773424", "revid": "830939", "url": "https://it.wikipedia.org/wiki?curid=3773424", "title": "Francesco Vigo", "text": "Biografia.\nGi\u00e0 in tenera et\u00e0, Francesco Vigo fu avviato dal padre al mestiere di tipografo e in pochi anni, ormai padrone del mestiere, mise su un'azienda per conto proprio e divenne editore di chiara fama di uomini illustri quali Chiarini, Comparetti, Bonghi, D'Ancona e Carducci. Ristamp\u00f2 antichi autori e fu premiato in numerose mostre internazionali.\nLavor\u00f2 nella sua citt\u00e0 natia dal 1854. Pubblic\u00f2 un \"Regesto Farfense\" di Gregorio da Catino (1879). Novanta edizioni provenienti dalla stamperia di Vigo furono esposte alla Mostra dell'editoria Livornese; nella sua tipografia si stamp\u00f2 anche il periodico mensile \"La Margherita\" e gli \"Statuti e Provvisioni del Castello di Livorno\", raccolta curata dal figlio di Francesco, Pietro Vigo, insigne storico\nArchivio.\nIl fondo Francesco Vigo costituito da quattro scatole di corrispondenza \u00e8 stato lasciato alla Biblioteca Labronica dal figlio di Francesco Vigo, Pietro."}
{"id": "3773425", "revid": "767487", "url": "https://it.wikipedia.org/wiki?curid=3773425", "title": "Cholet-Pays de Loire 2008", "text": "Il Cholet-Pays de Loire 2008, trentunesima edizione della corsa e valida come evento dell'UCI Europe Tour 2008 categoria 1.1, si svolse il 23 marzo 2008 su un percorso di 200 \u00a0km. Fu vinta dall'estone Janek Tombak che giunse al traguardo con il tempo di 4h44'37\", alla media di 42,162 \u00a0km/h.\nAl traguardo 63 ciclisti tagliarono il traguardo."}
{"id": "3773427", "revid": "298055", "url": "https://it.wikipedia.org/wiki?curid=3773427", "title": "Dauthdaert", "text": ""}
{"id": "3773428", "revid": "1728", "url": "https://it.wikipedia.org/wiki?curid=3773428", "title": "Zecca di Arelate", "text": "La zecca di Arelate o Costantina fu una zecca romana con sede nella citt\u00e0 di Arelate (moderna Arles).\nLa zecca fu fondata nel 313 o 314, col personale proveniente dalla zecca di Ostia, chiusa proprio nel 313. Coni\u00f2 continuativamente monete in bronzo (alle quali erano destinate quattro officine, indicate dalle iniziali latine P S T e Q) e saltuariamente in argento e oro. Durante il regno di Magno Massimo (383-388) fu la principale zecca gallica; successivamente, nel 407, la citt\u00e0 divenne capitale della Prefettura del pretorio delle Gallie, e la zecca aument\u00f2 la propria importanza. L'ultima monetazione in bronzo fu coniata sotto l'imperatore Giovanni Primicerio (423-425); la monetazione in oro continu\u00f2 nella seconda met\u00e0 del V secolo, sotto gli imperatori d'Occidente da Avito a Romolo Augusto e poi sotto Odoacre (476-493), ed \u00e8 possibile che abbia coniato anche per l'imperatore d'Oriente Zenone (475-491).\nLa citt\u00e0 di Arelate cambi\u00f2 nome frequentemente: nel 328 Costantino I la chiam\u00f2 \"Constatina\" in onore del figlio Costantino II che l\u00ec era nato nel 314 e la cui morte, nel 340, segn\u00f2 il ritorno al nome originario; con la caduta di Magnenzio nel 353 la citt\u00e0 riassunse il nome dinastico costantiniano, fino al regno di Onorio (395), quando torn\u00f2 ad essere nota come Arelate. Conseguentemente, le monete coniate nella zecca di Arelate hanno una grande variet\u00e0 di segni di zecca: A, AR, o ARL dal 314 al 328, CONST o CON fino al 340, ARL o AR fino a 353, CON, CONS, KONS, KONST, KONSTAN dal 353 al 395; per le monete auree successive al 407 si utilizz\u00f2 AR nel campo e COMOB o KOMOB in esergo, mentre SMAR o KONT erano riservati alle monete d'argento."}
{"id": "3773430", "revid": "2160814", "url": "https://it.wikipedia.org/wiki?curid=3773430", "title": "Georg Lauer", "text": "\u00c8 identificabile con lo stampatore che lavor\u00f2 nel convento di Sant'Eusebio negli anni 1470 e 1471, producendovi almeno sette libri, tra cui le \"Homiliae super Iohannem\" di Giovanni Crisostomo, datate 29 ottobre 1470.\nLa prima edizione con la sua sottoscrizione \u00e8 un confessionale di Antonino Pierozzi del febbraio 1472: \u00abQui me scribebat Ge. Lauer nomen habebat\u00bb. In totale stamp\u00f2 71 edizioni.\nGodette della stima di Pomponio Leto."}
{"id": "3773435", "revid": "916580", "url": "https://it.wikipedia.org/wiki?curid=3773435", "title": "Trichosanthes cucumerina", "text": "Trichosanthes cucumerina \u00e8 una pianta rampicante tropicale e subtropicale della famiglia Cucurbitaceae, coltivata per i suoi frutti.\nTrova impiego anche nella medicina locale mentre il suo legno viene utilizzato per la produzione del \"didgeridoo\"."}
{"id": "3773441", "revid": "212348", "url": "https://it.wikipedia.org/wiki?curid=3773441", "title": "Jason Altmire", "text": "Biografia.\nLaureato in scienze politiche alla Florida State University, Altmire lavor\u00f2 come assistente politico prima di entrare egli stesso nel Partito Democratico.\nNel 2006 sfid\u00f2 la deputata repubblicana Melissa Hart e sorprendentemente riusc\u00ec a sconfiggerla per pochi voti. La donna poi cerc\u00f2 di riprendersi il seggio nelle elezioni del 2008, ma Altmire la sconfisse nuovamente riuscendo a raccogliere ancora pi\u00f9 voti della prima volta. Fu poi riconfermato anche nel 2010. Nel 2012 chiese la rielezione, ma dovette affrontare delle difficili primarie contro il collega Mark Critz, che lo sconfisse. Nelle elezioni generali poi anche Critz venne sconfitto.\nAltmire \u00e8 un democratico moderato-centrista ed era membro della Blue Dog Coalition e della New Democrat Coalition."}
{"id": "3773454", "revid": "530184", "url": "https://it.wikipedia.org/wiki?curid=3773454", "title": "Holy water (film)", "text": ""}
{"id": "3773462", "revid": "1652635", "url": "https://it.wikipedia.org/wiki?curid=3773462", "title": "Momordica charantia", "text": "Momordica charantia (ampalaya) \u00e8 una pianta rampicante tropicale e subtropicale della famiglia Cucurbitaceae, particolarmente diffusa in Asia ed Africa per i suoi frutti e le foglie, che sono commestibili. In italiano \u00e8 anche nota come zucca amara. Viene raccolta prima che giunga a completa maturazione, poich\u00e9 in tal modo si riduce il suo gusto molto amaro, tipico del frutto pienamente maturo. Tra la zucca e la zucchina, si consuma cotta in molte varianti.\nDescrizione.\n\u00c8 una pianta erbacea, annuale, che pu\u00f2 crescere fino ad una altezza di 5 metri.\u00a0il frutto, le foglie ed i semi sono molto nutrienti e contengono fosforo, ferro, calcio, vitamine A, B e C, beta carotene e potassio. \u00c8 molto usata nella medicina Ayurvedica ed alcuni studi sostengono che, grazie ad una sostanza che contiene chiamata\u00a0polipeptide-P, abbia effetti simili a quelli dell'insulina, regolando quindi i livelli di zucchero nel sangue nei diabetici.\nEtimologia.\nIl nome Mom\u00f2rdica deriva da \"momordi\", passato del verbo \"mordeo, mord\u0113re\", \"mordere\", per i semi a margine eroso come se fossero stati morsicati. Potrebbe anche riferirsi all'aspetto del frutto, che sembra essere stato masticato.\nL'epiteto specifico \"Charantia\" deriva dall'antico nome italiano \"caranza\", in quanto \u00e8 facile disporre questa pianta rampicante a pergolato; il termine \u00e8 derivato dal greco \"\u03c7\u03ac\u03c1\u03b1\u03be, ch\u00e1rax\", \"palo di sostegno\", \"canna\".\nNomi alternativi.\nInglese: Bitter melon\nCinese mandarino: Kugua\nGiapponese: Nigauri, Goya (A Okinawa)"}
{"id": "3773470", "revid": "1305772", "url": "https://it.wikipedia.org/wiki?curid=3773470", "title": "My Heart Is Broken", "text": "My Heart Is Broken \u00e8 il secondo singolo estratto dall'album omonimo della band statunitense Evanescence, entrato nelle stazioni radiofoniche il 31 ottobre 2011.\nDescrizione.\nLa canzone \u00e8 stata scritta da Amy Lee, Terry Balsamo, Tim McCord e Zach Williams. La traccia trova ispirazione dal coinvolgimento di Amy e di Zach Williams, un suo caro amico musicista, nell'organizzazione Restore NYC.\nDi questa canzone esistono svariate versioni. Oltre a quella inserita nell'album (4:30) esistono anche la \"Rock Mix\" (4:29) e la \"Pop Mix\" (4:02), entrambe pubblicate nel singolo commerciale. Esistono altre due versioni, la \"Rock Mix Edit\" (3:50) e la \"Pop Remix Edit\" (3:45), che sono state pubblicate per scopi esclusivamente promozionali e trasmesse nelle radio.\nSu eBay \u00e8 stato messo in vendita un CD promozionale che contiene altre due versioni inedite: la \"Radio Edit\" (diversa dalle altre versioni precedentemente elencate) e la \"Instrumental Version\".\nVideo musicale.\nIl video \u00e8 stato girato a Los Angeles da Dean Karr ed \u00e8 stato ispirato dal film dark fantasy \"La casa ai confini della realt\u00e0\" (1988). Al centro del video sta la figura di una persona con il cuore infranto, una persona che ha subito indicibili maltrattamenti e che cerca conforto in una realt\u00e0 alternativa. La canzone trova, infatti, ispirazione dalle vicende di traffico sessuale che ancora oggi si manifestano in una citt\u00e0 come quella di New York. \u00c8 la stessa Amy Lee ad interpretare la vittima durante il video.\nIl tutto si svolge nei meandri della mente e dell'immaginazione umana, dove Amy giace inerme e priva di sensi. Tutto rimane buio finch\u00e9 Amy, decisa a sfuggire dai dolori della vita reale che la tormentano, crea un mondo che possa finalmente rispondere alle sue aspettative e che possa isolarla da tutto ci\u00f2 che l'ha ferita. Proprio come accade nel film da cui ci si \u00e8 ispirati per la sceneggiatura, ogni cosa che viene disegna prende poi vita. Amy disegna nell'aria il suo mondo ideale (durante le riprese sono state usate le fibre ottiche per poter illuminare le mani della cantante), dalla terra alle stelle per poi concludere con la creazione di una piccola e accogliente stanza con al centro uno specchio.\nInizialmente Amy sembra trovare conforto in questa sua creazione ma presto si rende conto che in realt\u00e0 sta vivendo in una trappola. La stessa scena in cui Amy suona il piano vuole rappresentare il senso di prigionia che \u00e8 reso tramite la luce che penetra attraverso le \"sbarre\" di una piccola finestra. Nonostante si sia resa conto, infatti, che quel mondo non \u00e8 la soluzione ai suoi mali, non riesce tuttavia ad uscirne perch\u00e9 intrappolata.\n\u00c8 solo alla fine del video che Amy pone fine all'illusione (mentre frantuma lo specchio con il semplice tocco della sua mano), conscia comunque che quello che l'aspetter\u00e0 al di fuori, nel mondo reale, non sar\u00e0 facile; abbandona quindi la scena con impressa in viso un'espressione di sommessa tristezza."}
{"id": "3773471", "revid": "859666", "url": "https://it.wikipedia.org/wiki?curid=3773471", "title": "Victor Powered", "text": ""}
{"id": "3773472", "revid": "28592", "url": "https://it.wikipedia.org/wiki?curid=3773472", "title": "Andrej Abrikosov", "text": ""}
{"id": "3773478", "revid": "110157", "url": "https://it.wikipedia.org/wiki?curid=3773478", "title": "Colipasi", "text": "La colipasi \u00e8 una proteina che funge da coenzima ed \u00e8 necessario per regolare ed ottimizzare l'attivit\u00e0 della lipasi pancreatica.\n\u00c8 secreta dal pancreas, in forma inattiva chiamata \"precolipasi\", la quale viene trasformata nella forma attiva a livello del lume intestinale dalla tripsina. "}
{"id": "3773479", "revid": "767487", "url": "https://it.wikipedia.org/wiki?curid=3773479", "title": "Cholet-Pays de Loire 2009", "text": "Il Cholet-Pays de Loire 2009, trentunesima edizione della corsa e valida come evento dell'UCI Europe Tour 2009 categoria 1.1, si svolse il 22 marzo 2009 su un percorso di 205 \u00a0km. Fu vinta dall'argentino Juan Jos\u00e9 Haedo che giunse al traguardo con il tempo di 4h47'31\", alla media di 42,78 \u00a0km/h.\nAl traguardo 94 ciclisti tagliarono il traguardo."}
{"id": "3773480", "revid": "773636", "url": "https://it.wikipedia.org/wiki?curid=3773480", "title": "Abrikosov", "text": ""}
{"id": "3773481", "revid": "300067", "url": "https://it.wikipedia.org/wiki?curid=3773481", "title": "Irina Mihailova", "text": ""}
{"id": "3773485", "revid": "28592", "url": "https://it.wikipedia.org/wiki?curid=3773485", "title": "A.A. Abrikosov", "text": ""}
{"id": "3773486", "revid": "287204", "url": "https://it.wikipedia.org/wiki?curid=3773486", "title": "Nazionale di pallacanestro femminile della Moldavia", "text": "La nazionale di pallacanestro femminile della Moldavia, selezione delle migliori giocatrici di pallacanestro di nazionalit\u00e0 moldava, rappresenta la Moldavia nelle competizioni internazionali femminili di pallacanestro organizzate dalla FIBA. \u00c8 gestita dalla Federazione cestistica della Moldavia.\nStoria.\nNazionale Unione Sovietica (1946-1991).\nNel periodo compreso tra il 1946 ed il 1991, ha fatto parte dell'.\nSquadra Unificata (1992).\nNel 1992 \u00e8 stata inclusa nella CSI, sotto le cui insegne ha partecipato alla Olimpiade di Barcellona.\nNazionale moldava (dal 1992).\nNon ha mai partecipato ai Giochi Olimpici n\u00e9 ai Campionati Mondiali, ha partecipato due volte ai Campionati Europei a met\u00e0 degli anni '90."}
{"id": "3773500", "revid": "45236776", "url": "https://it.wikipedia.org/wiki?curid=3773500", "title": "Rosh ha Shanah", "text": ""}
{"id": "3773502", "revid": "729019", "url": "https://it.wikipedia.org/wiki?curid=3773502", "title": "Juanita Millender-McDonald", "text": "Biografia.\nNata a Birmingham, in Alabama, la Millender si laure\u00f2 alla University of Southern California e lavor\u00f2 per alcuni anni come insegnante.\nDopo l'adesione al Partito Democratico, fu eletta tra le file del consiglio comunale di Carson e nel 1996, dopo le dimissioni del deputato Walter R. Tucker III (accusato di corruzione), venne eletta alla Camera dei Rappresentanti.\nAl Congresso fu molto attiva nella difesa dei diritti umani e fu rieletta cinque volte con elevate percentuali di voto. Nell'aprile del 2007 tuttavia la Millender mor\u00ec per via di un cancro al colon che la affliggeva da qualche tempo.\nIl suo seggio venne poi occupato dalla compagna di partito Laura Richardson."}
{"id": "3773503", "revid": "300067", "url": "https://it.wikipedia.org/wiki?curid=3773503", "title": "Andrea Chup\u00edkov\u00e1", "text": ""}
{"id": "3773504", "revid": "287204", "url": "https://it.wikipedia.org/wiki?curid=3773504", "title": "Andrea Chupikova", "text": ""}
{"id": "3773509", "revid": "486946", "url": "https://it.wikipedia.org/wiki?curid=3773509", "title": "Fridrikh Markovitch Ermler", "text": ""}
{"id": "3773510", "revid": "499531", "url": "https://it.wikipedia.org/wiki?curid=3773510", "title": "Prebiotico", "text": "Si definisce prebiotico ogni sostanza che, presente nel cibo, non viene assorbita dall'organismo, ma \u00e8 utilizzata dalla flora intestinale.\nI prebiotici furono identificati e nominati nel 1993 da Marcel Roberfroid. Sono nella grande maggioranza carboidrati, in particolare oligosaccaridi. Tra questi in special modo rivestono un ruolo importante i Frutto-oligosaccaridi (conosciuti come FOS) e tra questi l'inulina risulta il prebiotico di maggiore interesse.\nI prebiotici favoriscono la crescita e l'attivit\u00e0 dei probiotici, come i Bifidobacterium e di lactobatteri, specie batteriche importanti per la salute digestiva dell'organismo ospite.\nInoltre mostrano interessanti propriet\u00e0 nutrizionali in soggetti con:"}
{"id": "3773511", "revid": "599013", "url": "https://it.wikipedia.org/wiki?curid=3773511", "title": "Eva Adamcov\u00e1", "text": ""}
{"id": "3773513", "revid": "1005847", "url": "https://it.wikipedia.org/wiki?curid=3773513", "title": "Abdelilah Benkirane", "text": "Biografia.\nNasce a Rabat da un'antica famiglia originaria di F\u00e8s.\nDal 20 luglio 2008 \u00e8 leader del Partito della Giustizia e dello Sviluppo. Il suo partito ha ottenuto la maggioranza relativa, aggiudicandosi 107 seggi su 395, alle elezioni parlamentari del 2011 e pertanto egli \u00e8 stato designato alla carica di Primo ministro.\nHa rappresentato Sal\u00e9 nel parlamento del Marocco dal 14 novembre 1997.\nLe idee politiche di Benkirane combinano democrazia ed Islam. In un'intervista del 2011 disse:\nIl 17 marzo 2017, il re Muhammad VI del Marocco gli ha revocato l'incarico di Primo ministro, per affidarlo a Sa\u00e2deddine El Othmani."}
{"id": "3773518", "revid": "256896", "url": "https://it.wikipedia.org/wiki?curid=3773518", "title": "Cattedrale di Imola", "text": ""}
{"id": "3773519", "revid": "125835852", "url": "https://it.wikipedia.org/wiki?curid=3773519", "title": "Provincia di Mayabeque", "text": "La provincia di Mayabeque \u00e8 una provincia di Cuba.\nLa creazione \u00e8 stata approvata dall'Assemblea Nazionale Cubana il 1\u00ba agosto 2010, dividendo l'ex provincia dell'Avana in due, le nuove province di Mayabeque e di Artemisa.\nIl suo nome deriva dal Fiume Mayabeque e dalla spiaggia con il medesimo nome localizzata lungo la costa sud. \nMayabeque possiede una cospicua cultura indigena e aborigena, le cui testimonianze storiche sono riscontrabili specialmente presso il paese di Jaruco, il pi\u00f9 antico insediamento di queste popolazioni. Altrettanto considerevole \u00e8 il suo patrimonio coloniale, i cui resti sono visibili presso Surgidero de Bataban\u00f2, il primo insediamento dei colonizzatori spagnoli prima dell\u2019Avana. "}
{"id": "3773521", "revid": "287204", "url": "https://it.wikipedia.org/wiki?curid=3773521", "title": "Eva Krizova", "text": ""}
{"id": "3773527", "revid": "729019", "url": "https://it.wikipedia.org/wiki?curid=3773527", "title": "Castello di Dover", "text": "Il castello di Dover sorge nell'omonima citt\u00e0 del Kent: iniziato a costruire nel XII secolo, \u00e8 il pi\u00f9 grande castello d'Inghilterra.\nStoria.\nSi ritiene che il sito dove sorge il castello fosse gi\u00e0 stato fortificato in precedenza, forse nell'Et\u00e0 del Ferro, di sicuro lo era al tempo della Conquista della Britannia nel 43. Questo \u00e8 suggerito dagli inusuali modelli di terrapieno che non sembrano essere perfettamente adatti per un castello, in ogni caso non sono state trovate prove archeologiche certe che testimonino una certa attivit\u00e0 in epoca preistorica.\nGuglielmo il Conquistatore sbarc\u00f2 da queste parti e nel 1066, dopo la Battaglia di Hastings part\u00ec da qui per dirigersi verso l'Abbazia di Westminster dove doveva essere incoronato. Quando Enrico II d'Inghilterra sal\u00ec al trono nel 1154 il castello cominci\u00f2 a prendere forma sotto la guida dell'architetto Maurizio l'Ingegnere, che costru\u00ec qui un maschio a pianta rettangolare, uno degli ultimi a essere costruiti.\nNel 1215 sul trono sedeva il figlio di Enrico, Giovanni Senza Terra, che era stato costretto dai baroni a firmare la Magna Carta, ma lo scontro che aveva diviso nobili e re esplose di nuovo l'anno seguente. Nel 1216 i baroni chiesero al principe Luigi di Francia, di unirsi a loro per invadere l'Inghilterra, spodestare Giovanni ed offrire quindi il trono al sovrano francese. Luigi accett\u00f2 e dopo aver conquistato il Castello di Canterbury e quello di Rochester si trov\u00f2 incapace di prendere quello di Dover. Il cancello a nord era stato rinforzato cos\u00ec da poter essere difeso, ed altri cancelli erano stati messi a difesa delle mura occidentali ed orientali. Durante l'assedio gli inglesi scavarono un tunnel che gli permise di uscire per attaccare i francesi che alla fine furono respinti.\nA partire dall'epoca dei Tudor le difese del castello furono rese obsolete dall'arrivo della polvere da sparo ed Enrico VIII d'Inghilterra fece costruire dei bastioni e dei fossati per potenziarle. Durante la Guerra civile inglese il castello venne preso dai seguaci di Oliver Cromwell senza che, per fortuna, venisse danneggiato.\nQuando nel XVIII secolo scoppiarono le Guerre Napoleoniche il castello fu rimodernato ampiamente, il generale William Twiss (1745-14 marzo 1827) nel suo breve tentativo di aumentare le difese della citt\u00e0 aggiunse altre mura e bastioni alla struttura comprese delle nuove postazioni da cui poter sparare ed anche un saliente. Anche il tetto del maschio venne fortificato in modo che su di esso si potessero posizionare le artiglierie pesanti. Twiss costru\u00ec anche un nuovo cancello che permettesse alla citt\u00e0 di venire meglio difesa dal suo castello.\nCon Dover divenuta quasi una citt\u00e0 fortificata era necessario avere delle caserme e delle stanze in cui stoccare i viveri e le armi, Twiss decise quindi di costruire delle caserme sotterranee collegate da dei tunnel sotto la cima della scogliera e le prime truppe che vi si acquartierarono giunsero nel 1803. Al culmine della guerra vi vennero ospitati circa 2.000 uomini contemporaneamente.\nLo scoppio della seconda guerra mondiale quasi centocinquant'anni dopo fece riscoprire queste gallerie, dapprima come ripari contro i raid aerei, poi come centro militare ed ospedale coperto. Nel maggio del 1940 il generale inglese Bertram Ramsay diresse l'Operazione Dynamo, l'evacuazione dei soldati francesi ed inglesi da Dunquerque, dal suo quartier generale situato nei tunnel del castello. Qui venne posizionato un Centralino, costantemente in uso ed una nuova galleria venne costruita per poter alloggiare le batterie necessarie per farlo funzionare. Alcuni dei tunnel sono a tutt'oggi visitabili.\nSet cinematografico.\nIl castello, oggi sotto la protezione dell'English Heritage, \u00e8 apparso in diversi film:\nin questi primi tre titoli riveste i panni della Torre di Londra"}
{"id": "3773530", "revid": "767487", "url": "https://it.wikipedia.org/wiki?curid=3773530", "title": "Jonathan Beaulieu-Bourgault", "text": "Carriera.\nClub.\nBourgault ha iniziato a giocare nelle giovanili del Lakers du Lac Saint-Louis all'eta di 15 anni dal 2003 al 2005. Nel 2006 viene acquistato dal St. Pauli, con la quale in due stagioni totalizza 57 presenze e 2 gol. Nel 2008 viene preso in prestito dal Wilhelmshaven che se lo terr\u00e0 per una stagione in prestito con la quale totalizzer\u00e0 23 presenze e un gol e un'altra con l'acquisto ufficiale con la quale totalizza una presenza.\nNel 2010 viene acquistato dal Preu\u00dfen M\u00fcnster con la quale totalizza 58 presenze e una rete.\nNazionale.\nDal 2004 al 2007 ha giocato nell'Under-17 e Under-20 con la quale ha totalizzato anche due reti, una a nazionale. Dal 2009 \u00e8 convocato nella nazionale maggiore. Nel 2011, per la CONCACAF Gold Cup 2011, \u00e8 nella lista dei 23 convocati per il torneo perso dalla sua squadra ai quarti di finale."}
{"id": "3773533", "revid": "1833487", "url": "https://it.wikipedia.org/wiki?curid=3773533", "title": "Movimento Car-free", "text": "Il movimento \"car-free\" \u00e8 una rete di persone che credono che le citt\u00e0 debbano essere meno sottoposte all'influenza del traffico stradale. L'obiettivo \u00e8 ridurre l'uso delle auto e trasformare strade e parcheggi in spazi pubblici che possono essere raggiungibili a piedi o in bicicletta.\nIl movimento \"car-free\" promuove il trasporto sostenibile e nuove misure urbanistiche che consentano di vivere vicino ai luoghi di lavoro per rendere sempre pi\u00f9 raro il trasporto sulle lunghe distanze. Il movimento si relaziona con altri movimenti come quello del Neourbanesimo (che promuove il ripopolamento dei centri urbani e la riqualificazione delle periferie), quello delle Living Streets (che vede le esigenze degli utenti deboli della strada pi\u00f9 importanti rispetto a quelle delle auto) e quello della massa critica (che promuove la mobilit\u00e0 ciclistica).\nUn quartiere senza auto pu\u00f2 essere un'area di nuova urbanizzazione o la trasformazione di una zona esistente. Questi quartieri sono zone dove il traffico \u00e8 limitato, senza spazi di parcheggio e tali da offrire ai residenti la possibilit\u00e0 di vivere senza avere l'automobile. \nUna delle esperienze pi\u00f9 importanti \u00e8 quella del quartiere senza auto di Vauban (Friburgo)."}
{"id": "3773537", "revid": "4252", "url": "https://it.wikipedia.org/wiki?curid=3773537", "title": "San Prospero di Reggio Emilia", "text": ""}
{"id": "3773539", "revid": "339392", "url": "https://it.wikipedia.org/wiki?curid=3773539", "title": "Grigorij Kozincev", "text": ""}
{"id": "3773540", "revid": "767487", "url": "https://it.wikipedia.org/wiki?curid=3773540", "title": "Sex Crimes 2 - Pronte a tutto", "text": "Sex Crimes 2 - Pronte a tutto (\"Wild Things 2\") \u00e8 un film del 2004 diretto da Jack Perez ed \u00e8 il sequel direct-to-video di \"Sex Crimes - Giochi pericolosi\". La saga prosegue con gli altri film \"Sex Crimes 3\" e \"Sex Crimes 4\".\nTrama.\nBrittney Havers, una studentessa delle superiori del sud della Florida, vive con il suo ricco patrigno, Niles Dunlap, dopo che sua madre ha avuto un incidente con la macchina andando fuori strada in \"Gator Alley\" ed era stata presumibilmente mangiata dagli alligatori un anno prima. Quando Dunlap muore in un incidente con il suo aereo privato, nelle sue ultime volont\u00e0 lascia a Brittney un piccolo stipendio fino al termine del college, dopo di che ricever\u00e0 solo 25.000 dollari all'anno per la vita dalla tenuta. Il resto delle attivit\u00e0 di Dunlap, per un totale di 70 milioni, deve essere lasciato a un trust aziendale, a meno che non sia possibile trovare un erede tramite il DNA.\nLa sfacciata, relativamente povera compagna di classe di Brittney, Maya King, all'improvviso afferma di essere la figlia illegittima di Dunlap a seguito della relazione extraconiugale di sua madre. Le viene ordinato da un giudice di sottoporsi a un test del DNA, il cui risultato dimostra che \u00e8 la figlia di Dunlap.\nA casa di Dunlap, Brittney sente un rumore mentre si dirige verso la cantina ma si scopre che sono solo topi. All'improvviso appare Maya e le ragazze rivelano di essere amanti prima di essere raggiunte dal Dr. Julian Haynes, che aveva organizzato il test del DNA. Il trio \u00e8 in combutta, sta eseguendo una truffa per proteggere e condividere la fortuna di Dunlap.\nL'investigatore privato assunto dall'assicurazione Terence Bridge, indagando sulle circostanze dell'incidente aereo, scopre dalle cartelle cliniche di Dunlap che l'uomo aveva la scarlattina da bambino e uno degli effetti collaterali pu\u00f2 essere la sterilit\u00e0, quindi chiede al Dr. Haynes come Dunlap avrebbe potuto fare un bambino. Il dottor Haynes si innervosisce per come stiano andando le cose e contatta Maya: acconsente di incontrare sia lei che Brittney quella notte al molo, dove Maya gli spara. Le due ragazze si sbarazzano del suo corpo a \"Gator Alley\".\nDopo che Bridge ha saputo che l'intera faccenda era stata pianificata, si presenta a casa di Dunlap e ha chiesto la met\u00e0 dei soldi in cambio di non andare alla polizia. Brittney, rifiutando di rinunciare a qualsiasi soldo, prende una pistola e la punta su Bridge ma invece uccide Maya, dicendo all'uomo che deve guadagnarsela la sua met\u00e0. Carica il corpo di Maya nel bagagliaio della sua auto e lui e Brittney vanno via per smaltirlo.\nQuando si fermano al semaforo, Brittney esce dall'auto e si allontana mentre un'auto della polizia si ferma dietro di loro. Bridge non pu\u00f2 fare altro che allontanarsi quando il semaforo diventa verde e l'auto della polizia suona il clacson per muoversi. Brittney telefona in un punto anonimo che nel bagagliaio della macchina di Bridge c'\u00e8 il corpo di Maya. Viene presto arrestato e imprigionato, mentre una videocassetta del sistema di sicurezza domestica di Dunlap mostra a Bridge che richiede met\u00e0 dei soldi ereditari da Brittney e Maya.\nPi\u00f9 tardi, Brittney vola su un aereo privato con il resuscitato Dunlap, che aveva simulato la propria morte per sfuggire all'accusa per appropriazione indebita di milioni di dollari di fondi aziendali per pagare i suoi debiti di gioco e anche per evitare il giocatore cubano, Cicatriz, al quale doveva ancora milioni. Brittney e Dunlap indossano i paracadute, progettando di salvare la palude e sparire insieme. Mentre Dunlap \u00e8 pronto a saltare, Brittney rivela di aver riempito il suo scivolo di giornale e lo spinge dall'aereo alla sua morte. Quindi si lancia dall'aereo, atterrando in sicurezza nella palude, dove sua madre, anche lei viva e vegeta, la sta aspettando su una barca.\nViene rivelato che Brittney e sua madre hanno orchestrato tutto, comprese le morti dei co-cospiratori di Brittney, al fine di rubare la fortuna di Dunlap, e si rilassano al sole su un'isola tropicale. Brittney scende le scale della loro villa con vista sull'oceano con due drink e ne porge una a sua madre. Mentre Brittney osserva attentamente, sua madre beve un sorso e osserva che la bevanda \u00e8 forte. Brittney risponde \"Li fanno forti qui, no?\" con un sorriso ironico, con l'implicazione che ha avvelenato la bevanda."}
{"id": "3773542", "revid": "339392", "url": "https://it.wikipedia.org/wiki?curid=3773542", "title": "Grigori Kozintsev", "text": ""}
{"id": "3773543", "revid": "599013", "url": "https://it.wikipedia.org/wiki?curid=3773543", "title": "Suore francescane missionarie di San Giuseppe", "text": "Le Suore Francescane Missionarie di San Giuseppe (in inglese \"Franciscan Missionary Sisters of St. Joseph\") sono un istituto religioso femminile di diritto pontificio: i membri di questa congregazione pospongono al loro nome la sigla F.M.S.J.\nStoria.\nLe origini dell'istituto risalgono al 1873, quando Alice Ingham (1830-1880) organizz\u00f2 a Rochdale una comunit\u00e0 di giovani donne intenzionate a costituire una congregazione di suore francescane: accogliendo l'invito di Herbert Vaughan, fondatore dei missionari di San Giuseppe, la Ingham e le compagne si trasferirono a Mill Hill e iniziarono a prestare servizio nel collegio della societ\u00e0.\nLa congregazione ebbe formalmente inizio l'8 settembre 1883: nel 1885 le prime suore raggiunsero la missione di Sarawak e nel 1886 Vaugham affid\u00f2 loro la cura dei bambini cattolici abbandonati, per evitare che questi venissero allevati in istituzioni protestanti.\nIn terra di missione, le religiose hanno contribuito alla nascita di congregazioni indigene di suore francescane a Sarawak, Kota Kinabalu e Kisii.\nL'istituto, aggregato all'ordine dei frati minori francescani dal 7 febbraio 1925, ricevette il pontificio decreto di lode il 10 giugno 1930 e le sue costituzioni vennero approvate definitivamente il 6 giugno 1939.\nAttivit\u00e0 e diffusione.\nOltre che al servizio domestico nei collegi dei missionari di Mill Hill, le francescane missionarie di San Giuseppe si dedicano all'insegnamento, all'assistenza agli ammalati e al lavoro catechetico parrocchiale.\nSono presenti in Ecuador, Irlanda, Kenya, Paesi Bassi, Regno Unito e Stati Uniti d'America; la sede generalizia \u00e8 a Manchester.\nAlla fine del 2008 la congregazione contava 132 suore in 30 case."}
{"id": "3773549", "revid": "339392", "url": "https://it.wikipedia.org/wiki?curid=3773549", "title": "Kozincev", "text": ""}
{"id": "3773551", "revid": "1305772", "url": "https://it.wikipedia.org/wiki?curid=3773551", "title": "Pablo Caballero", "text": ""}
{"id": "3773552", "revid": "729019", "url": "https://it.wikipedia.org/wiki?curid=3773552", "title": "Ugola", "text": "L'ugola \u00e8 un prolungamento mediano del palato molle di forma conica, che pende verticalmente al termine del cavo orale.\nStruttura.\nIstologia.\nL'ugola \u00e8 composta da tessuto connettivo e contiene diverse ghiandole racemose e fibre muscolari (\"musculus uvulae\"). Contiene anche ghiandole sierose che hanno la funzione di produrre saliva molto sottile.\nMuscolatura.\nIl \"musculus uvulae\" si trova interamente all'interno dell'ugola, e la sua contrazione provoca l'accorciamento e allargamento dell'ugola. La contrazione cambia il profilo della parte posteriore del palato molle, consentendo al palato di adattarsi alla parete posteriore faringea, per aiutare a chiudere la rinofaringe durante la deglutizione.\n\u00c8 innervata dal ramo faringeo del nervo vago.\nFunzione.\nL'ugola ha un ruolo importante durante la deglutizione. Quando ci si appresta a deglutire, l'ugola si solleva andando a separare le cavit\u00e0 orali da quelle nasali, instradando il cibo nella faringe. \u00c8 stato anche proposto che la grande quantit\u00e0 di saliva sottile prodotta dall'ugola serva a mantenere la gola ben lubrificata.\nUn'altra importante funzione dell'ugola \u00e8 quella di modulare la fonazione di alcuni suoni. In molte lingue, l'ugola viene utilizzata per articolare diverse consonanti, note come consonanti uvulari. Il vibrante uvulare, usato nel francese, arabo ed ebraico, ne \u00e8 un esempio.\nPatologia.\nInfiammazione.\nLa membrana mucosa attorno all'ugola pu\u00f2 gonfiarsi, causando l'espansione dell'ugola di 3-5 volte rispetto alla sua dimensione normale. Questa condizione \u00e8 nota come uvulite. Quando l'ugola tocca la gola o la lingua, pu\u00f2 dare sensazione di soffocamento, anche se non \u00e8 presente alcuna sostanza estranea. Ci\u00f2 pu\u00f2 causare problemi nella respirazione, fonazione e nel mangiare. Esistono molte teorie sulle cause dell'ingrossamento dell'ugola, fra di esse troviamo la disidratazione, il fumo, l'inalazione di sostante irritanti, la qualit\u00e0 dell'aria, le allergie e le infezioni batteriche e virali. Anche l'ulcera aftosa, formatasi nell'ugola, pu\u00f2 dare gonfiore e sensazione di disagio.\nInsufficienza velofaringea.\nIn alcune persone, l'ugola non si chiude correttamente sulla parte posteriore della gola, provocando una condizione nota come insufficienza velofaringea. Ci\u00f2 causa una parlata \"nasale\", in cui l'oratore non \u00e8 in grado di pronunciare correttamente certe consonanti, come la \"b\" o la \"m\".\nSonno.\nL'ugola pu\u00f2 incidere nella respirazione durante il sonno; avere un'ugola allungata pu\u00f2 causare vibrazioni che portano al russare. In alcuni casi, se l'ugola \u00e8 particolarmente prominente, pu\u00f2 causare delle apnee notturne, che possono essere trattate mediante la parziale rimozione della stessa, con un'operazione nota come uvulopalatofaringoplastica.\nUgola bifida.\nUna particolare condizione patologica dell'ugola \u00e8 l'ugola bifida, in cui l'ugola appare scissa o spaccata a causa della fusione incompleta delle mensole palatine. Le persone con questa condizione hanno la muscolatura ugulare pi\u00f9 debole rispetto alle persone con un'ugola normale, cosa che pu\u00f2 causare ricorrenti infezioni dell'orecchio medio. Durante la deglutizione, il palato molle viene spinto all'indietro, impedendo che cibo e bevande entrino nella cavit\u00e0 nasale. Se il palato molle non riesce a toccare la parte posteriore della gola mentre si deglutisce, cibo e bevande possono entrare nella cavit\u00e0 nasale. La scissione dell'ugola \u00e8 una condizione rara, e si verifica in circa il 2% della popolazione generale, anche se l'incidenza pu\u00f2 aumentare in alcune popolazioni, come nei nativi americani, dove il tasso sale al 10%.\nL'ugola bifida \u00e8 un sintomo comune della rara sindrome genetica di Loeys-Dietz, che \u00e8 associata ad un aumentato rischio di aneurisma aortico. I neonati con palatoschisi hanno spesso anche l'ugola bifida.\nEtimologia.\nIn latino, \"uvula\" significa \"piccola uva\", diminutivo dell'omonimo frutto."}
{"id": "3773561", "revid": "93556", "url": "https://it.wikipedia.org/wiki?curid=3773561", "title": "Governatorato di Erivan", "text": "La Gubernija di Erivan, era una Gubernija dell'Impero Russo, che si occupava il territorio delle attuali Armenia, Repubblica Autonoma di Nakhchivan e Provincia di I\u011fd\u0131r, una provincia della Turchia. Istituita nel 1849, esistette fino al 1917. Il suo capoluogo era Erivan."}
{"id": "3773569", "revid": "31886", "url": "https://it.wikipedia.org/wiki?curid=3773569", "title": "Francesco Maria di Lorena", "text": "Biografia.\nFrancesco Maria nacque da Carlo di Lorena, Duca d'Elbeuf e da sua moglie Caterina Enrichetta di Borbone, \"L\u00e9gitim\u00e9e de France\", figlia legittimata di Enrico IV di Francia e di Gabrielle d'Estr\u00e9es. Era il quarto figlio della coppia ed il pi\u00f9 giovane. Durante la sua giovent\u00f9, era noto come Conte di Lillebonne, in seguito si design\u00f2 Principe. Gli fu venduta la Contea di Lillebonne nel 1692 da suo nipote Henri, Duca d'Elbeuf che aveva recentemente perso suo padre Carlo di Lorena.\nMembro del Casato di Guisa, fondato da Claudio I di Guisa, era un Principe di Lorena, come discendente in linea maschile di Renato II di Lorena. A corte, egli, come i membri della famiglia Lorena, deteneva il rango di \"prince \u00e9tranger\", un rango che era immediatamente sotto a quello della Famiglia Reale ed i Principi del Sangue.\nI suoi cugini di primo grado includono lo Chevalier de Lorraine (amante di Filippo I, Duca d'Orl\u00e9ans) ed il Conte d'Armagnac; i cugini materni includono Luigi XIV di Francia e il summenzionato Duca d'Orl\u00e9ans.\nFu capitano di cavalleria in un reggimento del Cardinale Mazzarino. Prest\u00f2 servizio durante la Guerra dei trent'anni prendendo parte all'Assedio di Lleida nel 1644 e, l'anno successivo nella Battaglia di N\u00f6rdlingen nella quale rimase ferito (anche suo fratello Carlo III, Duca d'Elbeuf prest\u00f2 servizio in questa battaglia). Un buon militare, combatt\u00e9, in seguito, contro la Spagna prima del matrimonio tra Luigi XIV di Francia e Maria Teresa d'Austria, che cement\u00f2 la pace fra le due nazioni.\nSi spos\u00f2 due volte, per prima il 3 settembre 1658 con Christine d'Estr\u00e9es, figlia di Fran\u00e7ois Annibal d'Estr\u00e9es. La coppia non ebbe figli e Christine mor\u00ec nel dicembre 1658. Si spos\u00f2 nuovamente il 7 ottobre 1660, con sua cugina Anna di Lorena, figlia di Carlo IV, Duca di Lorena. Come regalo di nozze il Duca di Lorena diede a sua figlia l\"'H\u00f4tel de Beauvau\" in seguito rinominato \"H\u00f4tel de Lillebonne\", a (Nancy). Si sposarono nella \"Abbaye Saint-Pierre de Montmartre\".\nSuo cognato fu Carlo Enrico di Lorena, \"prince de Vaud\u00e9mont\", figlio di Carlo IV, Duca di Lorena e della moglie segreta, B\u00e9atrix de Cusance.\nSuo figlio maggiore, il Principe di Commercy, mor\u00ec in battaglia nel 1702; sua figlia maggiore, B\u00e9atrice Hi\u00e9ronyme, divent\u00f2 Badessa della prestigiosa Abbazia di Remiremont. L'alta sua figlia, Elisabetta, spos\u00f2 il Principe d'Epinoy; Elisabetta fu la madre di Anne Julie de Melun, moglie di Jules de Rohan ed un'antenata della \"princesse de Cond\u00e9\", della princesse de Gu\u00e9m\u00e9n\u00e9 e del duca d'Enghien, che fu giustiziato in un fossato del Castello di Vincennes nel marzo 1804.\nFrancesco Maria di Lorena mor\u00ec a Parigi all'et\u00e0 di sessantanove anni, sua moglie gli sopravvisse per ventisei anni."}
{"id": "3773577", "revid": "767487", "url": "https://it.wikipedia.org/wiki?curid=3773577", "title": "Sono all'osso", "text": "Sono all'osso \u00e8 un album studio del gruppo musicale Il Pan del Diavolo, pubblicato nel 2010.\nIl disco.\nIl disco \u00e8 stato registrato nel periodo ottobre-novembre 2009 presso le Officine Meccaniche di Milano. Pubblicato da La Tempesta Dischi, \u00e8 stato mixato insieme al produttore statunitense JD Foster (gi\u00e0 al lavoro con Calexico, Marc Ribot e Vinicio Capossela). Inoltre al disco collaborano anche gli Zen Circus nella canzone \"Bomba nel cuore\".\nIl primo singolo estratto \u00e8 \"Pertanto\", accompagnato da un videoclip (regia di Stefano Poletti) trasmetto nei network dedicati. \nIn maggio viene diffuso il video di \"Bomba nel cuore\" (regia di Annapaola Martin). Nel settembre 2010 viene realizzato il video di \"Far\u00e0 cadere lei\", per la regia di Davide Toffolo, a cui partecipa Roberta Carrieri.\nPer quanto riguarda lo stile, il disco si caratterizza di un particolare mix tra rockabilly, bluegrass e folk.\nViene ottimamente accolto dalla critica (5 stelle per \"Rolling Stone\" e disco del mese per \"Buscadero\")."}
{"id": "3773579", "revid": "6923", "url": "https://it.wikipedia.org/wiki?curid=3773579", "title": "Citro\u00ebn Total World Rally Team", "text": ""}
{"id": "3773583", "revid": "6923", "url": "https://it.wikipedia.org/wiki?curid=3773583", "title": "Citroen World Rally Team", "text": ""}
{"id": "3773584", "revid": "1566286", "url": "https://it.wikipedia.org/wiki?curid=3773584", "title": "Gregory Scott Cummins", "text": "Biografia.\nEx giocatore dei San Diego Chargers, dovette rinunciare alla carriera sportiva in seguito ad un infortunio. Comincia a recitare nel 1985, dopo aver ricevuto un master in recitazione presso l'Universit\u00e0 della California, Los Angeles. \nHa recitato in oltre quarantacinque film e novantacinque produzioni fra serie televisive, sit-com e film per la televisione. \nGregory Scott Cummins \u00e8 anche insegnante di recitazione presso la Hollywood Film School."}
{"id": "3773587", "revid": "1924342", "url": "https://it.wikipedia.org/wiki?curid=3773587", "title": "Breathing (Jason Derulo)", "text": "Breathing \u00e8 un singolo del cantante statunitense Jason Derulo, il terzo estratto dal secondo album in studio \"Future History\" e pubblicato il 1\u00ba novembre 2011.\nIl brano utilizza un campionamento del brano folk bulgaro \"Pilentze Pee\" del Le Myst\u00e8re des Voix Bulgares.\nVideo musicale.\nIl video ricorda vagamente quello di \"Don't Wanna Go Home\", dello stesso Derulo. Si vedono scene di Jason Derulo che balla, canta e corre rispettivamente in una cantina, in un luogo indefinito e su un tetto."}
{"id": "3773588", "revid": "216401", "url": "https://it.wikipedia.org/wiki?curid=3773588", "title": "E.O.S. Tallinn Grand Prix", "text": ""}
{"id": "3773593", "revid": "767487", "url": "https://it.wikipedia.org/wiki?curid=3773593", "title": "C+C Music Factory", "text": "I C+C Music Factory sono stati un gruppo dance-pop e hip hop di New York formato nel 1989 da David Cole e Robert Clivill\u00e9s.\nStoria.\nIl gruppo rimase in attivit\u00e0 fino al 1996, anno in cui, dopo la morte di Cole, smise di registrare. \nIn totale collezion\u00f2 un totale di 35 premi discografici a livello mondiale, tra cui cinque Billboard Awards, cinque American Music Awards e due MTV Video Music Awards.\nNel 2010 il gruppo si \u00e8 riformato, con Eric Kupper a sostituire il defunto Cole."}
{"id": "3773598", "revid": "767487", "url": "https://it.wikipedia.org/wiki?curid=3773598", "title": "Sex Crimes 3", "text": "Sex Crimes 3 (\"Wild Things: Diamonds in the Rough\", anche conosciuto come \"Wild Things 3: Diamonds in the Rough\") \u00e8 un film del 2005 diretto da Jay Lowi ed \u00e8 il secondo sequel di \"Sex Crimes - Giochi pericolosi\". La saga \u00e8 proseguita con \"Sex Crimes 4\".\nTrama.\nMarie Clifton erediter\u00e0 due splendidi diamanti, chiamati \"madre e figlia\", che la sua defunta madre le ha conferito. Il patrigno di Marie, Jay Clifton, sfida la sua volont\u00e0, sostenendo che Marie non \u00e8 pronta per quella responsabilit\u00e0 ma in realt\u00e0 vuole prendere i diamanti per se stesso. Durante un seminario di educazione sessuale presso la scuola di Marie, il dottor Chad Johnson e l'ufficiale di libert\u00e0 vigilata Kristen Richards discutono di crimini sessuali e Richards rivela di essere stata vittima di uno stupratore anonimo molti anni prima.\nAll'incontro di nuoto di Marie, Jay incontra la ragazza asciugamano Elena Sandoval e la invita alla festa per il diciottesimo compleanno di Marie. Elena partecipa alla festa ma viene aggredita da Marie, che afferma che Elena non \u00e8 la benvenuta. Jay conforta Elena e la porta nel cantiere di uno dei suoi edifici per la privacy. Pi\u00f9 tardi, Elena afferma che Jay l'ha violentata sul sito. Il detective Michael Morrison \u00e8 coinvolto nel caso, cos\u00ec come Richards, che \u00e8 l'ufficiale di libert\u00e0 vigilata di Elena. Chad \u00e8 incaricato di documentare le ferite di Elena e testimonia in tribunale che Elena \u00e8 stata violentata.\nMarie crede che Elena lo stia facendo per soldi e dice a Jay di pagarla. Quando Jay ammette di essere al verde, Marie suggerisce che vengano venduti i diamanti. Jay \u00e8 d'accordo e revoca la sua richiesta alla volont\u00e0, dando a Marie la custodia dei diamanti in modo da poterli vendere. Tuttavia, questo \u00e8 stato uno stratagemma tra Elena, Marie e Chad per ottenere i diamanti e il trio ha una relazione sessuale insieme.\nJay crede che Elena rinuncer\u00e0 alla sua accusa dopo essere stata pagata ma alla prossima sessione giudiziaria Elena testimonia che anche Jay ha minacciato di ucciderla. Jay viene mandato in prigione ma Richards ora \u00e8 sospettosa del comportamento di Elena. Richards e Morrison cercano il trailer di Elena e scoprono che ha raccolto informazioni sullo stupro di Kristen, utilizzandolo per formare la sua testimonianza. Richards e Morrison discutono dei loro sospetti con Jay e concludono che Marie, Elena e Chad lavorano insieme.\nChad \u00e8 interrogato da Richards e Morrison e teme che alcuni sospetti cadano su di lui: si gira su Marie, drogandola e rubandole i diamanti. Marie ed Elena gli danno la caccia, seguendo Chad nel bosco, dove Marie lo uccide con un ferro da stiro. Marie incontra quindi l'acquirente di diamanti chiamato da Chad ma scopre che i diamanti sono falsi. Elena, che viene lasciata a sorvegliare il corpo di Chad, viene catturata da Richards e Morrison.\nRichards e Morrison affidano a Elena un compito: indossare un microfono e far ammettere a Marie di aver ucciso Chad, in modo che le accuse contro di lei verranno ridotte. Elena va da Marie e parla del suo piano per ottenere i veri diamanti dalla cassaforte di Jay in cantiere. Per tutto il tempo, Elena cerca ripetutamente di far confessare Marie, senza successo. Quando Marie ed Elena finalmente ottengono i diamanti dalla cassaforte, Elena le prende una pistola e fugge con i diamanti, spingendo Marie a inseguirla con la sua stessa pistola. Richards e Morrison, che stanno ascoltando da vicino, entrano nel cantiere separatamente. Durante il rimpiattino, Richards trova Marie e le spara al petto, uccidendola. Successivamente, Elena afferma che non c'erano diamanti, ed \u00e8 scortata dalla scena da Richards.\nAlla fine viene rivelato che Richards ed Elena sono madre e figlia. Jay \u00e8 stato l'uomo che ha violentato Kristen in passato ed Elena \u00e8 la loro figlia. Durante i titoli di coda, vengono mostrate scene che spiegano come sono riusciti a realizzare il loro piano."}
{"id": "3773601", "revid": "547034", "url": "https://it.wikipedia.org/wiki?curid=3773601", "title": "Campionati mondiali di pugilato dilettanti 2011 - Pesi superleggeri", "text": ""}
{"id": "3773606", "revid": "767487", "url": "https://it.wikipedia.org/wiki?curid=3773606", "title": "Willy V\u00f6lker", "text": ""}
{"id": "3773612", "revid": "180559", "url": "https://it.wikipedia.org/wiki?curid=3773612", "title": "Aleksandr Alekseevi\u010d Galkin", "text": ""}
{"id": "3773614", "revid": "767487", "url": "https://it.wikipedia.org/wiki?curid=3773614", "title": "Willi V\u00f6lker", "text": ""}
{"id": "3773622", "revid": "599013", "url": "https://it.wikipedia.org/wiki?curid=3773622", "title": "Kurt Vo\u00df", "text": ""}
{"id": "3773623", "revid": "1522738", "url": "https://it.wikipedia.org/wiki?curid=3773623", "title": "Partito della Giustizia e dello Sviluppo (Marocco)", "text": "Il Partito della Giustizia e dello Sviluppo (; ; ), \u00e8 un partito politico marocchino. Il PJD promuove islamismo e democrazia islamica.\nStoria.\nIl partito \u00e8 stato fondato nel 1967 da Abdelkrim Al Khatib un vecchio politico noto per i suoi stretti legami con la monarchia, sotto il nome di \"MPDC\" (\"Mouvement populaire d\u00e9mocratique et constitutionnel\"). Il partito \u00e8 rimasto un guscio vuoto per molti anni, fino a quando i vari membri dell'associazione clandestina Chabiba Islamia, che in seguito formarono il \"MUR\" (\"Mouvement unit\u00e9 et r\u00e9forme\") si unirono al partito, con l'autorizzazione e l'incoraggiamento dell'ex Ministro degli interni Driss Basri. In seguito cambi\u00f2 il suo nome nel 1998 in PJD.\nRappresentanza parlamentare.\nNelle elezioni parlamentari del 2002, il partito ha vinto 42 dei 325 seggi, vincendo la maggior parte dei distretti in cui gli \u00e8 stato permesso di competere. Il suo segretario generale dal 2004 \u00e8 Sa\u00e2deddine El Othmani, parlamentare di Inezgane, un sobborgo periferico di Agadir.\nNelle elezioni parlamentari del 2007, il PJD ha vinto 46 dei 325 seggi, alle spalle del Partito Istiqlal, che ne ha vinti 52. Questo \u00e8 stato contrario alle aspettative che il PJD avrebbe vinto pi\u00f9 seggi.\nAlle elezioni parlamentari del 2011, il PJD ha ottenuto la maggioranza dei seggi in Parlamento; secondo la Costituzione, emendata dal referendum del giugno 2011, il partito avrebbe pertanto diritto a formare il nuovo governo del Regno del Marocco.\nAlle elezioni parlamentari del 2016, il PJD ha conquistato 125 seggi su 395, ed \u00e8 la prima volta nella storia politica del regno che un partito viene riconfermato alla guida del governo.\nIdeologia.\nIl PJD sostiene di ispirarsi all'AKP turco. Il partito ha decine di candidati di sesso femminile, molti dei quali senza il velo. Secondo il Washington Post, Sa\u00e2deddine El Othmani (capo del partito) \u00e8 un musulmano moderato\nSecondo il Carnegie, il PJD ha posto le questioni economiche e giuridiche alla base della sua piattaforma e si impegna a una democrazia interna\nLa piattaforma politica del partito include:"}
{"id": "3773629", "revid": "3831", "url": "https://it.wikipedia.org/wiki?curid=3773629", "title": "Pontifici Consigli", "text": ""}
{"id": "3773633", "revid": "831312", "url": "https://it.wikipedia.org/wiki?curid=3773633", "title": "Mauro Finetto", "text": ""}
{"id": "3773636", "revid": "767487", "url": "https://it.wikipedia.org/wiki?curid=3773636", "title": "Sex Crimes 4", "text": "Sex Crimes 4 (\"Wild Things: Foursome\") \u00e8 un film del 2010 diretto da Andy Hurst ed \u00e8 il terzo sequel \"direct-to-video\" di \"Sex Crimes - Giochi pericolosi\".\nTrama.\nCarson Wheetly \u00e8 il figlio ventenne ricco e viziato del milionario pilota automobilistico NASCAR Ted Wheetly. Carson odia suo padre che, secondo lui, avrebbe ucciso sua madre un anno prima per ereditare i suoi soldi. Carson si ritrova impigliato in un gioco di seduzione, avidit\u00e0 e omicidio dopo una notte volgare con tre belle donne: la sua fidanzata Rachel Thomas, la sua compagna di scuola Brandi Cox e una donna locale di nome Linda Dobson durante una festa. Quindi le tre donne portano accuse di stupro contro Carson che viene arrestato. Linda lascia cadere le accuse di stupro contro Carson dopo aver ricevuto un grosso pagamento in contanti e lascia la citt\u00e0. Anche Rachel lascia cadere le accuse di stupro ma Brandi continua a insistere sul fatto che Carson si sia ventato su di lei.\nPochi giorni dopo, Ted muore durante una gara e la polizia viene chiamata quando il detective Frank Walker indaga sulla morte dell'uomo avvenuta in circostanze discutibili. L'avvocato di Ted, George Stuben, improvvisamente annuncia durante la lettura della volont\u00e0 che Carson non pu\u00f2 ereditare i soldi e la propriet\u00e0 di Ted fino a quando non compie 30 anni o non si sposa: Carson si sposa rapidamente con Rachel ed eredita tutto. Carson e Rachel decidono di uccidere Brandi piuttosto che darle una parte dei soldi dopo che finalmente ha lasciato cadere le accuse di stupro contro Carson in modo che conservino tutti i soldi per se stessi. Tuttavia, Rachel, insieme a Brandi, stanno anche pianificando di uccidere Carson in modo che Rachel possa ereditare come vedova addolorata e dividere i soldi tra di loro.\nUna sera, Rachel e Brandi attirano Carson in un motel economico nelle Everglades con l'intenzione di fare sesso e, dopo una lotta, Brandi uccide Carson sparandogli alla testa e lascia un falso messaggio di suicidio implicando che Carson si sia ucciso. Rachel eredita quindi i soldi di Carson ma invece di dividere i soldi, pianifica di uccidere Brandi per mantenere tutti i soldi per se stessa. Brandi, anticipando che Rachel potrebbe fare proprio questa mossa, pianifica a sua volta un suo piano per uccidere Rachel.\nBrandi attira Rachel in una vecchia capanna nelle paludi vicine con l'intenzione di fare sesso. Rachel e Brandi, entrambi cercano di uccidersi a vicenda, e sebbene Brandi abbia il sopravvento, vengono scoperti. Sono entrambi arrestati e interrogati separatamente dal detective Walker, il quale rivela di sapere che entrambi sono cresciute insieme e hanno pianificato di trovare un uomo da sposare e poi uccidere in modo che possano ereditare una fortuna. Brandi incrimina Rachel rivelando dei video DVD nascosti che mostrano che sia Carson che Rachel hanno manomesso l'auto di Ted Wheetley per causare la sua morte, cos\u00ec come la camicetta macchiata di sangue di Rachel dal motel, il che suggerisce che Rachel abbia ucciso Carson da sola. Rachel viene arrestata e mandata in prigione mentre Brandi se ne va libera.\nDopo aver chiuso il caso, il detective Walker si ritira e si unisce a Brandi su una barca a motore, rivelando di essere un poliziotto corrotto che ha aiutato Brandi a incriminare Rachel per l'omicidio di Carson in modo da poter ottenere una parte dei soldi di Wheetly. Tuttavia in mare, Brandi colpisce due volte Walker pugnalandolo a morte e gettando il suo corpo in mare. Quindi fugge nei Caraibi per reclamare tutti i soldi per se stessa.\nUna serie di scene sui titoli di coda rivela la verit\u00e0 dietro il crimine. Si scopre che il timido avvocato di Ted Wheetly, George, era in realt\u00e0 la mente dietro l'intero schema. George \u00e8 in realt\u00e0 un truffatore di carriera che, per molti anni, ha impersonato un avvocato che ha pianificato di rubare tutti i soldi della famiglia Wheetly, per un totale di 155 milioni di dollari. George si \u00e8 avvicinato per la prima volta a Brandi (che nutriva rancore nei confronti della famiglia Wheetly) per aiutarla e poi Brandi si \u00e8 avvicinato a Rachel. Rachel e Brandi hanno quindi manipolato Carson nel credere che Ted abbia ucciso sua madre in modo da poter ottenere la sua assistenza. Brandi fece quindi finta di presentare accuse di stupro contro Carson durante una festa per ricattarlo nel matrimonio con Rachel e ottenere una parte dei soldi di Ted. George ha lavorato dietro le quinte per tutto il film cambiando la natura della volont\u00e0 di Ted e piantando prove che il Detective Walker ha trovato. Brandi \u00e8 stata colei che ha appreso che Walker era corrotto e poteva essere manipolato da qualsiasi offerta di denaro. Dopo aver ucciso Walker, Brandi incontra George in un'isola caraibica: George svuota tutti i suoi conti correnti per portare i soldi nel suo conto personale delle Isole Cayman. George quindi d\u00e0 a Brandi una valigia presumibilmente piena di denaro come sua parte dei soldi di Wheetlys. Ma quando Brandi sale a bordo di un motoscafo per pilotare via e apre la valigia, il contenuto del caso si rivela essere una bomba che esplode, uccidendo Brandi. \u00c8 anche implicito che George abbia fatto uccidere Rachel in prigione e lo abbia fatto sembrare un suicidio. George se ne va con tutti i 155 milioni di dollari per se stesso. Nell'ultima scena, George \u00e8 affiancato da un altro cospiratore; Linda Dobson, che sembra essere sua moglie."}
{"id": "3773637", "revid": "767487", "url": "https://it.wikipedia.org/wiki?curid=3773637", "title": "Jakob Balzert", "text": ""}
{"id": "3773638", "revid": "3831", "url": "https://it.wikipedia.org/wiki?curid=3773638", "title": "Pontificio Consiglio per i Laici", "text": ""}
{"id": "3773640", "revid": "767487", "url": "https://it.wikipedia.org/wiki?curid=3773640", "title": "First of the Gang to Die", "text": "First of the Gang to Die \u00e8 un brano del cantante inglese Morrissey.\nSecondo singolo tratto dall'album You Are the Quarry, il disco venne pubblicato il 12 luglio del 2004 dalla Sanctuary/Attack Records e raggiunse la posizione numero 6 della Official Singles Chart, e la numero 12 della classifica americana Billboard 100.\nNel mese di ottobre del 2011, il NME l'ha posizionato al numero 147 nella lista delle \"150 Migliori Canzoni degli Ultimi 15 Anni\"\".\nRealizzazione.\nRegistrato a Los Angeles e prodotto da Jerry Finn, il brano venne scritto in collaborazione con Alain Whyte.\nIl testo riflette bene il fascino che certe tematiche esercitano sulla scrittura di Morrissey: i giovani criminali, l'attrazione verso l'avventura, la morte. La scena \u00e8 ambientata sullo sfondo della guerra fra bande di strada, a Los Angeles. Hector, il protagonista, membro di una gang ispanica della citt\u00e0, subisce il destino crudele di essere il primo in tutto: brandire un'arma, finire in prigione e morire in una sparatoria. Grazie anche a questo testo, Morrissey, \u00e8 diventato una specie di icona per la comunit\u00e0 ispanica di Los Angeles e, pi\u00f9 in generale, per tutto il Sud America.\nLa copertina ritrae una foto di Morrissey, realizzata da Greg Gorman. Il videoclip promozionale, diretto da Bucky Fukumoto, mostra Morrissey e la band durante la loro esibizione alla Manchester Arena, il 22 maggio 2004."}
{"id": "3773644", "revid": "729019", "url": "https://it.wikipedia.org/wiki?curid=3773644", "title": "Circolo di Berlino", "text": "Il Circolo di Berlino (in tedesco \"Die Gesellschaft f\u00fcr empirische Philosophie\") fu un'associazione di filosofi neopositivisti creata alla fine degli anni venti da Hans Reichenbach, Kurt Grelling e Walter Dubislav e composta da filosofi e matematici come Carl Gustav Hempel, David Hilbert e Richard von Mises.\nStoria.\nPensiero filosofico.\nIl Circolo di Berlino ebbe molto in comune con il Circolo di Vienna, ma le loro visioni filosofiche differivano per alcune tematiche come la probabilit\u00e0 e il convenzionalismo. Reichenbach insisteva nel chiamare la sua filosofia empirismo logico, per distinguerla dal positivismo logico del Circolo di Vienna. Oggi poche persone attuano questa distinzione tanto che \"empirismo logico\" e \"positivismo logico\" sono considerate definizioni interscambiabili.\nI membri del Circolo di Berlino erano particolarmente attivi nell'analisi delle conseguenze logico-filosofiche dei progressi della fisica contemporanea e specialmente della teoria della relativit\u00e0. I filosofi del Circolo negarono la validit\u00e0 della metafisica e della filosofia tradizionale; affermarono inoltre che molti problemi filosofici sono privi di senso.\nAscesa del nazismo e fine del Circolo.\nDopo l'ascesa del nazismo, diversi membri del gruppo emigrarono in altre nazioni. Tra questi ci fu Reichenbach, che si trasfer\u00ec dapprima in Turchia nel 1933 e in seguito negli Stati Uniti, nel 1938. Anche Dubislav emigr\u00f2 ed Hempel raggiunse prima il Belgio nel 1934 e poi, nel 1939, gli Stati Uniti. Grelling trov\u00f2 la morte in un campo di concentramento. Uno dei pi\u00f9 giovani membri del Circolo di Berlino ad abbandonare la Germania fu Olaf Helmer, che ader\u00ec alla RAND Corporation e ricopr\u00ec un ruolo importante nello sviluppo del Metodo Delphi, usato per prevedere tendenze future, e di altre forme di tecnologia sociale.\nDopo l'emigrazione in altri paesi dei membri del Circolo, questo si sciolse, non senza influenzare una vasta gamma di filosofi del XX secolo il cui metodo \u00e8 stato particolarmente influente per quanto concerne la filosofia analitica e la futurologia."}
{"id": "3773645", "revid": "481666", "url": "https://it.wikipedia.org/wiki?curid=3773645", "title": "June Mathis", "text": "Biografia.\nUna delle pi\u00f9 potenti donne a Hollywood negli anni venti, nel 1926 era la donna pi\u00f9 influente nella citt\u00e0 del cinema dopo Mary Pickford e Norma Talmadge. Viene ricordata per aver scoperto Rodolfo Valentino e per aver scritto la sceneggiatura de \"I quattro cavalieri dell'Apocalisse\" e di \"Sangue e arena\"."}
{"id": "3773646", "revid": "122859970", "url": "https://it.wikipedia.org/wiki?curid=3773646", "title": "Carl Davis", "text": "Davis \u00e8 direttore della London Philharmonic Orchestra, e conduce regolarmente la Royal Liverpool Philharmonic Orchestra.\nCarriera.\nHa scritto musica per pi\u00f9 di 100 programmi televisivi, ma \u00e8 meglio conosciuto per la creazione di musica d'accompagnamento di film muti commissionati dalla Photoplay Productions di Kevin Brownlow e Patrick Stansbury, a partire dal documentario della Thames Television \"Hollywood: A Celebration of the American Silent Film\" (1980). In associazione con l'oro ha composto l'anno successivo la colonna dell'epico film muto di Abel Gance Napoleon (1927) che \u00e8 stato restaurato e la musica di Davis venne utilizzata nel corso delle sue proiezioni cinematografiche televisive. La stessa cosa avvenne per Intolerance (1916) di David Wark Griffith, che originariamente aveva una musica appositamente composta da Joseph Carl Breil, ma la nuova composizione di Davis venne presentata nel 1989. Nel marzo 2012, Davis ha condotto la Oakland East Bay Symphony eseguendo la sua musica per Napoleon nel restauro Brownlow definitivo in una presentazione che era parte del San Francisco Silent Film Festival al Paramount Theatre a Oakland.\nLa serie \"Hollywood: A Celebration of the American Silent Film\" (1980) \u00e8 seguita dai documentari Unknown Chaplin (1982), (1987) e (1989, vedere Harold Lloyd). Negli anni 1980 e 1990, Davis ha scritto e condotto le colonne sonore di numerose distribuzioni di Thames muti restaurati e proiezioni televisive. Nel 1993, la sua fama lo ha reso la scelta numero uno per la composizione di colonne sonore per film muti. Molte versioni distribuite su DVD usano la musica di Davis, tra cui Ben-Hur (1925), Il Fantasma dell'Opera (1925), Preferisco l'Ascensore! (1923), Luci della Citt\u00e0 di Charles Chaplin (1931) (ri-orchestrata da Davis sulla base della partitura originale scritta da Chaplin e di Padilla), la serie dei cortometraggi di Chaplin girati sotto la casa di produzione Mutual (1916-1917), La Grande Parata (1925) di King Vidor, Il Ladro di Bagdad (1924) e tanti altri. Davis ha anche creato un'intera ricomposizione per La Carne e il Diavolo (1927) di Clarence Brown. In molte di queste registrazioni, lui \u00e8 il direttore d'orchestra e compositore. In diverse occasioni ha diretto queste musiche dal vivo nei cinema, fra cui durante le edizioni del festival Le Giornate del Cinema Muto a Pordenone cos\u00ec come nelle sale dove film viene proiettato.\nDavis ha assistito all'orchestrazione delle opere sinfoniche di Paul McCartney.\nHa composto molte colonne sonore, tra cui quella per il film \"La donna del tenente francese\", per la quale \u00e8 stato premiato nel 1981 con il premio BAFTA alla migliore colonna sonora."}
{"id": "3773650", "revid": "1226", "url": "https://it.wikipedia.org/wiki?curid=3773650", "title": "Gherardo Rangoni (XII secolo)", "text": "Biografia.\nGherardo Rangoni fu uno dei primi esponenti \"storici\" della dinastia modenese dei Rangoni, presumibilmente nipote del \"milites\" Gherardo, che aveva servito la contessa Matilde di Canossa dando origine alle fortune della famiglia.\nNel 1156 viene segnalato come podest\u00e0 filo-imperiale di Modena durante la \"I discesa in Italia\" di Federico Barbarossa, posizione che copre ancora nel 1167, durante la \"IV discesa in Italia\" dell'Hohenstaufen. Quando Modena ader\u00ec alla Lega Lombarda (1168), Rangoni risolse di tradire gli imperiali per mantenere il potere sulla citt\u00e0: fu console e podest\u00e0 della Modena guelfa. Nel 1176, Rangoni, investito della \"villa\" di Gavassa dal duca Guelfo VI di Spoleto, la cedette alla Chiesa di Reggio.\nDiscendenza.\nGherardo ebbe due figli:"}
{"id": "3773652", "revid": "339392", "url": "https://it.wikipedia.org/wiki?curid=3773652", "title": "Praj\u00f1\u0101 (dote umana)", "text": ""}
{"id": "3773662", "revid": "339392", "url": "https://it.wikipedia.org/wiki?curid=3773662", "title": "Patriarchi di tutta la Romania", "text": ""}
{"id": "3773663", "revid": "599013", "url": "https://it.wikipedia.org/wiki?curid=3773663", "title": "Suore francescane dell'espiazione", "text": "Le Suore Francescane dell'Espiazione (in inglese \"Franciscan Sisters of the Atonement\") sono un istituto religioso femminile di diritto pontificio: i membri di questa congregazione pospongono al loro nome la sigla S.A.\nStoria.\nLa congregazione, sorta in seno alla Chiesa episcopaliana, fu fondata a Graymoor il 15 dicembre 1898 da Paul Wattson e Mary White sul modello delle congregazioni del terz'ordine regolare francescano.\nDopo la conversione dei fondatori al cattolicesimo, il 27 dicembre 1909 papa Pio X consent\u00ec alla congregazione di continuare all'interno della Chiesa cattolica e il 7 novembre 1911 le francescane dell'Atonement divennero una congregazione di diritto diocesana soggetta all'arcivescovo di New York.\nL'istituto ottenne il pontificio decreto di lode il 13 giugno 1935 e le sue costituzioni furono approvate definitivamente dalla Santa Sede il 28 gennaio 1946.\nAttivit\u00e0 e diffusione.\nLe religiose collaborano con i francescani dell'Atonement nell'attivit\u00e0 di promozione dell'unit\u00e0 dei cristiani; dirigono centri catechistici, case per ritiri, suole per l'infanzia e centri ricreativi.\nSono presenti in Brasile, Canada, Giappone, Irlanda, Italia, Stati Uniti d'America, Sudafrica; la sede generalizia \u00e8 a Garrison, nello stato di New York.\nAlla fine del 2008 la congregazione contava 169 suore in 51 case."}
{"id": "3773664", "revid": "436907", "url": "https://it.wikipedia.org/wiki?curid=3773664", "title": "Introducing Morrissey", "text": "Introducing Morrissey \u00e8 un video del cantante inglese Morrissey.\nPubblicato dalla Warner Reprise Video il 7 ottobre del 1996 in formato vHS, il video raccoglie immagini tratte dalle esibizioni live durante il tour promozionale del 1995 ed \u00e8 diretto da James O'Brien.\nLe date in cui venne realizzato il video sono quelle del 7 e 8 febbraio, rispettivamente a Sheffield e Blackpool. La copertina ritrae Morrissey fotografato da Rankin."}
{"id": "3773665", "revid": "6923", "url": "https://it.wikipedia.org/wiki?curid=3773665", "title": "Riccardo Petrella", "text": "Biografia.\n\u00c8 laureato in scienze politiche e sociali (specializzazione in politica economica) all'Universit\u00e0 di Firenze. \nTra il 1975 e il 2012 ha ricevuto il titolo di dottore \"honoris causa\" da otto universit\u00e0 (Universit\u00e0 di Ume\u00e5 in Svezia, di Roskilde in Danimarca, Politecnico di Mons in Belgio, Universit\u00e0 del Qu\u00e9bec a Montr\u00e9al in Canada, Universit\u00e0 cattolica di Bruxelles in Belgio, Politecnico di Grenoble in Francia, Universit\u00e0 della Corsica di Corte in Francia, Universit\u00e0 Nazionale di Rosario in Argentina.\nDal 1967 al 1975 \u00e8 stato segretario scientifico e direttore del Centro Europeo di Ricerche Sociali Comparative di Vienna. Dal 1976 al 1978 \u00e8 stato \"Senior Researcher\" presso il Consiglio Internazionale delle Scienze Sociali di Parigi. Dal 1978 al 1994 ha diretto la commissione di previsione e valutazione in scienza e tecnologia (Programma FAST, \"Forecasting and Assessment in Science and Technology\") alla Commissione delle Comunit\u00e0 europee, a Bruxelles. Dal 1982 al 2005 \u00e8 stato professore presso l'Universit\u00e0 Cattolica di Lovanio (Belgio), tenendo corsi di \"Politica scientifica e tecnologica\" e \"Mondializzazione dell'economia\".\nNel 1991 ha fondato l\"'European Inter-University Association on Society, Science and Technology\", a cui hanno aderito sedici universit\u00e0 europee, il cui scopo \u00e8 quello di sviluppare nelle universit\u00e0 europee programmi di educazione centrati sul primato della societ\u00e0 su scienza e tecnologia. \nDal 1998 al 2005 \u00e8 stato docente di \"Integrazione europea\" nella sezione olandese della Universit\u00e9 libre de Bruxelles. Dal 2001 al 2011 \u00e8 stato docente di Ecologia umana all'Accademia di Architettura dell'Universit\u00e0 della Svizzera italiana, a Mendrisio. Dal 2005 al 2006 \u00e8 stato Presidente dell'Acquedotto Pugliese. Attualmente \u00e8 presidente dell'Istituto Europeo di Ricerca sulla Politica dell'Acqua (IERPE]) a Bruxelles, da lui fondato nel 2007.\nFra i principali esponenti dell'altermondialismo, \u00e8 attivamente impegnato nello studio della globalizzazione, del welfare, dell'educazione, dei problemi ambientali e della tematica dell'acqua come diritto alla vita e bene comune.\nNel 1991 ha fondato il \"Gruppo di Lisbona\", formato da docenti (tra i quali Saskia Sassen e Kenneth Prewitt), imprenditori (Gianfranco Dioguardi, Luc Tissot), giornalisti (Claude Julien), leader culturali (Seiko Hirata, monaco buddista a Tokio), politici (Pierre-Marc Johnson, Quebec) dell'Europa, dell'America del Nord e del Giappone, per promuovere un'analisi critica delle attuali forme di globalizzazione. Il rapporto \"Limiti alla competitivit\u00e0\" \u00e8 stato tradotto in dodici lingue.\nDal 1995 al 2001 ha presieduto l\"'Association Internationale des Amis du Monde Diplomatique\" a Parigi.\nNel 1997 ha istituito il \"Comitato Internazionale per il Contratto Mondiale dell'Acqua\", presieduto da M\u00e1rio Soares, ex presidente del Portogallo, (cui aderiscono, tra altri Emilio Molinari, Ra\u00fal Ricardo Alfons\u00edn, Danielle Mitterrand), con il quale ha pubblicato il \"Manifeste de l'eau\" tradotto in otto lingue (nel 2001 tradotto in italiano con il titolo di Manifesto dell'acqua dalle edizioni Gruppo Abele), dove si afferma che l'acqua deve essere considerata come \"bene comune mondiale, patrimonio dell'umanit\u00e0 non suscettibile di appropriazione privata e di sottomissione alle logiche di mercato\".\nDal 2000 al 2010 ha presieduto l'Universit\u00e0 europea dell'Ambiente a Parigi, su invito dell'allora ministro dell'ambiente.\nNel 2010 \u00e8 stato nominato direttore onorario della \"Catedra Libre del Agua\" dell'Universit\u00e0 Nazionale di Rosario in Argentina.\n\u00c8 fondatore e presidente dell'Universit\u00e0 del Bene Comune le cui attivit\u00e0 sono iniziate nel 2001. Dal 2007 la Facolt\u00e0 dell'Acqua dell'Universit\u00e0 del Bene Comune ha una sede permanente a Verona dove collabora con l'Associazione Monastero del Bene Comune a molteplici iniziative di formazione..\nNel 2012, attraverso l'Universit\u00e0 del Bene Comune insieme a numerose altre organizzazioni, ha lanciato in Italia l'iniziativa internazionale.\nSi definisce un \"operaio della parola\", e si propone di proporre soluzioni alternative alla mondializzazione dell'economia di mercato..\n\u00c8 candidato per le elezioni del Parlamento Europeo 2014 per la lista L'Altra Europa con Tsipras, nella circoscrizione Italia Nord-Est."}
{"id": "3773669", "revid": "3831", "url": "https://it.wikipedia.org/wiki?curid=3773669", "title": "Pontificio Consiglio della Giustizia e della Pace", "text": ""}
{"id": "3773671", "revid": "247222", "url": "https://it.wikipedia.org/wiki?curid=3773671", "title": "Give 'Em the Boot (album)", "text": ""}
{"id": "3773676", "revid": "15756", "url": "https://it.wikipedia.org/wiki?curid=3773676", "title": "Lagole", "text": "L\u00e0gole \u00e8 la denominazione di una localit\u00e0 di notevole interesse archeologico e naturalistico posta in una solatia conca, a valle del paese di Calalzo di Cadore, a ovest del rio Molin\u00e0 e a monte del lago del Centro Cadore.\nCaratteristiche naturalistiche.\n\u00c8 caratterizzata dalla presenza di numerose sorgenti di acque minerali e non, poste a breve distanza fra loro, in un'area del diametro di un centinaio di metri.\nMolto probabilmente tali acque hanno comune origine nel bacino meridionale dell'Antelao e, dopo un complesso percorso in profondit\u00e0, riaffiorano in questa zona ad una temperatura attorno ai dieci gradi centigradi, con un notevole arricchimento di solfati alcalino terrosi.\nA causa dell'impermeabilit\u00e0 del suolo, costituito da strati gessosi di colore rosato, bianco e grigio chiaro, le acque scorrono con ruscellamento a spaglio senza creare alveo e confluiscono nel \"laghetto de la femenes\".\nLa divinit\u00e0 sanante Trumusiate.\nLe caratteristiche naturalistiche di L\u00e0gole, con il suo clima mite, sono certamente stati elementi chiave per lo svilupparsi in loco, nel III sec. a.C., di un complesso santuariale dove si celebravano culti legati alla libagione e al consumo rituale delle acque salutari. Durante la campagna di scavi organizzata da Giovanni Battista Frescura e dal dott. Enrico De Lotto negli anni 1949-1952, vennero infatti alla luce numerosi manici di \"simpulum\" (attingitoi) bronzei con iscrizioni in lingua venetica e latina, lamine lavorate a sbalzo e statuette di bronzo rappresentanti guerrieri, figure in atteggiamento orante o donante, e animali.&lt;br&gt;\nI manici degli attingitoi, spezzati dalle coppette dopo il consumo delle acque (bevute o utilizzate per abluzioni e bagni), recavano quasi sempre un'iscrizione contenente semplici testi votivi costituiti generalmente dal nome e dal patronimico del donante, dal nome o dall'epiteto della divinit\u00e0 e da formule dedicatorie.&lt;br&gt;\nIl ritrovamento in loco di numerose mandibole e ossa della parte terminale delle zampe di ovini e caprini, fa supporre anche la celebrazione di sacrifici animali.\nL'ipotesi pi\u00f9 accreditata ritiene che la sanante \"Trumusiate\" sia una divinit\u00e0 benefica \"trimorfa\", ipotesi avvalorata dal rinvenimento di una lamina recante al centro una decorazione a sbalzo con tre teste. In epoca romana alla sanante tricipite subentr\u00f2 un Apollo iatrico e il culto dur\u00f2 fino al IV secolo d.C.\nLa stipe votiva \u00e8 attualmente conservata nel museo archeologico della Magnifica Comunit\u00e0 di Cadore.\nCuriosit\u00e0.\nIl ricordo del culto di Ecate a L\u00e0gole si perpetu\u00f2 probabilmente nelle superstizioni popolari medioevali, nel mito delle longane o anguanes, divinit\u00e0 fluviali ed acquatiche divenute malefiche con il cristianesimo. Nota localmente \u00e8 la leggenda della regina Bianca."}
{"id": "3773678", "revid": "3831", "url": "https://it.wikipedia.org/wiki?curid=3773678", "title": "Pontificio Consiglio della Pastorale per i Migranti e gli Itineranti", "text": ""}
{"id": "3773680", "revid": "920621", "url": "https://it.wikipedia.org/wiki?curid=3773680", "title": "Make Room for Daddy", "text": "Make Room for Daddy (The Danny Thomas Show dalla quinta all'undicesima stagione) \u00e8 una serie televisiva statunitense in 343 episodi trasmessi per la prima volta nel corso di 11 stagioni dal 1953 al 1964. Un \"revival\" della serie and\u00f2 in onda con il titolo \"Make Room for Granddaddy\" dal 1970 al 1971.\nLa serie ripete lo stesso schema di successo delle prime sitcom televisive statunitensi: un attore ben conosciuto al pubblico (qui Danny Thomas) che appare con la sua famiglia \"televisiva\", moglie e bambini, nelle mille piccole vicende di vita quotidiana. Gli attori bambini avevano gi\u00e0 dimostrato di poter essere una componente importante per il successo delle sitcom. Rusty Hamer non fu il primo attore bambino a crescere in una serie televisiva (e neppure l'unico ad esser impiegato in questa serie, dove lavorarono per anni anche Sherry Jackson e Angela Cartwright). Ma Hamer fu il primo attore bambino a vivere la sua intera infanzia per ben 11 anni, dai 6 ai 17 anni, interpretando con grande successo sempre lo stesso personaggio televisivo, che anche nella finzione avr\u00e0 il suo stesso nome \"Rusty\" e con il quale finir\u00e0 per essere da tutti identificato. La fine del programma fu per lui un trauma dal quale non riuscir\u00e0 mai a liberarsi e che fu acuito dal mancato successo della ripresa dello show nel 1970-71. La depressione lo porter\u00e0 all'alcolismo e quindi alla morte per suicidio a soli 42 anni. \nTrama.\nDanny Williams, un comico di successo e intrattenitore nei locali \u00e8 sposato con Margaret, la sua seria e amorevole moglie. I due hanno due figli, Terry e Rusty. Danny raramente ha del tempo da passare con la sua famiglia e Margaret spesso sta con i bambini da sola sentendosi trascurata dal marito. La loro cameriera, Louise Evans, spesso si trova in disaccordo con Danny e si schiera con Margaret nella maggior parte dei litigi tra i due. Margaret era stata cresciuta da sua zia e dallo zio a causa del fatto che la madre (che viene interpretata da Nana Bryant in 4 episodi) si trovava sempre lontano per i suoi \"tour\". La madre di Margaret muore poi nel corso della terza stagione.\nDurante il 1955, Louise Beavers si ammal\u00f2 e Amanda Randolph prese il ruolo di Louise.\nPoco dopo la terza stagione (1955-56), Jean Hagen (l'attrice che interpretava Margaret) lasci\u00f2 la serie a causa della insoddisfazione per il suo ruolo e per i frequenti scontri con Danny Thomas. All'inizio della quarta stagione (1956-57), fu spiegato che Margaret era morta improvvisamente.\nDanny decide in un primo momento di spostare i figli in un collegio, ma poi cede e la famiglia si trasferisce in un nuovo appartamento. Durante la stagione, Danny ha degli appuntamenti con alcune donne e quasi si fidanza con una cantante vedova fino a quando scopre che non le piacciono i bambini. Alla fine della stagione, Rusty si ammala di morbillo e Danny ingaggia Kathy O'Hara (Marjorie Lord), una giovane infermiera irlandese. Nel finale di stagione, i due si fidanzano. I due si sposano all'inizio della quinta stagione (1957-58) e la famiglia si trasferisce in una casa pi\u00f9 grande con Linda (Angela Cartwright), giovane figlia di Kathy dal suo primo matrimonio, che viene presa in affidamento da Danny. Durante la prima parte della sesta stagione (1958-59), l'attrice Sherry Jackson (che interpreta la figlia di Danny, Terry), insoddisfatta per la sua parte, lascia la serie. Nel \"plot\" Terry si trasferisce in una scuola femminile a Parigi. \nDurante la settima stagione (1959-60) Terry torna e viene interpretata da Penny Parker per sette episodi in una sottotrama che la vede impegnata e, infine, sposata con Pat Hannigan (Pat Harrington Jr.), un amico di Danny. Dopo il matrimonio, i due si trasferiscono in California e Terry viene poi raramente menzionata e non pi\u00f9 vista nel resto delle stagioni.\nDurante le ultime due stagioni, Danny e Kathy sono impegnati regolarmente in diversi viaggi per il lavoro di Danny (entrambi gli attori erano stanchi dai loro ruoli e avevano deciso di ridurre le loro apparizioni). Per gran parte della decima stagione Danny e Kathy sono in tour in Europa (una manciata di episodi sono ambientati proprio in Europa) e Rusty e Linda vengono allevati dal manager di Danny, Charlie Halper (Sid Melton) e da sua moglie, Bunny (Pat Carroll). Durante l'undicesima stagione, nel finale, Thomas decise di ritirarsi dallo show e il programma si concluse nella primavera del 1964.\nProduzione.\nLa serie fu prodotta da Marterto Productions, American Broadcasting Company, Columbia Broadcasting System e T&amp;L Productions e girata nei Desilu Studios a Los Angeles in California.\nTra i registi della serie sono accreditati Sheldon Leonard (203 episodi, 1953-1963) e William Asher (4 episodi, 1953). Il titolo di lavorazione fu \"The Children's Hour\".\nDistribuzione.\nLa serie fu trasmessa negli Stati Uniti dal 1953 al 1957 sulla ABC e dal 1957 al 1964 sulla CBS.\nSpin-off.\nLa serie produsse uno spin-off, \"The Andy Griffith Show\" (1960\u20131968). Lo spin-off \u00e8 originato dall'episodio \"Danny Meets Andy Griffith\", trasmesso nel febbraio del 1960, in cui Danny viene arrestato dallo sceriffo Andy Taylor nella piccola cittadina di Mayberry.\nSeguiti.\nLa serie fu terminata nel 1964, ma Danny Thomas, Marjorie Lord, Angela Cartwright, Rusty Hamer, Sherry Jackson e Hans Conried ritornarono in due speciali di un'ora ciascuno sulla NBC dal titolo \"The Danny Thomas TV Family Reunion\" nel 1965 e \"Make More Room For Daddy\", che venne trasmesso come un episodio della serie televisiva antologica \"The Danny Thomas Hour\" nel novembre del 1967.\nL'episodio speciale \"Make More Room For Daddy\" ottenne un ottimo successo tanto che la ABC compr\u00f2 i diritti e produsse un sequel di \"The Danny Thomas Show\" nel 1970, intitolato come l'episodio: \"Make Room for Granddaddy\". In questo sequel, Terry lascia il figlio di sei anni Michael (Michael Hughes) ai nonni mentre lei e suo marito, un militare, sono all'estero. Altri personaggi furono interpretati da Stanley Myron Handelman e dall'ex giocatore di football Roosevelt Grier. La serie dur\u00f2 solo una stagione (24 episodi)."}
{"id": "3773683", "revid": "287204", "url": "https://it.wikipedia.org/wiki?curid=3773683", "title": "Pinera", "text": ""}
{"id": "3773687", "revid": "3831", "url": "https://it.wikipedia.org/wiki?curid=3773687", "title": "Pontificio Consiglio della Pastorale per gli Operatori Sanitari", "text": ""}
{"id": "3773691", "revid": "46931", "url": "https://it.wikipedia.org/wiki?curid=3773691", "title": "The Danny Thomas Show", "text": ""}
{"id": "3773692", "revid": "767487", "url": "https://it.wikipedia.org/wiki?curid=3773692", "title": "Silu Sepp\u00e4l\u00e4", "text": "La sua interpretazione nel film \"Zombie ja kummitusjuna\" gli valse, nel 1991, la Concha de Plata al miglior attore."}
{"id": "3773693", "revid": "767487", "url": "https://it.wikipedia.org/wiki?curid=3773693", "title": "La gitana (film 1923)", "text": "La gitana (\"The Spanish Dancer\") \u00e8 un film muto del 1923 diretto da Herbert Brenon. Tratto dal romanzo di Victor Hugo e dal lavoro teatrale \"Don Cesare di Bazan\" di Adolphe d'Ennery e Philippe Dumanoir, il film fu sceneggiato e adattato per lo schermo da June Mathis e Beulah Marie Dix.\nTrama.\nLa zingara Maritana si innamora di don Cesare di Bazan, nobile senza il becco di un quattrino. Don Cesare, che \u00e8 intervenuto per salvare un ragazzo picchiato dal capitano delle guardie, si batte a duello. Per questo, viene condannato a morte. Maritana, disperata, si rivolge alla regina per invocarne la grazia: Isabella, mossa da piet\u00e0, prega il re di perdonarlo. Filippo acconsente, ma quello che lo ha colpito in effetti \u00e8 stata la bellezza della danzatrice. Il sovrano attira la zingara in un casino di caccia dove vuole sedurla. Sar\u00e0 solo il tempestivo arrivo di Don Cesare, rilasciato dal carcere, a salvare Maritana dagli assalti regali. La regina, gelosa, avendo intuito gli scopi del re, arriva anche lei al casino. L'astuta Maritana risolver\u00e0 la situazione salvando Filippo dall'ira della sposa. Per ricompensa, potr\u00e0 avere tutto per s\u00e9 il suo don Cesare.\nProduzione.\nIl film fu prodotto dalla Famous Players-Lasky Corporation. Le riprese cominciarono il 7 giugno 1923.\nDistribuzione.\nDistribuito dalla Paramount Pictures, il film - presentato da Adolph Zukor - usc\u00ec nelle sale cinematografiche USA il 7 ottobre 1923. In Italia venne distribuito nel 1925.\nLa pellicola \u00e8 stata riversata in VHS e distribuita sul mercato dalla Facets, dalla Grapevine e dalla Nostalgia Family Video."}
{"id": "3773694", "revid": "3831", "url": "https://it.wikipedia.org/wiki?curid=3773694", "title": "Pontificio Consiglio per i Testi Legislativi", "text": ""}
{"id": "3773696", "revid": "174925", "url": "https://it.wikipedia.org/wiki?curid=3773696", "title": "Busa", "text": ""}
{"id": "3773697", "revid": "123911323", "url": "https://it.wikipedia.org/wiki?curid=3773697", "title": "Partito Nazionalsocialista dei Lavoratori", "text": "Il Partito Nazionalsocialista dei Lavoratori (in svedese: \"Nationalsocialistiska Arbetarepartiet\" - NSAP) \u00e8 stato un partito politico svedese.\nStoria.\nFu fondato nel 1933 da Sven Olov Lindholm, ex esponente di un piccolo partito di ispirazione fascista. Inizialmente il movimento si caratterizz\u00f2 come una semplice copia del Partito Nazionalsocialista tedesco, di cui furono ricalcate la struttura e l'organizzazione giovanile. Coerentemente a questo orientamento, come simbolo del partito fu adottata una svastica gialla su campo azzurro, adottando i colori della bandiera svedese. Del nazionalsocialismo tedesco veniva esaltata soprattutto la componente pi\u00f9 accesamente anticapitalista e rivoluzionaria, facente capo ai due fratelli Gregor Strasser e Otto Strasser. In quest'ottica, la retorica del movimento di Lindholm si contraddistinse per il virulento attacco ai capitalisti.\nA seguito della \"normalizzazione\" imposta da Hitler al proprio partito, Lindholm inizi\u00f2 un graduale allontanamento dal nazismo, per creare un proprio modello di fascismo autoctono, privo di riferimenti ad esperienze straniere. Nel 1938 venne definitivamente abbandonato l'uso della svastica, a favore del \"Vasak\u00e4rven\", un antico simbolo utilizzato dal re Gustavo Adolfo II. Nello stesso anno, il movimento cambi\u00f2 nome e si trasform\u00f2 nella \"Unione socialista svedese\" (\"Svensk Socialistisk Samling\").\nNel corso della seconda guerra mondiale, alcuni componenti del partito si arruolarono nella Frontmannaf\u00f6reningen Sveaborg, un'associazione di volontari svedesi, al fine di combattere nella guerra di continuazione in Finlandia. Altri invece optarono per le Waffen-SS. Nel 1945 il partito venne sciolto. Il suo pi\u00f9 famoso militante \u00e8 stato Ingvar Kamprad, in seguito fondatore dell'IKEA."}
{"id": "3773698", "revid": "11959", "url": "https://it.wikipedia.org/wiki?curid=3773698", "title": "Dermatologi", "text": ""}
{"id": "3773703", "revid": "1543377", "url": "https://it.wikipedia.org/wiki?curid=3773703", "title": "Ciclone extratropicale", "text": "In meteorologia i cicloni extratropicali sono una tipologia di cicloni, ovvero sistemi di bassa pressione a scala sinottica, che si verificano alle medie latitudini temperate della Terra (al di fuori dei tropici) all'interno dei quali, durante la loro dinamica, si manifestano i fronti meteorologici. I cicloni extratropicali, spesso detti semplicemente \"depressioni atmosferiche\", sono fenomeni quotidiani che, insieme agli anticicloni, caratterizzano il tempo meteorologico su gran parte della Terra producendo fenomeni meteorologici associati quali nuvolosit\u00e0, precipitazioni, rovesci, temporali e venti.\nFormazione.\nI cicloni extratropicali si formano in tutte le regioni extratropicali della Terra (in genere tra il 30\u00ba e 60\u00ba grado di latitudine dall'equatore), sia attraverso \"ciclogenesi\" o transizione extratropicale. Uno studio sui cicloni extratropicali nel Sud del mondo dimostra che tra i paralleli 30 e 70, ci sono una media di 37 cicloni in un periodo di 6 ore. Uno studio separato nell'emisfero settentrionale suggerisce che circa 234 cicloni extratropicali si formano ogni inverno.\nCiclogenesi.\nI cicloni extratropicali si formano lungo delle fasce lineari di temperatura, con una pendenza significativa di shear verticale del vento, e sono quindi classificati come \"cicloni baroclini\". Inizialmente, la ciclogenesi si verifica lungo la zona frontale nei pressi di un quadrante favorevole della corrente a getto, di solito \u00e8 il quadrante anteriore destro o posteriore sinistro. Questo fa s\u00ec che l'aria si diriga fuori dalla parte superiore della colonna d'aria, che a sua volta fa convergere le forze dal basso livello del vento e produce un maggiore movimento verso l'alto all'interno della colonna. Il movimento verso l'alto provoca un aumento della pressione sulla superficie inferiore, mentre il movimento dell'aria verso l'alto contrasta la forza di gravit\u00e0, riducendo il peso dell'atmosfera (pressione di superficie) in quella posizione, e quindi provoca il rafforzamento del ciclone. \nMentre il ciclone si rafforza, il fronte freddo si muove verso l'equatore e ruota intorno alla parte posteriore del ciclone. Nel frattempo, il fronte caldo associato progredisce pi\u00f9 lentamente, mentre l'aria pi\u00f9 fresca \u00e8 pi\u00f9 densa e quindi si muove pi\u00f9 difficilmente. Successivamente, i cicloni occludono quando la parte verso i poli del fronte freddo supera una sezione del fronte caldo, formando una \"lingua\" (o trowal) di aria calda. Alla fine, il ciclone diventer\u00e0 barotropicale freddo e comincer\u00e0 ad indebolirsi.\nUna rapida caduta della pressione atmosferica \u00e8 possibile grazie alle forti spinte del livello superiore del sistema, e quando le pressioni cadono a pi\u00f9 di 1 millibar (0,029 inHg) per ora, il ciclone \u00e8 a volte indicato come una \"bomba\". Pi\u00f9 forte \u00e8 il divario del livello superiore, pi\u00f9 il suddetto ciclone pu\u00f2 diventare potente.\nCicloni extratropicali con la forza di uragani hanno pi\u00f9 probabilit\u00e0 di formarsi nell'Atlantico settentrionale e nel nord Pacifico nei mesi di dicembre e gennaio. Il 14 e 15 dicembre 1986, un ciclone extratropicale vicino all'Islanda \u00e8 arrivato al di sotto dei 920 ettopascal, che \u00e8 una pressione equivalente ad un uragano di categoria 5.\nA livello fisico-matematico (vedi meteorologia dinamica) i cicloni extra-tropicali si sviluppano in atmosfera baroclina per effetto dell'instabilit\u00e0 baroclina.\nTransizione extratropicale.\nI cicloni tropicali spesso si trasformano in cicloni extratropicali, alla fine della loro esistenza, di solito tra il 30\u00ba e il 40\u00ba grado di latitudine. Durante la transizione extratropicale, il ciclone comincia ad inclinare all'indietro la massa d'aria pi\u00f9 fredda, e la fonte di energia primaria del ciclone proviene dal rilascio del calore latente della condensazione. Il sistema di bassa pressione perde alla fine il suo nucleo caldo e diventa un sistema a nucleo freddo. Durante questo processo, un ciclone in transizione extratropicale invariabilmente va a connettersi con fronti vicini e/o depressioni associati ad un sistema baroclino. A causa di questo evento, le dimensioni del ciclone di solito sembrano aumentare, mentre il nucleo si indebolisce. \nIn rare occasioni, un ciclone extratropicale pu\u00f2 diventare un ciclone tropicale se il sistema raggiunge una zona di mare con acque pi\u00f9 calde e un ambiente con meno wind shear verticale. A volte, specie in regime di circolaziona zonale persistente, i cicloni extratropicali possono presentarsi in successione uno dopo l'altro con intervallo di 3-4 giorni l'uno dall'altro, dando vita a \"famiglie\" di cicloni.\nEvoluzione.\nCi sono due modelli di sviluppo di ciclone extratropicale e del suo ciclo di vita. Di solito si utilizzano il modello norvegese e il modello Shapiro-Keyser.\nModello norvegese.\nDelle due teorie sulla struttura dei cicloni extratropicali e del loro ciclo di vita, il pi\u00f9 vecchio \u00e8 il modello norvegese, sviluppato durante la prima guerra mondiale. In questa teoria, i cicloni si sviluppano e si muovono su un lungo confine frontale, eventualmente occludendosi e raggiungendo un ambiente freddo\n. \u00c8 stato sviluppato interamente sulla base di osservazioni meteorologiche, comprese le descrizioni delle nuvole viste nei pressi dei confini del sistema.\nModello di Shapiro-Keyser.\nUna seconda teoria per lo sviluppo dei cicloni extratropicali \u00e8 il modello di Shapiro-Keyser, sviluppato nel 1990.\nLe differenze principali con il modello norvegese sono la frattura del fronte freddo, il tipo di occlusione e i fronti caldi. Questo modello si basava sui cicloni oceanici e sulla loro struttura frontale.\nIsolamento caldo.\nUn isolamento caldo \u00e8 la fase matura del ciclo di vita di un ciclone extratropicale. Questo \u00e8 stato concepito dopo l'esperimento sul campo dell'E.R.I.C.A. alla fine degli anni ottanta, che indicava un anomalo riscaldamento nei bassi livelli della struttura termale, circondato da un fronte caldo e da un \"nastro\" di venti particolarmente intensi\nIl modello norvegese, sviluppato dalla Scuola di Bergenin ha utilizzato il termine \"occlusione\" per identificare le fasi finali di decadenza del ciclone.\nGli isolamenti caldi possono essere privi di nubi, con un occhio al loro centro (simile a quello dei cicloni tropicali), in cui la pressione scende e i venti aumentano. Gli isolamenti caldi pi\u00f9 intensi spesso raggiungono pressioni di 950 millibar. Un isolamento caldo si verifica a latitudini vicine ai poli e ai tropici.\nMentre il flusso di calore latente \u00e8 importante per il loro sviluppo ed intensificazione, molti isolamenti caldi possono verificarsi sopra gli oceani; possono influenzare le nazioni costiere con venti molto forti e piogge torrenziali.\nEffetti.\nGenerali.\nI cicloni extratropicali possono portare clima mite con un po' di pioggia e venti dai 15 ai 30 km/h, oppure possono essere a nucleo freddo e scatenare piogge torrenziali e venti superiori a 119 km/h. La banda di precipitazioni associata al fronte caldo \u00e8 spesso estesa. In un ciclone extratropicale maturo, una zona conosciuta come \"virgola\", situata a nord-ovest del sistema, pu\u00f2 essere una regione con forti precipitazioni, temporali frequenti e tempeste di neve. I cicloni extratropicali tendono a muoversi lungo un percorso prevedibile.\nMaltempo.\nUna squall line, cio\u00e8 una solida banda di forti temporali, pu\u00f2 formarsi davanti ai fronti freddi e depressioni a causa della presenza di umidit\u00e0 atmosferica e di forte divergenza, portando grandine e forti venti.\nLo sviluppo esplosivo dei cicloni extratropicali pu\u00f2 essere improvviso. La tempesta conosciuta nel Regno Unito come la \"grande tempesta del 1987\" \u00e8 arrivata a 953 millibar, con venti di 220 km/h, con conseguente perdita di 19 vite, 15 milioni di alberi abbattuti, diffusi danni alle abitazioni e un costo economico stimato intorno ai 2,3 miliardi di dollari.\nFamiglie di cicloni extratropicali.\nI cicloni extratropicali sono spesso organizzati in famiglie nelle quali ogni depressione \u00e8 separata dalla successiva da un promontorio o anticiclone mobile prevalentemente freddo a intervalli medi di 5-7 giorni. A questa successione di configurazioni di alta e bassa pressione corrisponde in quota una successione di saccature e promontori che nell'insieme costituiscono ondulazioni del flusso d'aria, solitamente occidentale (westerlies), che circonda le medie latitudini.\nAll'inizio del ciclo evolutivo di una famiglia di cicloni le ondulazioni sono relativamente poco ampie e i cicloni sono particolarmente mobili. Alla fine del ciclo evolutivo le ondulazioni del flusso troposferico raggiungono la massima ampiezza coinvolgendo l'intera fascia delle medie latitudini nella quale, pertanto, nella parte settentrionale si isolano circolazioni anticicloniche calde e in quelle meridionali circolazioni cicloniche fredde.\nIl clima dell'emisfero boreale \u00e8 influenzato dal vortice polare, area ciclonica che staziona in modo quasi permanente nell'area attorno al polo nord; a livello europeo svolge un ruolo fondamentale sulla dinamica atmosferica anche la depressione d'Islanda. In nord America un ruolo analogo \u00e8 svolto dalla depressione delle Aleutine. A livello mediterraneo formazioni depressionarie tipiche sono la depressione del Mar Ligure, la depressione del Golfo del Leone e la depressione delle Baleari (vedi depressione mediterranea).\nCicloni extratropicali e bilancio termico terrestre.\nI cicloni extratropicali sono un fattore importante nel bilancio termico terrestre: sono responsabili in larga misura degli interscambi d'aria fra le alte e le basse latitudini, che sono un aspetto tipico della circolazione atmosferica. Come tutti i vortici atmosferici sono quindi indice di rimescolamento turbolento dell'atmosfera a grande scala. Le depressioni delle medie latitudini vi determinano anche la distribuzione delle precipitazioni.\nI sistemi nuvolosi e le precipitazioni non sono uniformemente ripartiti nella depressione, ma solitamente organizzati lungo fasce parallele alle zone frontali. In generale nella parte anteriore della depressione i sistemi nuvolosi sono a grande sviluppo orizzontale e a vari livelli. Nella parte posteriore prevalgono le nubi a sviluppo verticale; le precipitazioni (rovesci o temporali) sono discontinue. Fra la parte anteriore e quella posteriore di solito si individua una zona intermedia in cui le condizioni climatiche sono relativamente migliori, la nuvolosit\u00e0 \u00e8 scarsa e c'\u00e8 assenza di precipitazioni.\nInterazione tra cicloni e orografia.\nLo schema sopra descritto \u00e8 abbastanza valido se il ciclone si muove su aree omogenee come gli oceani, mentre l'interazione tra l'aria e l'orografia terrestre modifica la distribuzione dei sistemi nuvolosi e delle precipitazioni. Le catene montuose modificano vistosamente anche la distribuzione della pressione al livello del mare e di conseguenza anche la circolazione atmosferica negli strati pi\u00f9 bassi.\nQuando il flusso medio atmosferico si svolge perpendicolarmente a un sistema orografico esteso orizzontalmente, tale che l'aria non riesca ad aggirarlo agevolmente, nel versante sopravvento si sviluppa alta pressione, mentre nel versante sottovento si sviluppa bassa pressione. La barriera alpina \u00e8 una delle cause principali delle depressioni che nascono nelle regioni settentrionali italiane, sul mar Ligure e sul mare Adriatico settentrionale.\nLe sorgenti di calore che si riscontrano sul mare Mediterraneo sono una causa concomitante per la genesi di depressioni che interessano l'Italia. Nella valle Padana in estate si creano depressioni di natura essenzialmente barica, dovute all'intenso riscaldamento del suolo; tali depressioni, seppur modeste, sono causa di violenti temporali, spesso accompagnati da grandinate e raffiche di vento."}
{"id": "3773704", "revid": "3831", "url": "https://it.wikipedia.org/wiki?curid=3773704", "title": "Pontificio Consiglio della Cultura", "text": ""}
{"id": "3773706", "revid": "547034", "url": "https://it.wikipedia.org/wiki?curid=3773706", "title": "Zecca di Carthago", "text": "La zecca di Carthago fu una zecca romana con sede a Cartagine. Fu fondata a seguito della campagna di Massimiano contro i Mauri, nel 296 o 297, e rimase attiva fino alla repressione della rivolta di Lucio Domizio Alessandro, nel 311.\nSuccessivamente la zecca fu riaperta e coni\u00f2 delle monete anonime con legende come ; queste monete sono state attribuite alla rivolta di Gildone (397-8) o alla rivolta di Bonifacio (anni 420), se non addirittura alla dominazione dei Vandali. Sotto il regno vandalo, infatti, la zecca di Cartagine produsse monete in argento e rame."}
{"id": "3773711", "revid": "3082", "url": "https://it.wikipedia.org/wiki?curid=3773711", "title": "Zecca di Cartagine", "text": ""}
{"id": "3773712", "revid": "1437331", "url": "https://it.wikipedia.org/wiki?curid=3773712", "title": "Sucralfato", "text": "Il sucralfato \u00e8 un agente citoprotettivo utilizzato principalmente per la cura delle ulcere duodenali e dell'ulcera gastrica.\n\u00c8 un complesso formato da saccarosio octasolfato e idrossido di polialluminio. Tale composto si lega alla mucosa gastrica creando una barriera fisica che la protegge. Inoltre il sucralfato presenta un'elevata affinit\u00e0 per le proteine della mucosa gastrica, specialmente in caso di ulcera.\nMeccanismo d'azione.\nIl Sucralfato \u00e8 una sostanza che agisce localmente e che in ambiente acido (pH &lt;4) reagisce con l'acido cloridrico nello stomaco per formare un materiale viscoso in grado di agire da tampone acido.\nSi lega anche alle proteine sulla superficie delle ulcere (come albumina e fibrinogeno) presenti in alte concentrazioni nelle lesioni della mucosa, formando ponti polivalenti tra i polianioni sucralfati caricati negativamente e le proteine caricate positivamente. Il sucralfato si lega anche alla mucosa non ferita e si ritiene che eserciti un simile effetto \"barriera\" sulla mucosa rigenerata e normale.\nAltri possibili meccanismi per l'effetto antiulcera del sucralfato comprendono l'esaurimento di acido, pepsina e sali biliari dalla secrezione gastrica Queste propriet\u00e0 del sucralfato consentono al farmaco di agire da barriera fisica efficace.\nRecentemente, si \u00e8 pensato che il sucralfato stimoli anche la produzione di prostaglandina E2, fattori di crescita epidermica (EGF) e muco gastrico.\nFarmacocinetica.\nSia l'alluminio presente che il principio attivo come tale sono assorbiti nell'intestino per meno del 3%. La quota rimanente \u00e8 escreta con le feci.\nUsi medici.\nIl sucralfato \u00e8 usato per il trattamento delle ulcere duodenali attive non correlate all'uso di farmaci anti-infiammatori non steroidei (FANS), in quanto il meccanismo alla base di queste ulcere \u00e8 dovuto all'eccesso di secrezione acida. \u00c8 usato per trattare e prevenire il ritorno delle ulcere duodenali (ulcere situate nella prima parte dell'intestino tenue). Il trattamento con altri farmaci, come gli antibiotici, pu\u00f2 anche essere necessario per trattare e prevenire il ritorno di ulcere causate da un certo tipo di batteri (Helicobacter pylori).\nL'uso di sucralfato nella malattia da ulcera peptica \u00e8 diminuito recentemente, ma \u00e8 ancora l'agente preferito per la prevenzione delle ulcere da stress.\nNella formulazione rettale \u00e8 stato usato anche nella terapia delle ulcere solitarie del retto e della proctide attinica. \nInoltre lega i sali biliari, e per questo a volte \u00e8 utilizzato in pazienti con gastrite biliare o esofagiti.\nVie di somministrazione e posologia.\nIl Sucralfato pu\u00f2 essere sotto forma di pastiglia o liquido, da assumere per via orale. Se si sta assumendo per trattare le ulcere gastriche, di solito le compresse o il liquido (contenuto di principio attivo: 1 grammo) si assumono quattro volte al giorno. Se si sta prendendo per evitare una recidiva, si assumono le compresse solo due volte al giorno. \nDeve essere ingerito a stomaco vuoto, 2 ore dopo o 1 ora prima dei pasti, circa alle stesse ore del giorno. Si attiva in ambiente acido, quindi bisogna evitare di prendere antiacidi nei 30 minuti precedenti e successivi alla somministrazione di Sucralfato.\nQuesto medicinale deve essere assunto regolarmente per essere efficace. Potrebbero essere necessarie fino a 8 settimane per la guarigione delle ulcere.\nEffetti collaterali.\nIl pi\u00f9 comune effetto collaterale osservato \u00e8 la stitichezza (2-3% dei casi).\nVisto che \u00e8 assorbito in minima parte, gli effetti sistemici non sono cos\u00ec frequenti. \nIn pazienti con insufficienza renale dovrebbe essere evitato un prolungato utilizzo di Sucrlafato perch\u00e9 potrebbe verificarsi un accumulo di Alluminio. Inoltre in questi casi \u00e8 da evitare un concomitante utilizzo di altri antiacidi che contengano alluminio.\nData la consistenza viscosa del gel che produce in alcuni casi, soprattutto in pazienti con gastroparesi, pu\u00f2 causare lo sviluppo di bezoar.\nAltri effetti collaterali possono essere:\nInterazioni con altri farmaci.\nNello stomaco il sucralfato forma uno strato viscoso che pu\u00f2 diminuire l'assorbimento di alcune molecole, ad esempio fenitoina, antibiotici fluorochinolonici, digossina, cimetidina, ketoconazolo. Per questo motivo sarebbe bene assumere Sucralfato almeno due ore dopo la somministrazione di questi farmaci.\nStudi clinici.\nConfronto tra Sucralfato e Inibitori di pompa protonica/antagonisti del recettore H2 per la profilassi dell'ulcera da stress\nI pazienti critici sono sottoposti ad uno stress fisiologico tremendo che li predispone a sviluppare l'ulcerazione della mucosa superiore gastrointestinale. \nLa maggior parte delle ulcere da stress sono asintomatiche e possono essere trovate nel 60-100% dei pazienti critici mediante esame endoscopico.\nIl sanguinamento da ulcere da stress \u00e8 associato a mortalit\u00e0 significativa soprattutto quando causa compromissione emodinamica, e la profilassi dell'ulcera da stress (SUP) \u00e8 una pratica comune nei pazienti critici a rischio di emorragia gastrointestinale. \nUna recente meta-analisi di studi clinici randomizzati ha mostrato che il SUP, con inibitori della pompa protonica (PPI) o antagonista del recettore dell'istamina 2 (H2RA), pu\u00f2 ridurre il rischio di sanguinamento gastrointestinale rispetto al placebo. D\u2019altro canto, recenti studi osservazionali hanno suggerito che l'uso della terapia soppressiva acida potrebbe aumentare il rischio di infezione. Infatti l\u2019ambiente meno acido pu\u00f2 facilitare la crescita di agenti patogeni nel tratto gastrointestinale. \nAl contrario, il sucralfato non altera la secrezione acida gastrica e agisce formando una barriera protettiva. L'uso di sucralfato ha portato a una riduzione assoluta del 3,4% della polmonite acquisita in terapia intensiva ed a 1,6% di aumento assoluto nel sanguinamento gastrointestinale. \nLa scelta dell'agente profilattico appropriato dovrebbe dipendere dall'entit\u00e0 del beneficio o del danno associato a questi diversi agenti profilattici.\nIl sucralfato pu\u00f2 essere una scelta saggia nei centri di terapia intensiva in cui la polmonite acquisita \u00e8 frequente, o quando si ricerca protezione gastrica senza voler intaccare il PH.\nGravidanza ed allattamento.\nGravidanza.\nSi \u00e8 testato l'effetto teratogeno del sucralfato in modelli animali, e non \u00e8 stato rivelato sebbene sia stato somministrata una dose 50 volte superiore rispetto a soggetti umani. In uno studio condotto in Italia sulla sicurezza dell'uso di sucralfato in gravidanza, sono state somministrate a 42 donne 3 dosi da 1g al giorno di sucralfato per un mese. Non si \u00e8 registrato nessun effetto collaterale materno o fetale. \nIn uno studio di sorveglianza tra il 1985 e il 1992 in cui sono state esaminate 229101 gravidanze, i difetti alla nascita sono stati osservati solo in 5 di 185 neonati che erano esposti a sucralfato durante il primo trimestre: questo tasso \u00e8 sotto quello atteso di difetti alla nascita (5/185 vs 8/185).\nAllattamento.\nI dati sul passaggio di sucralfato nel latte materno sono insufficienti. Tuttavia, visto che l\u2019assorbimento del farmaco \u00e8 minimo, anche il suo \npassaggio nel latte sar\u00e0 irrilevante."}
{"id": "3773714", "revid": "3831", "url": "https://it.wikipedia.org/wiki?curid=3773714", "title": "Pontificio Consiglio delle Comunicazioni Sociali", "text": ""}
{"id": "3773719", "revid": "1627659", "url": "https://it.wikipedia.org/wiki?curid=3773719", "title": "Matteo Cressoni", "text": "Vincitore del Campionato Italiano F3 nel 2004 con il Team Ombra Racing, \u00e8 attualmente pilota \"dedicato\" alle competizioni GT, in special modo nelle gare di durata (endurance), prevalentemente con vetture Ferrari.\n\u00c8 considerato da molti addetti ai lavori uno tra i pi\u00f9 talentuosi ed esperti piloti italiani attualmente in attivit\u00e0 nelle corse automobilistiche.\nInfanzia.\nMatteo Cressoni nasce a Volta Mantovana, provincia di Mantova, nel nord Italia. Il padre Giancarlo, gran appassionato di motori e pilota kart, ben presto trasmette la sua passione al figlio. Matteo inizia cos\u00ec a coltivare l'interesse per le quattro ruote fin dall'et\u00e0 di 10 anni, alla guida di go-kart seguendo la trafila delle varie categorie.\nCarriera.\nPartecipa fin da bambino a competizioni di kart in Italia, dal 1994 fino al 2000, ed i risultati non tardano ad arrivare: in questi 6 anni Matteo infila una lunga serie di vittorie che attira l'attenzione degli addetti ai lavori.\nLa svolta arriva nel 2001 quando, non ancora diciassettenne, prende parte al campionato Formula Renault 2000. Nonostante un primo anno propedeutico all'acquisizione di pratica e confidenza con la guida della monoposto francese, non manca di mettere in evidenza le proprie potenzialit\u00e0 segnando il record della pista a Monza ed aggiudicandosi il 6\u00ba posto nelle finali internazionali dell'Estoril.\nL'anno successivo Matteo prosegue l'avventura alla guida della monoposto transalpina, accumulando chilometri ed esperienza utili alla formazione della sua brillante carriera.\nNel 2003 Matteo Cressoni partecipa con la F3000 alla gara di Brno dove ottiene un sorprendente 4\u00ba posto. Nello stesso anno partecipa ad alcune gare di F3, nel preludio a quella che sar\u00e0 l'annata della svolta.\nIl 2004 segna la svolta per Matteo, che concentra le proprie forze disputando un unico campionato nell'arco della stagione: i frutti non tardano ad arrivare ed il pilota mantovano si laurea Campione Italiano F3, correndo con una monoposto del Team Ombra Racing.\nIl titolo italiano F3 porta visibilit\u00e0 a Cressoni, tanto da venire ingaggiato nel 2005 dal team BMS Scuderia Italia per disputare il Campionato Europeo LMES (Le Mans Endurance Series) con una Ferrari 550 Maranello. Matteo si aggiudica un 1\u00ba posto nella gara di Spa-Francorchamps (Belgio), due 2\u00ba posti al Nurburgring (Germania) e Istanbul (Turchia), un 4\u00ba posto a Monza (Italia) ed un 5\u00ba posto a Silverstone (Inghilterra). A fine stagione \u00e8 primo classificato nel Campionato Europeo GT.\nNel 2006 Matteo Cressoni raddoppia gli sforzi: disputa infatti, nell'arco della stessa stagione, il Campionato Europeo F3000 (7\u00ba posto finale in campionato, con due podi al Mugello e a Barcellona) ed il Campionato Europeo GT con una Ferrari 360 GT2 del Team Edil Cris (tre podi, tra i quali un 1\u00ba posto a Magny-Cours).\nIl pilota mantovano opta per le ruote coperte nel 2007, disputando il Campionato del Mondo FIA GT con una Ferrari F430 GT2 del Team Edil Cris.\nL'anno seguente Cressoni rimane sempre legato al Team Edil Cris ed al cavallino rampante, partecipando al Campionato Europeo Open GT ancora alla guida della Ferrari F430 GT2 del team bergamasco: grazie a due ottimi podi (Valencia e Spa-Francorchamps), Matteo attira l'attenzione dei vertici Audi. La casa dei 4 anelli, attraverso il team tedesco Kolles, lo contatta per un test a bordo di una A4 DTM sul circuito di Almeria (Spagna), dove il pilota italiano si mette in luce con tempi decisamente entusiasmanti.\nLa stagione 2009 \u00e8 per Matteo Cressoni la possibilit\u00e0 di acquisire esperienza al volante di diverse vetture GT in pi\u00f9 campionati: disputa infatti alcune gare del Campionato Europeo Open GT a bordo di una SunRed dell'omonimo team spagnolo; gareggia inoltre nel Campionato Italiano GT prima con una Ferrari F430 GT2 del Team Edil Cris, poi con una Lamborghini Gallardo GT3 del Team Mik Corse, raccogliendo globalmente un 1\u00ba posto, due 2' posti e due 3' posti. Non pago, disputa anche il Campionato Est Europa GT con una Ferrari 360 GT2 dove raccoglie 3 pole positions, 2 vittorie ed una seconda posizione, chiudendo al terzo posto assoluto in campionato. Nel novembre dello stesso anno torna a farsi viva l'Audi, che ingaggia Matteo per la gara di Okayama (Giappone) dell'Asian Le Mans Series alla guida della barchetta R10 TDI del team Kolles: unico italiano in gara, Cressoni chiuder\u00e0 al quarto posto assoluto.\nNel 2010 il pilota mantovano si concede \u201cun anno sabbatico dalle vetture Gran Turismo\u201d per sperimentare una nuova ed interessante esperienza: il Campionato Internazionale Superstars Series, categoria aperta a grosse berline 8 cilindri con quasi 500\u00a0CV di potenza. Cressoni disputa una prima parte del campionato alla guida di una Jaguar XF del Team Ferlito (cogliendo un buon 4\u00ba posto ad Imola) per passare poi alla Chrysler 300C SRT8 del Team MRT Nocentini.\nIl legame con le GT ed il Team Edil Cris torna forte nel 2011 e Cressoni disputa il Campionato Internazionale GTSprint alla guida della Ferrari F430 GT2 del team bergamasco. Dopo un inizio di stagione travagliato, nel quale condivide il sedile con un collega (un 2\u00ba posto a Valencia nelle prime 3 gare), Matteo trova la piena titolarit\u00e0 dell'auto a partire dal 4\u00ba appuntamento stagionale, con risultati notevoli: un 1\u00ba ed un 2\u00ba posto assoluti a Misano (Italia), un 1\u00ba e 2\u00ba posto assoluti a Spa-Francorchamps (Belgio), due 1' posti assoluti al Mugello (Italia) lo portano a sfiorare il titolo assoluto GTSprint (sar\u00e0 vicecampione) e ad aggiudicarsi il titolo di Campione GTSprint categoria GT2. Nel corso della stessa stagione partecipa in veste di wild-card alla gara di Zeltweg/Red Bull Ring (Austria) del Campionato Europeo Open GT a bordo di una nuovissima Ferrari 458 GT2 del Team Edil Cris, cogliendo un sorprendente 2\u00ba posto. Collabora inoltre allo sviluppo della vettura Ginetta G50 GT4, prendendo parte ad alcune prove del Campionato Italiano GT dove in diverse occasioni piazza la vettura inglese al primo posto o sul podio di categoria.\nIl 2012 segna un'ulteriore svolta per Matteo Cressoni: viene ufficializzata la collaborazione con Ginetta, produttore inglese per il quale sviluppa alcune vetture da competizione come la G50 GT4 e la nuovissima GT3, diventandone il pilota di riferimento in Italia; con una G50 GT4 prende parte alla 24 ore del Dubai, alla 4 Ore del Nurburgring, alla 24 ore del Nurburgring; partecipa inoltre alla \"Ginetta G50 Cup\", trofeo monomarca che si corre su tracciati italiani ed europei.\nQuasi inaspettatamente, a fine marzo giunge la chiamata da parte del team spagnolo SunRed per partecipare al Campionato Mondiale FIA GT1 con la Ford GT. La stagione si conclude con la vittoria del campionato monomarca Ginetta G50 Cup, e con buoni piazzamenti nel FIA GT1 World Championship. Matteo Cressoni porta inoltre la nuovissima Ginetta GT3 all'esordio assoluto in Italia, in occasione dell'ultima prova del Campionato italiano GT a Monza.\nA fine anno prende parte alla Gulf 12 Hours di Abu Dhabi, con una Ginetta G50 GT4 del Team Nova Race: assieme ad altri 3 compagni di squadra, si piazza al primo posto di categoria GTX.\nNel 2013 Matteo Cressoni prosegue la collaborazione col Team Nova Race e, con una Ginetta G50 GT4, disputa svariate gare: la 24 Ore di Dubai, la 24 Ore del Nurburgring (dove coglie un ottimo secondo posto di categoria SP10.), la 24 Ore di Barcellona (vincitore di classe SP3), la 12 Ore di Abu Dhabi (vincitore di classe GTX), la 12 Ore del Mugello (vincitore di classe GTX) oltre a svariate prove del campionato tedesco VLN.\nPrende parte alla prima gara stagionale del Blancpain Endurance Series a Monza con una BMW Z4 GT3 del team tedesco Vita4One e ad una gara dell'International GT Open a Monza con la Porsche 911 GT2 del team spagnolo X Drive.\nIl 2014 \u00e8 l\u2019anno del riavvicinamento a Ferrari: Matteo Cressoni prende parte al campionato ELMS (European Le Mans Series) con una 458 GT2 del team svizzero Kessel Racing, cogliendo due secondi posti ed una pole position (Imola).\nSempre con una Ferrari 458 GT2, del team 8 Star Motorsport, partecipa a tre prove del WEC (World Endurance Championship), aggiudicandosi un terzo posto (Shanghai).\nPartecipa inoltre alla 24 Ore di Barcellona con la Ginetta G50 GT4, cogliendo il primo posto di classe SP3. \nIl calendario del 2015 \u00e8 fitto di impegni: la stagione si apre con la partecipazione alla 24 Ore di Dubai a bordo della Ginetta G50 GT4, e prosegue con un monologo a marchio Ferrari.\nAncora l\u2019intero campionato ELMS con la 458 GT2 del team AF Corse (un terzo posto al Red Bull Ring), la 12 Ore di Brno con la 458 Challenge (vincitore di classe SP2), una prova del WEC con la 458 GT2 di AF Corse (Bahrain), la Petit Le Mans in USA con la 458 GT3 del team americano Scuderia Corsa ma soprattutto la leggendaria 24 Ore di Le Mans, disputata con la 458 GT2 del team AF Corse, conclusa al 5\u00ba posto di categoria. \nLa stagione agonista 2016 \u00e8 dedicata interamente alla casa del Cavallino Rampante: si apre con la 24 Ore di Dubai (458 GT3 di Scuderia Praha), si vola poi negli USA per la 24H di Daytona e la 12 Ore di Sebring (entrambe con la 458 GT3 del team Spirit of Race), per tornare poi in Europa con tre gare della Michelin Le Mans Cup (458 GT3 di BMS Scuderia Italia), la 24 Ore di Spa (488 GT3 di AF Corse, 2\u00ba classificato di categoria) e chiudendo con la 24 Ore di Brno (458 GT3 di Scuderia Praha, vincitore di classe). \nNel 2017 Matteo Cressoni \u00e8 impegnato in tutte le 4 prove del NAEC (North American Endurance Cup), con la Ferrari 488 GT3 del team statunitense Scuderia Corsa: disputa la 24 Ore di Daytona (ritiro per guasto in 1\u00aa posizione di classe), la 12 Ore di Sebring (2\u00ba posto di classe), la 6 Ore di Watkins Glen (2\u00ba posto di classe) e la 10 Ore Petit Le Mans (pole position e 5\u00ba posto).\nIn Europa, il pilota mantovano disputa il campionato Blancpain Endurance Series con la 488 GT3 di Kessel Racing, cogliendo un 2\u00ba posto di classe a Monza ed una pole position al Paul Ricard.\nQuesta stagione segna anche una fugace apparizione nel China GT Championship, una sola gara a Zhejiang, segnata da una pole position ed un ritiro per guasto.\nLa stagione si chiude con un excursus nel mondo dei rally, con la partecipazione al Monster Energy Monza Rally Show a bordo della Ford Fiesta del team Erreffe, navigato dall\u2019esperto Marco Zortea: unico esordiente di categoria, il weekend brianzolo si chiude con un ottimo piazzamento a met\u00e0 classifica di classe R5. \nIl 2018 vede il ritorno al volante della Ginetta G55 GT4 del team Nova Race, con la quale il pilota mantovano prende parte alla 24 Ore di Barcellona, chiudendo al secondo posto di classe, e ad alcune gare del Campionato Italiano GT, che conclude a podio di classe. In concomitanza, prosegue l'impegno come pilota Ferrari al volante della 488 GT3/GTD/GTE, con le quali disputa alcune delle maggiori competizioni internazionali: Total 24H of Spa-Francorchamps (team T2 Motorsport/AF Corse, 4\u00ba posto), Petit Le Mana - Road Atlanta USA (team Scuderia Corsa, 5\u00ba posto), Michelin Le Mans Cup - 4H Spa-Francorchamps (team Kessel Racing, 2\u00ba posto), FIA GT Nations Cup - Bahrain (team AF Corse, 5\u00ba posto).\nLa stagione si chiude con la partecipazione al Monza Rally Show, al volante della Citroen DS3 WRC del team Erreffe, con la quale si classifica al 6\u00ba posto accedendo di diritto al Master Show, sfida testa-a-testa che chiude la rassegna brianzola.\nLa stagione 2019 si apre con il ritorno di Cressoni nel World Endurance Championship (WEC) con la Ferrari 488 GTE del team Clearwater Racing, e disputa tre prove del Campionato Mondiale: Sebring (ritiro per guasto), Spa-Francorchamps (3\u00ba posto) e la 24 Ore di Le Mans (7\u00ba posto).\nSempre al volante della GT del Cavallino Rampante, partecipa al ELMS - European Le mans Series (team JMW Motorsport, un 2\u00ba posto a Monza ed un 2\u00ba posto a Barcellona) ed al Campionato Italiano GT (team AF Corse, una vittoria a Monza ed un 2\u00ba posto ad Imola).\nAncora una volta la stagione agonistica si chiude con il Monza Rally Show, al volante della Volkswagen Polo R5 del team PA Racing (14\u00ba posto).\nGli impegni del 2020 iniziano gi\u00e0 a Gennaio, con la prima prova del campionato GT World Challenge America: al COTA, Circuit Of The Americas, Texas, Matteo Cressoni porta la Ferrari 488 GT3 del team TR3 Racing sul terzo gradino del podio.\nLo scoppio della pandemia Covid-19 determina prima la sospensione e poi il posticipo dei vari campionati: nonostante ci\u00f2, a partire da Luglio il pilota di Volta Mantovana partecipa al Campionato Italiano GT, sia nella serie Endurance che Sprint, laureandosi campione italiano in quest'ultima.\nA settembre prende nuovamente parte alla prestigiosa 24 Ore di Le Mans, ma un guasto meccanico obbliga al ritiro la Ferrari 488 GTE del team Iron Lynx in una gara avvincente che avrebbe potuto portare ad un piazzamento sul podio.\nLa stagione 2021 si rivela ricca di impegni agonistici come mai prima in carriera: Matteo Cressoni partecipa infatti al World Endurance Championship (WEC) con la Ferrari 488 GTE del team Iron Lynx; con lo stesso team e la stessa vettura compete nell'European Le Mans Series (ELMS), cogliendo due vittorie ed un terzo posto nelle prime tre gare. Il driver italiano partecipa inoltre alla Le Mans Cup (LMC) con una Ferrari 488 GT3 del team AF Corse, cogliendo un terzo posto nella gara d'esordio; con lo stesso team e la stessa vettura gareggia nel Campionato Italiano GT, dove coglie uno sfortunato ritiro nella prima gara ed una vittoria nella seconda.\nI risultati pi\u00f9 importanti e prestigiosi arrivano nella European Le Mans Series, dove insieme a Miguel Molina e Rino Mastronardi, vince il campionato sulla Ferrari 488 GTE sempre di IronLynx.\nAlla 24h di Le Mans invece insieme a Callum Ilot e Mastronardi, agguanta un podio prestigioso dopo una lunga lotta.\nPartecipa inoltre al Vedovati Rally all'autodromo di Monza a dicembre, insieme al giornalista sportivo Simone Redaelli alla sua prima esperienza, e conclude secondo assoluto a bordo di una Skoda Fabia R5 della PA Racing.\nProfessione.\nDal 2005, il talento e l'abilit\u00e0 al volante di Matteo Cressoni gli hanno permesso di entrare a far parte del CIGS - Centro Internazionale Guida Sicura - di Andrea De Adamich, in qualit\u00e0 di istruttore qualificato. Da allora, parallelamente alle competizioni agonistiche, la sua attivit\u00e0 \u00e8 improntata all'insegnamento delle tecniche di guida sicura in collaborazione con le case automobilistiche Alfa Romeo e Maserati. Matteo \u00e8 inoltre istruttore qualificato della scuola ufficiale Ferrari con la sede principale a Maranello e presso le due sedi asiatiche in Cina e Giappone."}
{"id": "3773720", "revid": "767487", "url": "https://it.wikipedia.org/wiki?curid=3773720", "title": "Questione di pane o di morte", "text": "Questione di pane o di morte \u00e8 un cortometraggio animato del 2008 diretto da Nick Park. Come gli altri film di Wallace e Gromit, \u00e8 stato realizzato con la tecnica dello \"stop-motion\". \u00c8 il 4\u00ba ed ultimo film che vede come protagonista il duo comico pi\u00f9 celebre della Aardman Animations dopo il film del 2005.\nIl cortometraggio \u00e8 stato pubblicato in DVD con il titolo Il mistero dei 12 fornai assassinati.\nTrama.\nWallace e Gromit, panettieri artigianali nel panificio \"Top bun\" (la loro casa), vengono a sapere che Bob \u00e8 il dodicesimo fornaio assassinato dell'anno. Wallace conosce e si fidanza con Piella Bakewell, mascotte decaduta delle fette del pane \"panleggero\". Una sera, dopo la visita di Piella, Wallace si accorge che lei ha dimenticato il borsellino e, dato che infuria una tempesta, manda Gromit a riconsegnarglielo. A casa di Piella, il cane, attirato da un'insolita ombra proveniente dal secondo piano, scopre con orrore che il letto della donna \u00e8 circondato da dodici manichini indossanti un cappello da cuoco numerati dall'1 al 12 e Gromit capisce che \u00e8 dunque Piella l'assassina dei fornai. C'\u00e8 inoltre un tredicesimo manichino, spoglio della sua divisa: \u00e8 chiaro che Wallace sar\u00e0 la prossima vittima. Gromit riesce a non farsi scoprire da Piella, nascondendosi sul lampadario.\nLa donna va a letto parlando a Fluffles, la sua cagnolina dall'aspetto traumatizzato ed impaurito, contraria alla padrona ma comunque sottomessa a lei, del suo progetto di uccidere Wallace. La mattina seguente Gromit vorrebbe mostrare a Wallace il diario di Piella, con le prove che l'uomo sar\u00e0 la vittima successiva. Non fa per\u00f2 in tempo a fargli vedere la pagina con la sua foto, poich\u00e9 Wallace lo interrompe, dicendogli che ha intenzione di sposare Piella, arrivata prima di lui.\nIl diario finisce nel camino acceso e Gromit viene ingiustamente punito per un morso provocato da Piella stessa; la donna inoltre tenta di far cadere Wallace negli ingranaggi del mulino ma non ci riesce. Irritata se ne va, lasciando Wallace e Gromit soli per qualche minuto. Torna poi dopo per scusarsi della reazione precedente, regalando a Wallace una torta; scappa poi subito dicendo che Fluffles non si sente molto bene. Gromit va a casa della donna per verificare, ma viene catturato da Piella. Ella lo chiude insieme a Fluffles in un ripostiglio grazie al quale per\u00f2, dato che conteneva la mongolfiera con cui la donna faceva i suoi spot, i due cani riescono a fuggire.\nGiunto a casa, Gromit scopre che la torta altro non era che una bomba che sta per esplodere. Piella si precipita sul luogo della vicenda tentando di uccidere Wallace, mentre Gromit tenta - in una serie di gag divertenti - di liberarsi della bomba, che finisce per cadere nei pantaloni di Wallace. Felice, Piella salta sulla mongolfiera per fuggire ma, grazie ad un'idea di Fluffles, i pantaloni di Wallace vengono riempiti con una gigantesca quantit\u00e0 di pasta, cos\u00ec la bomba esplode ma senza provocare danni. Il peso di Piella fa precipitare la mongolfiera nello zoo, e la donna viene mangiata da un coccodrillo. Il finale vede Fluffles unirsi felicemente al duo che si allontana nel tramonto per consegnare il pane."}
{"id": "3773721", "revid": "339392", "url": "https://it.wikipedia.org/wiki?curid=3773721", "title": "Diritto pubblico regionale", "text": ""}
{"id": "3773724", "revid": "133557", "url": "https://it.wikipedia.org/wiki?curid=3773724", "title": "Instructional design", "text": ""}
{"id": "3773726", "revid": "3831", "url": "https://it.wikipedia.org/wiki?curid=3773726", "title": "Pontificio Consiglio per la Promozione della Nuova Evangelizzazione", "text": ""}
{"id": "3773729", "revid": "37401", "url": "https://it.wikipedia.org/wiki?curid=3773729", "title": "Velopendulo", "text": ""}
{"id": "3773731", "revid": "4252", "url": "https://it.wikipedia.org/wiki?curid=3773731", "title": "Puzzola americana", "text": ""}
{"id": "3773738", "revid": "287204", "url": "https://it.wikipedia.org/wiki?curid=3773738", "title": "Oscar Ibanez", "text": ""}
{"id": "3773739", "revid": "287204", "url": "https://it.wikipedia.org/wiki?curid=3773739", "title": "Luis Ibanez", "text": ""}
{"id": "3773740", "revid": "57872", "url": "https://it.wikipedia.org/wiki?curid=3773740", "title": "Chiesa di San Francesco (Lerici)", "text": "La chiesa di San Francesco d'Assisi e santuario di Nostra Signora di Maralunga \u00e8 un luogo di culto cattolico situato nel comune di Lerici, in via Matteotti, in provincia della Spezia. La chiesa \u00e8 sede della parrocchia omonima del vicariato della Media Val di Magra della diocesi della Spezia-Sarzana-Brugnato. La Madonna di Maralunga \u00e8 la santa patrona del comune lericino.\nStoria.\nNel XIV secolo a Lerici esistevano gi\u00e0 diverse chiese. Tuttavia, probabilmente perch\u00e9 insieme all'aumento della popolazione era cresciuto anche il senso religioso, in questo periodo si sent\u00ec la necessit\u00e0 della costruzione di una nuova chiesa pi\u00f9 grande: l'odierna chiesa di San Francesco. Si trattava di una chiesa molto pi\u00f9 bella delle precedenti e a differenza di quelle costruite prima, che erano situate vicino al mare, sorgeva in campagna.\nNon si hanno molte informazioni sulla struttura originale della chiesa, ma con ogni probabilit\u00e0 era formata da tre navate e possedeva una grande colonna in marmo che oggi si trova nel piazzale di fronte alla chiesa. Possedeva un altare maggiore e otto altari minori. Non si hanno molti dettagli sul motivo della presenza di questi altari minori: forse servivano al culto per i santi e per la Madonna. In base alle fonti a disposizione gli altari erano otto ed erano dedicati a famiglie o a gruppi religiosi. Essi erano:\nLa presenza di due diversi altari dedicati a Maria \u00e8 dovuta alla grande diffusione del culto mariano a Lerici. Il culto si era diffuso fin da quando nel 1480, secondo una leggenda, tre pescatori, Colotto, Giacopello e Muzio, avevano ritrovato sulla scogliera di Maralunga un quadro formato da tre tavole che rappresentavano la \"Vergine con il bambino\". Al centro della tavola era dipinta una colomba simbolo dello Spirito Santo, nella tavola a destra c'era la Madonna con gli angeli e in quella a sinistra si trovava il bambino. Questo avvenimento scosse molto il popolo di Lerici che si sent\u00ec grato alla Madonna e onorato che la Provvidenza avesse scelto proprio il suo borgo come rifugio per quell'immagine raffigurante la Vergine anche se molto probabilmente il quadro apparteneva ad una nave che aveva fatto naufragio.\nNel 1632 il primo edificio della chiesa venne demolito per lasciare il posto a quello attuale, sempre dedicato a san Francesco. Le ragioni per cui l'edificio venne demolito non sono del tutto chiare anche perch\u00e9, dalle fonti a disposizione, appariva ancora in buone condizioni: forse in seguito all'aumento della popolazione di Lerici si sentiva il bisogno di un edificio pi\u00f9 grande per la celebrazione del culto. Subito dopo la demolizione della vecchia chiesa iniziarono i lavori per la costruzione della nuova, che durarono quattro anni. Il 26 luglio 1636 si poterono aprire le porte dell'edificio ai fedeli, anche se i lavori non erano ancora terminati. La chiesa venne poi consacrata il 25 settembre dal vescovo di Luni-Sarzana Giovanni Domenico Spinola.\nDescrizione.\nEsterno.\nL'aspetto attuale della chiesa \u00e8 in stile barocco con la facciata in tipica pietra rosa ligure. Sul sagrato della chiesa \u00e8 presente una colonna crocifera che quasi sicuramente apparteneva alla costruzione precedente, mentre sul lato destro della facciata appare un'epigrafe che ricorda la consacrazione ufficiale dell\u2019edificio. \nInterno.\nAll'interno, la chiesa \u00e8 costituita da una sola grande navata che poggia su sei pilastri e un soffitto molto alto. Lungo le pareti ci sono delle nicchie nelle quali sono stati costruiti altari settecenteschi in marmo, tipici del tardo barocco ligure.\nNel corso del tempo la chiesa venne abbellita da varie statue e dipinti. Nel 1810 fu portato nella chiesa il quadro della \"Madonna di Maralunga\"; nel 1841 venne installato l'organo costruito da Agati di Pistoia; nel 1932 venne decorato e affrescato il soffitto dal pittore Luigi Agretti e nel 1962 venne rifatta la facciata esterna in marmo. \nOggi nella navata sono presenti diverse opere rilevanti, tra cui:\nLa chiesa possiede anche arredi antichi di grande valore come il fonte battesimale in marmo di Carrara del 1448, proveniente dall'oratorio di San Bernardino, un tribolo in argento del Settecento, un calice di bottega ligure in argento decorato con le raffigurazioni dei santi Francesco, Rocco e Lucia, un reliquario in legno in completo stile barocco e \"il medaglione di sant'Erasmo\" realizzato in argento.\nPresbiterio.\nNel presbiterio si trovano diverse opere di rilievo, tra cui il \"San Giovanni Battista\" di Domenico Bocciardo e il dipinto di Giovanni Domenico Cappellino \"L'immacolata Concezione con i santi Bonaventura, Francesco e Chiara\", di cui purtroppo non \u00e8 nota la data di composizione. In quest'ultima opera, la Madonna \u00e8 posta al centro del dipinto con le mani sul petto; alla sua sinistra Dio, seduto su una nuvola sostenuta da angeli, la benedice, mentre alla sua destra un angelo mostra uno specchio, simbolo di verit\u00e0, e un altro un giglio, simbolo di purezza. In basso sono rappresentati tre santi: a destra san Francesco e san Bonaventura e a sinistra santa Chiara d'Assisi.\nUn'altra opera di rilievo \u00e8 l\u2019\"Assunzione della Vergine\" dipinta nel 1657 da Jan Miel. In posizione centrale \u00e8 raffigurata la Madonna vestita di bianco circondata da angeli; in basso sono presenti cinque figure sedute intorno ad un tavolo. Tra queste si possono riconoscere re Davide a sinistra, re Salomone a destra, Mos\u00e8 che sta indicando le tavole della legge ad altri personaggi che sono di difficile identificazione.\nSono inoltre presenti anche alcune statue come i marmi dei \"Santi Elisabetta e Zaccaria\", la statua dell\"'Assunta\", la statua di \"San Francesco\" in marmo bianco di Carrara del 1792 o \"L'Addolorata\" di cui non si conoscono gli autori. Di relativa importanza \u00e8 anche il gruppo ligneo della \"Madonna e san Bernardino,\" una scultura in legno del XVII secolo che raffigura la Madonna che sale in cielo seduta su una nube circondata da angeli.\nMadonna di Maralunga.\nTra le molte opere presenti spicca la \"Madonna di Maralunga\". Si tratta di un dipinto che in un primo tempo apparteneva al santuario di Maralunga, collocato secondo la tradizione nel luogo in cui il quadro fu trasportato dalle onde dopo una burrasca nel 1480. La tavola venne trasferita nella sua attuale sede una prima volta nel 1799 e poi in maniera definitiva nel 1810. Nel 1854 la tavola venne incorniciata con una stupenda incorniciatura marmorea e posta nella cappella della chiesa dedicata alla Vergine. Nella parte inferiore del dipinto, nascosta dalla cornice, \u00e8 presente un'iscrizione che dovrebbe attestarne il ritrovamento, tuttavia non tutte le parole sono leggibili. La comprensione del dipinto appare abbastanza complicata: si tratta di due immagini della Madonna con il Bambino, separate da una colonna che divide le due raffigurazioni. Si pensa che entrambe le immagini siano da ricondurre a qualche forma di culto locale; nell'immagine sulla sinistra il bambino ha in mano un foglio sul quale \u00e8 scritto \"MADRE MIA IO SON CONTENTO PURCH\u00c9 LO PECCATOR SI PENTA\" e la stessa frase si trova anche nella \"Madonna Bianca\" conservata nella chiesa di San Pietro a Porto Venere. Anche l'altra immagine potrebbe essere legata ad un culto locale in quanto una raffigurazione simile si trova nella vicina parrocchia di San Terenzo. \nLa Madonna di Maralunga \u00e8 la patrona di Lerici e gli abitanti hanno una grandissima devozione nei suoi confronti.\nCrocifisso.\nUn'altra opera di rilevante importanza \u00e8 il \"Crocifisso\" quattrocentesco di autore ignoto che si trova a sinistra dell'altare maggiore. Si tratta di un grande crocifisso in legno che \u00e8 stato dipinto pi\u00f9 volte e proprio per questo alcuni aspetti cromatici non sono pi\u00f9 ben leggibili, ma sicuramente si tratta di un lavoro fatto con molta cura e maestria. Il Cristo indossa un perizoma e ha le costole molto evidenziate; ai suoi lati si trovano una statua della \"Vergine\" e una statua di \"Santa Maria Maddalena\" in marmo, probabilmente proveniente da Carrara. Secondo la tradizione il crocifisso fu trasportato nella chiesa di San Francesco dalla distrutta chiesa di San Marta nell'antico borgo di Lerici.\nCoro.\nNella chiesa venne ritagliato un grande spazio per il coro. Inizialmente era di forma quadrangolare ma in seguito venne costruito in forma semicircolare con il suo conseguente ingrandimento, reso possibile grazie all\u2019acquisto di una parte del terreno della Confraternita di San Bernardino. Oggi il coro \u00e8 installato in una doppia fila a semicerchio di grandi stalli in noce scolpita e lavorata in modo pregiato. Venne successivamente posta nella grande nicchia sopra il centro del coro una grande statua di \"San Francesco\" in marmo bianco, scolpita a Carrara e portata a Lerici nel 1797.\nLa chiesa \u00e8 stata abbellita anche con la costruzione di un organo a canne con 52 tasti e una pedaliera a 27 pedali. Lo strumento e la cassa sono verniciati con fregi. Sopra l'organo si trova un quadro proveniente dalla chiesa di Maralunga che raffigura due commercianti che seguono un dipinto che rappresenta la Madonna portato in volo da due angeli.\nSagrestia.\nNella sagrestia \u00e8 collocata l'opera che raffigura I \"Santi Francesco, Bernardino e Leonardo, La Madonna e i Santi Rocco e Sebastiano\", opera di Domenico Gar. L'ancona \u00e8 ripartita in tre livelli: in quello centrale sono rappresentati, da sinistra verso destra, san Francesco con il crocifisso e il libro nelle mani, san Bernardino con il libro e san Leonardo con le manette e il libro; i tre santi vestono il saio francescano cinto dalla corda legata in vita con i tre nodi che simboleggiano le tre virt\u00f9: povert\u00e0, castit\u00e0 e obbedienza. Nel livello inferiore \u00e8 la predella nella quale alcuni devoti della Confraternita di San Bernardino porgono a Ges\u00f9 i loro doni. Il livello superiore \u00e8 costituito dalla lunetta nella quale \u00e8 rappresentata la \"Madonna con il Bambino tra San Rocco e San Sebastiano\", opera del Maragliano. \nL'interno include anche un pulpito in ardesia dove, secondo la tradizione popolare, predic\u00f2 san Bernardino, e un lavamano del 1699."}
{"id": "3773742", "revid": "287204", "url": "https://it.wikipedia.org/wiki?curid=3773742", "title": "Matias Laba", "text": ""}
{"id": "3773743", "revid": "287204", "url": "https://it.wikipedia.org/wiki?curid=3773743", "title": "Cesar Laraignee", "text": ""}
{"id": "3773744", "revid": "287204", "url": "https://it.wikipedia.org/wiki?curid=3773744", "title": "Nicolas Lombardo", "text": ""}
{"id": "3773745", "revid": "339392", "url": "https://it.wikipedia.org/wiki?curid=3773745", "title": "Lisandro Ezequiel Lopez", "text": ""}
{"id": "3773746", "revid": "287204", "url": "https://it.wikipedia.org/wiki?curid=3773746", "title": "Maximiliano Gaston Lopez", "text": ""}
{"id": "3773747", "revid": "288300", "url": "https://it.wikipedia.org/wiki?curid=3773747", "title": "Maximiliano L\u00f3pez", "text": ""}
{"id": "3773748", "revid": "287204", "url": "https://it.wikipedia.org/wiki?curid=3773748", "title": "Maximiliano Lopez", "text": ""}
{"id": "3773749", "revid": "287204", "url": "https://it.wikipedia.org/wiki?curid=3773749", "title": "Miguel Lopez", "text": ""}
{"id": "3773750", "revid": "599013", "url": "https://it.wikipedia.org/wiki?curid=3773750", "title": "Filippo Casagrande", "text": "Professionista dal 1995 al 2002, vinse una tappa al Giro d'Italia. Anche i suoi fratelli Francesco e Stefano furono corridori professionisti.\nCarriera.\nDa dilettante partecip\u00f2 ai mondiali del 1994. I principali successi da professionista furono una tappa al Giro d'Italia 1995, la Montecarlo-Alassio, due tappe al Trofeo dello Stretto, una tappa alla Tirreno-Adriatico, tre tappe al Regio-Tour, la Coppa Agostoni e il Gran Premio Sanson nel 1996. Partecip\u00f2 a sei edizioni del Giro d'Italia e una del Tour de France."}
{"id": "3773751", "revid": "287204", "url": "https://it.wikipedia.org/wiki?curid=3773751", "title": "Nelson Lopez", "text": ""}
{"id": "3773752", "revid": "287204", "url": "https://it.wikipedia.org/wiki?curid=3773752", "title": "Victor Ruben Lopez", "text": ""}
{"id": "3773754", "revid": "767487", "url": "https://it.wikipedia.org/wiki?curid=3773754", "title": "Zona d'ombra (film 1990)", "text": "Zona d'ombra (\"Shadowzone\") \u00e8 un film di fantascienza del 1990 scritto e diretto da J.S. Cardone.\nIn un laboratorio sotterraneo dove si fanno esperimenti sul sonno indotto avviene un omicidio in circostanze misteriose. Viene inviato ad investigare il capitano Hickock che diventer\u00e0 parte integrante dell'esperimento, suo malgrado.\nTrama.\nIl cap. Hickock viene inviato per fare luce su un misterioso omicidio avvenuto in un laboratorio sotterraneo, chiamato dagli stessi scienziati. Una volta arrivato sul posto, i dottori Erhardt e Van Leef lo rendono edotto circa la natura dell'esperimento. In pratica, in una stanza asettica e dentro due teche di cristallo c'erano due volontari, calati tecnologicamente in un coma profondissimo al fine di raggiungere una dimensione onirica chiamata \"la zona d'ombra\" da dove si potrebbe raggiungere l'essenza primigenia della natura umana.\nL'esperimento, spiegano i dottori, \u00e8 perfettamente riuscito, con un piccolo ma significativo neo, ovvero: una volta raggiunta la zona da cui il titolo del film, una entit\u00e0 sconosciuta e di immenso potere ha varcato la soglia del sogno e si \u00e8 materializzata nella stanza, utilizzando la forza vitale di uno dei due volontari, uccidendolo.\nPer neutralizzarla, o comunque per affrontarla, dato che si nasconde in un angolo della stanza, nell'oscurit\u00e0, bisogna far raggiungere la zona anche al volontario che \u00e8 rimasto dormiente. Tuttavia questo modo di procedere potrebbe anche \"energizzare\" la creatura rendendolo estremamente potente. Un altro modo di risolvere la questione sarebbe entrare e svegliare la dormiente ma non \u00e8 possibile sapere quale sar\u00e0 la reazione della creatura ed inoltre svegliarla comporterebbe, con una certa probabilit\u00e0, un danno cerebrale irreversibile, oltre che impedire alla scienza di studiare un avvenimento di tale portata.\nIl dr. Erhardt, in contrasto a quanto deciso dopo una serie di tentativi di stanarla andati a vuoto ovvero di risvegliare il volontario, decide di abbassare la soglia di coma fino alla zona e di entrare per vedere la creatura che gli si para davanti e la uccide con la sua stessa arma, una sbarra di ferro.\nUna volta libera, la creatura fugge e stermina uno ad uno gli scienziati fino a che il capitano risveglia la dormiente e fugge."}
{"id": "3773760", "revid": "287204", "url": "https://it.wikipedia.org/wiki?curid=3773760", "title": "Daniel Luduena", "text": ""}
{"id": "3773761", "revid": "287204", "url": "https://it.wikipedia.org/wiki?curid=3773761", "title": "Pablo Luguercio", "text": ""}
{"id": "3773766", "revid": "620938", "url": "https://it.wikipedia.org/wiki?curid=3773766", "title": "Anastasija Ljukina", "text": ""}
{"id": "3773772", "revid": "1161730", "url": "https://it.wikipedia.org/wiki?curid=3773772", "title": "Gruppo dei Liberali e Apparentati", "text": " \nIl Gruppo dei Liberali e Apparentati \u00e8 stato un gruppo politico presente nell'Assemblea consultiva della CECA e nel Parlamento europeo di orientamento liberale e liberaldemocratico. Nell'Assemblea della CECA \u00e8 stato attivo dal 23 giugno 1953 al 30 giugno 1967, nel Parlamento europeo dal 1\u00ba gennaio 1958 fino al 1976. Nel 1976 il gruppo cambi\u00f2 nome in Gruppo Liberale e Democratico. \nEra un gruppo eterogeneo, che accoglieva sia partiti liberali di destra che di sinistra, sia conservatori liberali che socialiberali.\nStoria del gruppo.\nIl gruppo fu fondato all'Assemblea parlamentare della CECA il 23 giugno del 1953 ed era composto dai Liberali tedeschi, dai Liberali e Repubblicani italiani, dai gollisti francesi, e dai liberali olandesi, il Partito liberale belga. Nel 1958 un gruppo politico analogo venne creato all'Assemblea parlamentare europea. \nDopo la crisi della sedia vuota, nel gennaio 1965 i gollisti uscirono dal gruppo e formarono il \"Gruppo dell'Unione Democratica Europea\".\nNel 1973 il gruppo accolse i Liberali inglesi e danesi. Nel 1976 mut\u00f2 il nome in \"Gruppo Liberale e Democratico\"."}
{"id": "3773774", "revid": "73411", "url": "https://it.wikipedia.org/wiki?curid=3773774", "title": "Immunit\u00e0 parlamentari", "text": ""}
{"id": "3773776", "revid": "339392", "url": "https://it.wikipedia.org/wiki?curid=3773776", "title": "Danmarks Nationalsocialistiske Arbejderparti", "text": ""}
{"id": "3773778", "revid": "22475", "url": "https://it.wikipedia.org/wiki?curid=3773778", "title": "Morocco Mall Casablanca", "text": "Il Morocco Mall () \u00e8 un grande centro commerciale situato presso la citt\u00e0 di Casablanca, a 600 metri dall'oceano Atlantico. \u00c8 stato aperto il 5 dicembre 2011.\nIl centro commerciale, che occupa una superficie di m\u00b2, dispone di pi\u00f9 di 200 negozi di marchi di lusso, un ipermercato, ristoranti, un acquario e il primo cinema IMAX del Marocco. Il Morocco Mall \u00e8 il pi\u00f9 grande centro commerciale del continente africano e tra i pi\u00f9 grandi dei paesi arabi.\nArchitettura.\nMorocco Mall \u00e8 stato progettato da Davide Padoa di Design International. La societ\u00e0 di architettura, specializzata nella progettazione di design per negozi e centri internazionali, ha sviluppato questo lavoro in collaborazione con Oger International e ha vinto il premio \"Best Commercial Architecture\" 2009 per il Morocco Mall agli International Property Awards.\nAquadream.\nIl centro commerciale dispone di un enorme acquario da un milione di litri che contiene pi\u00f9 di 40 specie diverse di pesci. L'acquario si chiama \"Aquadream\" ed \u00e8 stato progettato e costruito dall'International Concept Management. I visitatori hanno la possibilit\u00e0 di fare un giro per il centro della vasca a forma di cilindro con una visione a 360\u00b0 della vita marina. I visitatori possono anche fare immersioni con un istruttore professionista all'interno dell'acquario."}
{"id": "3773779", "revid": "663271", "url": "https://it.wikipedia.org/wiki?curid=3773779", "title": "Morocco Mall", "text": ""}
{"id": "3773780", "revid": "599013", "url": "https://it.wikipedia.org/wiki?curid=3773780", "title": "Suore dell'apostolato cattolico", "text": "Le suore dell'apostolato cattolico, dette pallottine, sono un istituto religioso femminile di diritto pontificio: i membri di questa congregazione pospongono al loro nome la sigla C.S.A.C.\nStoria.\nSubito dopo la fondazione della Societ\u00e0 dell'apostolato cattolico (1835) Vincenzo Pallotti inizi\u00f2 a progettare di dare inizio al ramo femminile della sua congregazione, destinato particolarmente all'educazione delle ragazze povere e abbandonate: Pallotti diede forma a tale idea nel 1838, con l'apertura della pia casa di carit\u00e0 a Roma.\nDiffusasi rapidamente in Italia, nel 1889 le pallottine si stabilirono anche negli Stati Uniti d'America per l'assistenza agli emigranti; nel 1901 il ramo tedesco dell'istituto, a carattere prevalentemente missionario, si stacc\u00f2 dando origine a una congregazione autonoma.\nLa compagnia fu lungamente organizzata come societ\u00e0 di consacrate viventi in comune senza voti: solo nel 1905 Antonio Augusto Intreccialagli diede alle suore delle costituzioni che introdussero i voti. Le suore dell'apostolato cattolico ricevettero il pontificio decreto di lode il 12 maggio 1911.\nAttivit\u00e0 e diffusione.\nLe suore dell'apostolato cattolico si dedicano particolarmente all'istruzione e all'educazione cristiana della giovent\u00f9 ma, secondo le parole del fondatore, \"debbono essere pronte a qualunque opera di carit\u00e0 e di zelo\".\nOltre che in Italia, sono presenti in Brasile, India, Ruanda e Stati Uniti d'America; la sede generalizia \u00e8 a Roma.\nAlla fine del 2008 la congregazione contava 474 suore in 68 case."}
{"id": "3773790", "revid": "3115", "url": "https://it.wikipedia.org/wiki?curid=3773790", "title": "Ivan Aleksandrovi\u010d Chudjakov", "text": "Biografia.\nFiglio di un funzionario scolastico, nel 1858 s'iscrisse alla facolt\u00e0 di storia e filologia dell'Universit\u00e0 di Kazan'. Era quello un periodo in cui tra gli studenti, racconta Chudjakov, si diffondevano \u00abidee atee e repubblicane\u00bb. Opuscoli di Herzen e di altri autori proibiti giravano e venivano ricopiati, egli stesso diresse nell'Universit\u00e0 una biblioteca clandestina e divenne presto \u00abateo e, politicamente, sostenitore d'una costituzione\u00bb. Nel 1859 pass\u00f2 all'Universit\u00e0 di Mosca, per seguire le lezioni del professor Buslaev, un'autorit\u00e0 nel campo delle tradizioni e dell'arte popolare, ma fu espulso dall'Universit\u00e0 per aver partecipato a un'agitazione contro un professore inviso agli studenti ed essere stato tra gli organizzatori di una manifestazione svoltasi il 4 ottobre 1861 davanti alla tomba dello storico progressista Granovskij.\nLa grande passione per l'etnografia port\u00f2 Chudjakov a impegnare ogni sua risorsa per approfondire i suoi studi e pubblicare le sue ricerche. Nel 1860 era gi\u00e0 uscito il suo primo libro, \"Raccolta di canzoni popolari storiche dei grandi-russi\", dove sosteneva la teoria di Burdaev secondo la quale i racconti popolari erano trasposizioni fantastiche dei fenomeni naturali. Nelle sue ricerche non vi era soltanto un interesse scientifico, ma anche la volont\u00e0 di \u00abimparare dal popolo\u00bb, di trasmettere quanto esso aveva elaborato e insieme di insegnargli il significato delle tradizioni di cui era portatore.\nEra l'atteggiamento tipico dei populisti e infatti nel suo \"Libretto russo\" (Russkaja kni\u017eka), del 1863, Chudjakov aggiungeva a una raccolta di racconti, poesie, favole e proverbi popolari, anche scritti di Nekrasov, Pisemskij e Uspenskij, come gi\u00e0 aveva fatto Serno-Solov'evi\u010d nella sua \"Raccolta di racconti in prosa e in versi\". Trasferitosi a San Pietroburgo nel 1862, entr\u00f2 in contatto con elementi di \"Zemlja i Volja\" e con la rivista progressista \u00abSovremennik\u00bb, divenendo amico del redattore Eliseev. Nel 1863, la polizia politica, che da qualche tempo s'interessava a lui, gli perquis\u00ec la casa, senza trovare per altro niente di compromettente.\nEbbe presto anche difficolt\u00e0 a far pubblicare i suoi libri. Di una raccolta di leggende popolari sul peccato originale, preventivamente sottoposte al giudizio dell'archimandrita Sergej, questi viet\u00f2 la pubblicazione per il loro \u00abmaterialismo\u00bb, e fu negata la stampa della nuova rivista, \"Il mondo delle fiabe\", che Chudjakov aveva progettato. Nello stesso tempo prendeva le distanze dall'interpretazione naturalistica dei miti fatta da Buslaev. Nell'articolo \"Racconti storici popolari\" Chudjakov giudicava necessario interpretare le leggende popolari soprattutto come un riflesso di avvenimenti storici.\nNel 1865 pubblic\u00f2 \"L'autodidatta\" (Samou\u010ditel'), dedicato a coloro che stavano imparando a leggere e scrivere, allo scopo, scriveva, di \u00abtrasformare la concezione del mondo del lettore\u00bb. Il libretto, che affrontava con spirito illuminista una serie di argomenti scientifici, storici e sociali, combattendo la superstizione ed esaltando la democrazia, venne sequestrato pochi mesi dopo la sua comparsa. Ebbe comunque il tempo di essere letto ed Herzen lo adott\u00f2 come testo per la piccola figlia Liza.\nIntanto aveva raccolto intorno a s\u00e9 una cerchia di avversari dell'autocrazia che intorno al 1864 si leg\u00f2 al gruppo rivoluzionario moscovita dell'\"Organizzazione\" di Nikolaj I\u0161utin. Quest'ultimo incaric\u00f2 Chudjakov di andare a prendere contatto in Svizzera, nell'estate del 1865, con la numerosa colonia di emigrati russi. La relazione che egli fece al ritorno in Russia fu molto negativa. Fu particolarmente scandalizzato dal comportamento di Herzen, che vide \u00abvivere come un signore e non applicare alla propria vita quei pensieri di cui parlava tanto. Tutte quelle sue frasi sul sacrificio e sul servizio per il bene pubblico restavano in lui pure e semplici parole\u00bb.\nin Svizzera fece stampare il suo volumetto \"Per i veri cristiani, opera di sant'Ignazio\" (Slovo sv. Ignatija dlja istinnych christian). Si tratta di una raccolte di massime bibliche, appositamente scelte per il loro contenuto politico e sociale con riferimento all'attualit\u00e0 russa, del genere \u00abogni popolo che non elegge i suoi funzionari e non chiede conto del loro operato \u00e8 schiavo dei suoi superiori\u00bb, i re \u00abdevono essere scelti dal popolo e limitati nel loro potere\u00bb, o \u00abil Signore, dando al suo popolo la terra di Palestina, ordin\u00f2 di utilizzarla collettivamente, dividendola tra loro in parti uguali\u00bb.\nChudjakov era tra i pochi dei membri dell'\"Organizzazione\" di I\u0161utin a dare rilievo agli obiettivi politici - la costituzione, i diritti democratici - della lotta rivoluzionaria, ai quali invece i populisti guardavano con diffidenza, temendo gli effetti sociali dello sviluppo capitalistico che avrebbe seguito la conquista delle libert\u00e0 civili, quali la proletarizzazione dei contadini e la miseria operaia nelle periferie urbane. Il loro obiettivo rimaneva il passaggio diretto al socialismo, evitando l'\u00aboccidentalizzazione\u00bb della Russia.\nUn altro compito dell'\"Organizzazione\" consisteva nella liberazione dei detenuti politici. A questo scopo Chudjakov forn\u00ec passaporti falsi al compagno Nikolaj Stranden, incaricato di stabilirsi a Ner\u010dinsk per studiare la possibilit\u00e0 di far fuggire \u010cerny\u0161evskij, e invi\u00f2 da Pietroburgo a Mosca Nikol'skij per organizzare la liberazione di Serno-Solov'evi\u010d. Tutti piani falliti, a eccezione della liberazione dal carcere di Mosca dell'ufficiale polacco Dombrowski, il futuro comandante delle forze militari della Comune di Parigi.\nSembra che quando Karakozov, altro affiliato all'\"Organizzazione\", prese la decisione di attentare alla vita di Alessandro II, Chudjakov abbia cercato di dissuaderlo, salvo appoggiarlo solo quando si rese conto che Karakozov era irremovibile. Sper\u00f2 poi che, attribuendo la responsabilit\u00e0 dell'attentato ai nobili contrari alle riforme, il popolo insorgesse contro di loro. Fallito l'attentato, Chudjakov fu arrestato il 7 aprile 1866. In carcere scrisse un memoriale che fece pervenire allo zar, al quale chiedeva di accordare la libert\u00e0 alla Russia: \u00e8 l'ultimo scritto che un rivoluzionario abbia pi\u00f9 indirizzato a uno zar.\nIl processo, tenuto dal 14 luglio a porte chiuse, si concluse con la condanna alla deportazione in Siberia. Il 22 febbraio 1867 Chudjakov era a Verchojansk, villaggio allora abitato in tutto da 164 jakuti, da un gendarme, da un pope e da un infermiere russo. Qui ebbe il tempo e la forza di dedicarsi ancora alle sue ricerche etnografiche. Il manoscritto and\u00f2 in parte perduto e il resto fu pubblicato postumo nel 1890. Chudjakov, che da tempo dava segni di squilibrio mentale, era stato ricoverato alla fine del luglio 1875 nel manicomio di Irkutsk, dove mor\u00ec il 1\u00ba ottobre 1876."}
{"id": "3773793", "revid": "287204", "url": "https://it.wikipedia.org/wiki?curid=3773793", "title": "Andres Mack", "text": ""}
{"id": "3773794", "revid": "287204", "url": "https://it.wikipedia.org/wiki?curid=3773794", "title": "Jose Macri", "text": ""}
{"id": "3773795", "revid": "287204", "url": "https://it.wikipedia.org/wiki?curid=3773795", "title": "Andres Madrid", "text": ""}
{"id": "3773796", "revid": "647919", "url": "https://it.wikipedia.org/wiki?curid=3773796", "title": "Jos\u00e8 Maglio", "text": ""}
{"id": "3773797", "revid": "73843", "url": "https://it.wikipedia.org/wiki?curid=3773797", "title": "SMS Karlsruhe", "text": "Due incrociatori leggeri della Kaiserliche Marine tedesca hanno portato il nome di SMS \"Karlsruhe\":"}
{"id": "3773798", "revid": "647919", "url": "https://it.wikipedia.org/wiki?curid=3773798", "title": "Jose Maglio", "text": ""}
{"id": "3773799", "revid": "287204", "url": "https://it.wikipedia.org/wiki?curid=3773799", "title": "Javier Malagueno", "text": ""}
{"id": "3773800", "revid": "287204", "url": "https://it.wikipedia.org/wiki?curid=3773800", "title": "Eduardo Lujan Manera", "text": ""}
{"id": "3773801", "revid": "287204", "url": "https://it.wikipedia.org/wiki?curid=3773801", "title": "Damian Manso", "text": ""}
{"id": "3773802", "revid": "287204", "url": "https://it.wikipedia.org/wiki?curid=3773802", "title": "Nestor Martinena", "text": ""}
{"id": "3773803", "revid": "287204", "url": "https://it.wikipedia.org/wiki?curid=3773803", "title": "Juan Manuel Martinez", "text": ""}
{"id": "3773805", "revid": "287204", "url": "https://it.wikipedia.org/wiki?curid=3773805", "title": "Matias Martinez", "text": ""}
{"id": "3773807", "revid": "599013", "url": "https://it.wikipedia.org/wiki?curid=3773807", "title": "Ri\u010dardas Beniu\u0161is", "text": "Carriera.\nClub.\nBeniu\u0161is cominci\u00f2 la carriera con la maglia dell'Inkaras Kaunas, per giocare poi con i russi del Baltika Kaliningrad e del Kryl'ja Sovetov-2. Torn\u00f2 poi all'Inkaras Kaunas e pass\u00f2 successivamente ai norvegesi dello Start. Esord\u00ec nella Tippeligaen il 14 aprile 2002, quando fu titolare nel pareggio casalingo per 1-1 contro lo Stab\u00e6k, partita in cui forn\u00ec l'assist per la rete di Kimmo Tauriainen. Il 16 maggio segn\u00f2 l'unica rete in campionato con questa maglia, nella sconfitta per 4-2 contro il Rosenborg.\nTerminata questa esperienza, torn\u00f2 all'Inkaras Kaunas. Gioc\u00f2 poi per l'Atletas Kaunas e lo FBK Kaunas, che lo cedette in prestito agli scozzesi degli Hearts. Il debutt\u00f2 nella Scottish Premier League fu datato 6 agosto 2007, quando fu titolare nella sconfitta casalinga per 0-1 contro lo Hibernian.\nTerminato questo prestito, fu ceduto con la stessa formula ai lettoni del Metalurgs Liep\u0101ja. Milit\u00f2 poi per gli slovacchi del Dunajsk\u00e1 Streda ed in seguito torn\u00f2 in patria, per vestire la maglia del S\u016bduva. Dopo un'esperienza in Israele, con lo Hapoel Ra'anana, torn\u00f2 a giocare al S\u016bduva.\nNazionale.\nBeniu\u0161is conta 27 presenze per la , con 3 reti all'attivo."}
{"id": "3773809", "revid": "287204", "url": "https://it.wikipedia.org/wiki?curid=3773809", "title": "Anibal Matellan", "text": ""}
{"id": "3773810", "revid": "780783", "url": "https://it.wikipedia.org/wiki?curid=3773810", "title": "Crono delle Nazioni 2009", "text": "La Crono delle Nazioni 2009, ventottesima edizione della corsa e valida come evento dell'UCI Europe Tour 2010 categoria 1.1, si svolse il 18 ottobre 2009 su un percorso di 48,5\u00a0km. Fu vinta dal kazako Aleksandr Vinokurov che giunse al traguardo con il tempo di 1h09'05\"."}
{"id": "3773816", "revid": "287204", "url": "https://it.wikipedia.org/wiki?curid=3773816", "title": "Jesus Jose David Mendez", "text": ""}
{"id": "3773817", "revid": "287204", "url": "https://it.wikipedia.org/wiki?curid=3773817", "title": "Norberto Mendez", "text": ""}
{"id": "3773819", "revid": "287204", "url": "https://it.wikipedia.org/wiki?curid=3773819", "title": "Jos\u00e8 Minella", "text": ""}
{"id": "3773821", "revid": "287204", "url": "https://it.wikipedia.org/wiki?curid=3773821", "title": "Jose Minella", "text": ""}
{"id": "3773822", "revid": "729019", "url": "https://it.wikipedia.org/wiki?curid=3773822", "title": "Marjane Holding", "text": "Marjane Holding \u00e8 una catena della grande distribuzione organizzata in Marocco di propriet\u00e0 della Soci\u00e9t\u00e9 Nationale d'Investissement, la holding controllata dalla famiglia reale del Marocco.\nFondata nel 1990 con l'apertura del primo ipermercato a Rabat. \u00c8 la pi\u00f9 diffusa nell'intero Paese con 37 ipermercati (2017).\nAltre insegne del gruppo sono i supermercati food Acima con 40 punti vendita e i punti vendita Electroplanet (elettrodomestici)."}
{"id": "3773824", "revid": "287204", "url": "https://it.wikipedia.org/wiki?curid=3773824", "title": "Matias Miramontes", "text": ""}
{"id": "3773825", "revid": "599013", "url": "https://it.wikipedia.org/wiki?curid=3773825", "title": "Ivana Kot\u00edkov\u00e1", "text": ""}
{"id": "3773826", "revid": "287204", "url": "https://it.wikipedia.org/wiki?curid=3773826", "title": "Ivana Novakova", "text": ""}
{"id": "3773827", "revid": "287204", "url": "https://it.wikipedia.org/wiki?curid=3773827", "title": "Jose Montagnoli", "text": ""}
{"id": "3773828", "revid": "287204", "url": "https://it.wikipedia.org/wiki?curid=3773828", "title": "Jos\u00e8 Montagnoli", "text": ""}
{"id": "3773835", "revid": "599013", "url": "https://it.wikipedia.org/wiki?curid=3773835", "title": "Eva Berkov\u00e1", "text": ""}
{"id": "3773836", "revid": "287204", "url": "https://it.wikipedia.org/wiki?curid=3773836", "title": "Eva Berkova", "text": ""}
{"id": "3773841", "revid": "767487", "url": "https://it.wikipedia.org/wiki?curid=3773841", "title": "Esteban Arrizabalo", "text": "Carriera.\nEsord\u00ec nella Primera Divisi\u00f3n spagnola con la maglia della Real Sociedad il 1\u00ba dicembre 1929, in occasione della prima giornata del campionato che vide la squadra di Donostia sconfitta per 3-0 dai catalani del Barcellona. Concluse il campionato con sette presenze e la Real Sociedad, allenata da Benito D\u00edaz, arriv\u00f2 al settimo posto in classifica. Nella stagione 1931-1932 gioc\u00f2 in massima serie con il Deportivo Alav\u00e9s. Allenato da Ram\u00f3n Encinas, gioc\u00f2 tutte le partite del campionato esordendo il 22 novembre 1931, alla prima giornata, in occasione della sconfitta casalinga per 2-1 contro il Racing de Santander. Nella stagione 1934-1935 raggiunse Encinas al Siviglia. Insieme al portiere Guillermo Eizaguirre, fu il calciatore pi\u00f9 utilizzato della squadra, poich\u00e9 fu schierato in tutte le partite del campionato. Nella stessa stagione vinse la Coppa della Repubblica 1935 battendo in finale per 3-0 il Sabadell. Nel campionato successivo gioc\u00f2 le prime 12 partite ma salt\u00f2 le restanti dieci. La squadra dell'Andalusia arriv\u00f2 al decimo posto. Nel 1939, alla fine della guerra civile spagnola pass\u00f2 al Zaragoza Football Club allenato da Tom\u00e1s Arnanz. Esord\u00ec con gli aragonesi, alla prima partecipazione in massima serie, il 3 dicembre 1939, in occasione della prima giornata di campionato vinta per 3-2 contro il Celta Vigo. Deva gioc\u00f2 tutte le partite di campionato tranne la quattordicesima e la sedicesima. Il 7 gennaio 1940 contribu\u00ec con la sua prima rete alla vittoria per 3-1 contro il Barcellona.\nNella stagione successiva collezion\u00f2 sedici presenze e nessun gol e gli aragonesi retrocessero in Segunda Divisi\u00f3n. Deva si trasfer\u00ec al Celta Vigo, squadra allenata da Baltasar Alb\u00e9niz. Fu titolare in difesa e salt\u00f2 solo due partite nel mese di gennaio. In occasione dell'ultima giornata di campionato segn\u00f2 un gol contro la Real Sociedad. Nella stagione 1943-1944 la squadra della Galizia retrocesse in Segunda Divisi\u00f3n e torn\u00f2 a militare in massima serie nel 1945. Deva lasci\u00f2 il club alla fine della stagione 1946-1947, durante la quale gioc\u00f2 quattro partite. Scese in campo con la maglia del Celta per l'ultima volta il 20 ottobre 1946 in una partita vinta per due reti a zero in casa del Murcia."}
{"id": "3773842", "revid": "599013", "url": "https://it.wikipedia.org/wiki?curid=3773842", "title": "Hana Zarev\u00fack\u00e1", "text": "Carriera.\nCon i ha disputato i Giochi olimpici di Seul 1988, i Campionati mondiali del 1986 e sei edizioni dei Campionati europei (1980, 1981, 1983, 1985, 1987, 1989)."}
{"id": "3773845", "revid": "287204", "url": "https://it.wikipedia.org/wiki?curid=3773845", "title": "Hana Zarevucka", "text": ""}
{"id": "3773846", "revid": "2068842", "url": "https://it.wikipedia.org/wiki?curid=3773846", "title": "Animazione implicita", "text": "Lanimazione implicita \u00e8 un concetto nella progettazione dell'interfaccia utente in cui le animazioni possono essere programmate o disegnate entro vincoli preesistenti. Si distingue dall\"animazione esplicita\" poich\u00e9 implica la costruzione degli oggetti di animazione, impostando le loro propriet\u00e0 e quindi applicando tali oggetti di animazione per l'oggetto che il progettista desidera sia animato.\nEsempi d'uso.\nCore Animation della Apple.\nCore Animation \u00e8 un API per la visualizzazione dei dati, usata sotto il sistema operativo macOS per produrre un'interfaccia utente animata.\nclass ViewController: UIViewController {\n var myView: UIView!\n override func viewDidLoad() {\n super.viewDidLoad()\n let frame = CGRect(origin: CGPoint.zero, size: CGSize(width: 100, height: 100))\n myView = UIView(frame: frame)\n myView.backgroundColor = .black\n view.addSubview(myView)\n override func viewDidAppear(_ animated: Bool) {\n super.viewDidAppear(animated)\n let animation = CABasicAnimation(keyPath: \"position.x\")\n animation.fromValue = CGPoint.zero\n animation.toValue = view.bounds.size.width\n animation.duration = 0.5\n animation.beginTime = CACurrentMediaTime() + 0.3\n animation.repeatCount = 4\n animation.autoreverses = true\n myView.layer.add(animation, forKey: nil)\nTransizioni e Trasformazioni CSS3.\nIl CSS (sigla di Cascading Style Sheets, in italiano fogli di stile a cascata), in informatica, \u00e8 un linguaggio usato per definire la formattazione di documenti HTML, XHTML e XML, ad esempio i siti web e relative pagine web. \ndiv {\n transition: transform 1s;\ndiv:hover {\n transform: scale(2);\nFlutter.\nFlutter \u00e8 un framework open-source creato da Google per la creazione di interfacce native per iOS e Android, oltre ad essere il metodo principale per la creazione di applicazioni per Google Fuchsia.\nimport 'package:flutter/material.dart';\nconst mela_url = 'mela.jpg';\nclass FadeInDemo extends StatefulWidget {\n _FadeInDemoState createState() =&gt; _FadeInDemoState();\nclass _FadeInDemoState extends State&lt;FadeInDemo&gt; {\n @override\n Widget build(BuildContext context) {\n return Column(children: &lt;Widget&gt;[\n Image.network(mela_url),\n TextButton(\n child: Text(\n 'Mostra dettagli',\n style: TextStyle(color: Colors.blueAccent),\n onPressed: () =&gt; null),\n Container(\n child: Column(\n children: &lt;Widget&gt;[\n Text('Tipo: mela'),\n Text('Sapore: dolce'),\n Text('Colore: rosso'),\n ),\n ]);\nclass MyApp extends StatelessWidget {\n @override\n Widget build(BuildContext context) {\n return MaterialApp(\n debugShowCheckedModeBanner: false,\n home: Scaffold(\n body: Center(\n child: FadeInDemo(),\n ),\nvoid main() {\n runApp(\n MyApp(),\nWebGL.\nWebGL \u00e8 una libreria grafica per il web (Web-based Graphics Library). \u00c8 un contesto di HTML che fornisce un'API di grafica 3D per i browser web. Le specifiche sono ancora in costruzione. WebGL \u00e8 gestito dal Khronos Group, un'organizzazione non profit.\nchiavi var = [0, 0.25, 1];\nvalori var = [new THREE.Vector3 (0, 0, 0),\n nuovo TRE.Vettore3 (0, 1, 0),\n nuovo TRE.Vettore3 (0, 2, 5)];\nSVG.\nScalable Vector Graphics (formato in .svg), indica un particolare formato che \u00e8 in grado di visualizzare oggetti di grafica vettoriale e quindi di salvare immagini in modo che siano ingrandibili e rimpicciolibili a piacere senza perdere in risoluzione grafica.\n&lt;svg width=\"500\" height=\"100\"&gt;\n &lt;circle id=\"orange-circle\" r=\"30\" cx=\"50\" cy=\"50\" fill=\"orange\" /&gt;\n &lt;animate \n xlink:href=\"#orange-circle\"\n attributeName=\"cx\"\n from=\"50\"\n to=\"450\" \n dur=\"1s\"\n begin=\"click\"\n fill=\"freeze\" /&gt;\n&lt;/svg&gt;\nCanvas HTML5.\nCanvas \u00e8 un elemento dello standard HTML5 che permette il rendering dinamico di immagini bitmap attraverso un linguaggio di scripting.\nthis.rand = function(rMi, rMa){return ~~((Math.random()*(rMa-rMi+1))+rMi);};\nthis.hitTest = function(x1, y1, w1, h1, x2, y2, w2, h2){return !(x1 + w1 &lt; x2 || x2 + w2 &lt; x1 || y1 + h1 &lt; y2 || y2 + h2 &lt; y1);};"}
{"id": "3773850", "revid": "1119563", "url": "https://it.wikipedia.org/wiki?curid=3773850", "title": "Oxicam", "text": "Gli oxicam sono una famiglia di farmaci antinfiammatori non steroidei. La maggior parte dei farmaci appartenenti a questa classe \u00e8 un inibitore non selettivo delle COX, eccenzion fatta per il meloxicam che ha una leggera preferenza, circa 10:1, per la COX-2. Tale selettivit\u00e0 \u00e8 clinicamente significativa solo a bassi dosaggi.\nAppartengono a questa classe di farmaci, tra gli altri:\nChimica.\nIn contrasto con la maggior parte degli altri FANS, gli oxicam non sono chimicamente degli acidi carbossilici, sebbene siano acidi per la presenza di gruppi vinilici analoghi al gruppo carbossilico che presenta una tautomeria cheto-enolica qui di seguito esemplificata dal lornoxicam:"}
{"id": "3773853", "revid": "984922", "url": "https://it.wikipedia.org/wiki?curid=3773853", "title": "Zora Brziakov\u00e1", "text": ""}
{"id": "3773854", "revid": "287204", "url": "https://it.wikipedia.org/wiki?curid=3773854", "title": "Zora Brziakova", "text": ""}
{"id": "3773857", "revid": "767487", "url": "https://it.wikipedia.org/wiki?curid=3773857", "title": "Garfield Reid", "text": "Carriera.\nClub.\nReid vest\u00ec le maglie di Rivoli United, HamKam, Waterhouse, nuovamente del Rivoli United e, dal 2010, del Benfica.\nNazionale.\nReid conta 27 presenze per la . Fu anche tra i convocati per la Gold Cup 2005."}
{"id": "3773858", "revid": "228587", "url": "https://it.wikipedia.org/wiki?curid=3773858", "title": "Museo dei ghiacciai", "text": "Il Museo dei Ghiacciai (\"Norsk Bremuseum\") \u00e8 un museo sito a Fj\u00e6rland, Vestland, Norvegia.\nLo scopo del museo \u00e8 quello di \"raccogliere, creare e diffondere la conoscenza sui ghiacciai e il clima\" \u2014 fornisce informazioni sul ghiacciaio Jostedalsbreen, sul Parco nazionale Jostedalsbreen e inoltre ospita il Centro Climatico Ulltveit-Moe. Il museo rimane aperto da aprile fino ad ottobre, tutti i giorni.\nIl museo \u00e8 stato progettato da Sverre Fehn. Nel 2002 si \u00e8 deciso di effettuare un ampliamento del museo, anch'esso progettato da Sverre."}
{"id": "3773859", "revid": "655279", "url": "https://it.wikipedia.org/wiki?curid=3773859", "title": "Fiat 25R", "text": "Il Fiat 25R era un trattore agricolo prodotto dall'azienda italiana Fiat Trattori. \nPresentato nel 1953 rimase in produzione fino alla fine degli anni cinquanta.\nEra equipaggiato con un motore Fiat diesel a quattro cilindri di 1901\u00a0cm\u00b3\nche erogava 24\u00a0hp (17,9\u00a0kW) al regime di 2000 giri al minuto.\nLe prime versioni erano dotate di un cambio a 4 marce mentre le versioni successive potevano essere dotate, come optional, di un cambio a 5 rapporti.\nDotazione interessante per l'epoca era la presenza dello starter elettrico.\nOptional erano invece la presa di forza e il sistema di aggancio a tre punti.\nOltre al modello su ruote, Fiat proponeva anche una versione su cingoli Fiat 25C."}
{"id": "3773861", "revid": "599013", "url": "https://it.wikipedia.org/wiki?curid=3773861", "title": "Adriana Chamajov\u00e1", "text": ""}
{"id": "3773862", "revid": "287204", "url": "https://it.wikipedia.org/wiki?curid=3773862", "title": "Adriana Chamajova", "text": ""}
{"id": "3773870", "revid": "547034", "url": "https://it.wikipedia.org/wiki?curid=3773870", "title": "Classica Sarda 2010", "text": "La Classica Sarda 2010, nome con il quale fu chiamata la trentaduesima edizione della Sassari-Cagliari, valida come evento dell'UCI Europe Tour 2010 categoria 1.1, si svolse il 28 febbraio 2010 su un percorso di 187,6\u00a0km. Fu vinta dall'italiano Giovanni Visconti che giunse al traguardo con il tempo di 3h53'09\".\nPartenza con 128 ciclisti, dei quali 89 portarono a termine la gara."}
{"id": "3773871", "revid": "599013", "url": "https://it.wikipedia.org/wiki?curid=3773871", "title": "Zuzana Vasilkov\u00e1", "text": ""}
{"id": "3773872", "revid": "287204", "url": "https://it.wikipedia.org/wiki?curid=3773872", "title": "Zuzana Kamenikova", "text": ""}
{"id": "3773877", "revid": "61051", "url": "https://it.wikipedia.org/wiki?curid=3773877", "title": "AgfaPhoto GmbH", "text": ""}
{"id": "3773879", "revid": "599013", "url": "https://it.wikipedia.org/wiki?curid=3773879", "title": "So\u0148a Hudecov\u00e1", "text": ""}
{"id": "3773880", "revid": "287204", "url": "https://it.wikipedia.org/wiki?curid=3773880", "title": "Sona Hudecova", "text": ""}
{"id": "3773884", "revid": "599013", "url": "https://it.wikipedia.org/wiki?curid=3773884", "title": "Fabian Monz\u00f3n", "text": ""}
{"id": "3773885", "revid": "300067", "url": "https://it.wikipedia.org/wiki?curid=3773885", "title": "Agn\u0117 Abromait\u0117-\u010ci\u016bdarien\u0117", "text": ""}
{"id": "3773886", "revid": "450700", "url": "https://it.wikipedia.org/wiki?curid=3773886", "title": "Interstizio midollare", "text": ""}
{"id": "3773888", "revid": "287204", "url": "https://it.wikipedia.org/wiki?curid=3773888", "title": "Angel Morales", "text": ""}
{"id": "3773889", "revid": "287204", "url": "https://it.wikipedia.org/wiki?curid=3773889", "title": "Martin Morel", "text": ""}
{"id": "3773890", "revid": "287204", "url": "https://it.wikipedia.org/wiki?curid=3773890", "title": "Jose Manuel Moreno", "text": ""}
{"id": "3773895", "revid": "287204", "url": "https://it.wikipedia.org/wiki?curid=3773895", "title": "Juan Carlos Munoz", "text": ""}
{"id": "3773896", "revid": "287204", "url": "https://it.wikipedia.org/wiki?curid=3773896", "title": "Javier Munoz", "text": ""}
{"id": "3773898", "revid": "2014155", "url": "https://it.wikipedia.org/wiki?curid=3773898", "title": "Marco Annio Vero (pretore)", "text": "Biografia.\nEra figlio dell'omonimo senatore Marco Annio Vero e della nobildonna Rupilia Faustina. Ebbe un fratello, Marco Annio Libone, ed una sorella, Faustina maggiore, sposa dell'imperatore Antonino Pio.\nSpos\u00f2 Domizia Lucilla, erede di una ricca famiglia e proprietaria di una fiorente \"figlina\", da cui ebbe due figli:\nAnnio Vero mor\u00ec giovane, nel 124, mentre ricopriva la carica di pretore : i suoi figli, ancora giovani, furono adottati dal loro nonno paterno, il padre di Annio Vero."}
{"id": "3773899", "revid": "110157", "url": "https://it.wikipedia.org/wiki?curid=3773899", "title": "Chevron Reef", "text": "Chevron Reef, conosciuto anche come Pratte's Reef, \u00e8 una barriera artificiale costruita nel 2000 nella baia di Santa Monica, al largo della spiaggia di Dockweiler, nell'area di Los Angeles. \u00c8 il primo spot artificiale per la pratica del surf costruito negli Stati Uniti, il secondo nel mondo. La barriera permette alle correnti marine di formare delle onde adatte per il surf.\nPosizione.\nLa barriera \u00e8 situata a nord del molo di El Segundo, circa 200 metri dall'impianto di trattamento delle acque reflue, il luogo \u00e8 conosciuto dai locali come \"The Shitpipe\". La barriera giace a 4 metri e mezzo sotto il livello del mare.\nStoria.\nNel 1984 la commissione californiana per la costa ha proposto e approvato la costruzione di un molo di 270 metri per proteggere il porto e le condutture sotterranee facenti parte delle strutture della Chevron Corporation. Una fondazione per il surf combatt\u00e9 contro il progetto per salvaguardare il posto, che offriva ai surfisti una meta ideale, e che a causa del progetto poteva modificarsi in maniera sostanziale per il cambio di correnti che la costruzione del molo avrebbe provocato. Si giunse ad un accordo, che nel caso il moto ondoso si fosse attenuato notevolmente a causa del progetto, la Chevron avrebbe versato 300.000 dollari per la costruzione di una barriera sottomarina che potesse creare delle onde surfabili nelle vicinanze.\nLe ricerche sugli effetti vennero completate nel 1994, mostrando come ci fosse stato un'attenuazione molto forte del moto ondoso, e nel 1999 la Chevron pag\u00f2 finalmente i 300.000 dollari concordati. La barriera venne completata alla fine del 2000, ma poich\u00e9 gli effetti sulle onde non erano quelli sperati, ci vollero altri 200.000 dollari per ampliarla nell'inverno del 2001."}
{"id": "3773905", "revid": "1305772", "url": "https://it.wikipedia.org/wiki?curid=3773905", "title": "Long Road to Ruin", "text": "Long Road to Ruin \u00e8 un singolo del gruppo musicale statunitense Foo Fighters, pubblicato il 3 dicembre 2007 come secondo estratto dal sesto album in studio \"Echoes, Silence, Patience &amp; Grace\".\nVideo musicale.\nIl video del brano fu distribuito il 1\u00ba novembre del 2007 e fu diretto da Jesse Peretz, il quale aveva gi\u00e0 diretto i video di altri singoli della band quali \"Big Me\", \"Learn to Fly\", \"The One\", e \"Low\".\nIl video \u00e8 una parodia dello stereotipo della soap opera ospedaliera americana anni '70 (in particolare \"General Hospital\"), e si svolge sostanzialmente come una storia dentro una storia. Come si pu\u00f2 osservare dalla sequenza iniziale, i membri del gruppo interpretano degli attori che a loro volta interpretano i personaggi della soap opera, intitolata \"Long Road to Ruin\" proprio come la canzone. Dave Grohl interpreta \"Davy Grolton\", che nella soap interpreta il dottor \"Hansom Davidoff\", il protagonista, Taylor Hawkins \u00e8 \"Ty Hawkstone\" (nella soap \"Les Groper\", il collega donnaiolo di Davidoff), Chris Shiflett \u00e8 \"Christopher Mishomotohama\" (nella soap \"Little Jimmy\", un bambino gravemente ferito) e Nate Mendel interpreta \"Ned Bender\" (\"Saul Goode\", il losco antagonista della soap); nel video compare anche l'attrice Rashida Jones che interpreta \"Racinda Jules\" (\"Susan Belfontaine\", la ragazza di cui il dottore \u00e8 innamorato).\nPer evitare di confondere il \"mondo reale\" con quello della soap opera le scene di quest'ultima hanno tonalit\u00e0 marroni che conferiscono loro anche un effetto vintage. Si avvicendano diversi incidenti come una rissa tra gli attori o Grolton che colpisce inavvertitamente la Jules in faccia. A fine riprese, gli attori colleghi di Grolton leggono una rivista in cui si parla di questi che sta diventando una rockstar, poi collocano il suo album d'esordio su un bersaglio che colpiscono poi con delle freccette. Grolton, rimasto sconvolto alla vista di questa scena, esce fuori dove lo aspettano delle strillanti ragazze adolescenti che vogliono un suo autografo. Grolton, dopo aversi asciugato le lacrime ed essersi sistemato, le accontenta.\nL'ambientazione del video quindi si sposta all'interno di un centro commerciale, dove sta suonando \"The Davy Grolton Band\" (i cui membri sono interpretati dai Foo Fighters al completo in abiti dell'epoca), gruppo capeggiato appunto da Grolton. La scena del concerto \u00e8 intervallata dai ricordi di lui e la Jules. Mentre canta nota proprio lei in mezzo alla folla di ragazzine, ma lei scappa dopo aver capito di essere stata riconosciuta da lui. A quel punto Grolton interrompe la sua esibizione e comincia a inseguire la Jules, con lo stuolo delle fan che gli corrono dietro; una volta raggiunta per\u00f2 lei scappa via in auto. Grolton diventato isterico prende anch'egli l'auto eprosegue il suo inseguimento.\nDurante tutto il video si alternano scene di Grolton in auto che, visibilmente triste, canta la canzone mentre guida. La scena finale vede Grolton uscire volutamente fuori strada e cadere in un dirupo, con l'auto che poi esplode. In questa scena \u00e8 presente un errore, molto probabilmente voluto, consistente nel fatto che l'auto guidata da Grolton \u00e8 evidentemente una Jaguar E-Type con tettucio aperto, mentre quella nella sequenza dello schianto \u00e8 una Porsche 911 degli anni '90.\nEsiste una versione alternativa del video che consiste nell'intera esibizione al supermercato della \"The Davy Grolton Band\" e che \u00e8 disponibile su \"Entertainment Weekly\" e disponibile per l'acquisto su iTunes.\nAlla fine del video di \"White Limo\" \u00e8 inserita la stessa scena dello schianto dell'auto malgrado quella del video sia una limousine bianca, mentre quella dello schianto \u00e8 sempre una Porsche 911 rossa."}
{"id": "3773909", "revid": "767487", "url": "https://it.wikipedia.org/wiki?curid=3773909", "title": "The House of Tears", "text": "The House of Tears \u00e8 un film muto del 1915 diretto da Edwin Carewe.\nProduzione.\nIl film fu prodotto dalla Rolfe Photoplays.\nDistribuzione.\nDistribuito dalla Metro Pictures Corporation, il film usc\u00ec nelle sale cinematografiche statunitensi il 13 dicembre 1915."}
{"id": "3773911", "revid": "1884522", "url": "https://it.wikipedia.org/wiki?curid=3773911", "title": "Ambrosius Francken II", "text": "Biografia.\nApparteneva alla famiglia di pittori Francken: era infatti il secondo figlio di Frans Francken I e di Elisabeth Mertens ed allievo del padre.\nA partire dal 1616 oper\u00f2 ad Anversa, dove nel 1624 entr\u00f2 a far parte della Corporazione di San Luca.\nLavor\u00f2 anche per qualche tempo a Lovanio, probabilmente presso Mattheus van Negre e fu allievo di Maarten de Vos. Il suo contributo fu determinante per il completamento delle opere pittoriche eseguite tra il 1620 e il 1625 nella cattedrale di quella citt\u00e0.\nSi dedic\u00f2 soprattutto alla pittura di soggetti religiosi, ma esegu\u00ec anche opere ispirate a soggetti storici, paesaggi e rappresentazioni del mondo contadino."}
{"id": "3773915", "revid": "110157", "url": "https://it.wikipedia.org/wiki?curid=3773915", "title": "Warattone", "text": "Biografia.\nNeustriano, che secondo il \"Diplomata regum francorum\" era imparentato con Ebroino, dopo la morte di quest'ultimo, secondo l'anonimo continuatore del cronista, Fredegario, nel 681, venne nominato dal re di tutti i Franchi, Teodorico III, maggiordomo di palazzo dei regni di Neustria e Burgundia.&lt;br&gt;Subito dopo la sua nomina, Warattone si rappacific\u00f2 con Pipino di Herstal, il figlio di Ansegiso, che fu riconosciuto maggiordomo di Austrasia, anche dal re dei Franchi, Teodorico III.\nWarattone aveva un figlio molto capace ed attivo, colto e avveduto, di nome Gislemaro, che aiutava il padre nella sua opera di maggiordomo, che per\u00f2 era anche molto ambiziosoe metteva in cattiva luce il padre, che per\u00f2 accettava la cosa. Nel corso del 682, preso dalla cupidigia del potere, Gislemaro esautor\u00f2 il padre. Sorsero allora tra il suddetto Gislemaro e il maggiordomo di Austrasia, Pipino di Herstal, nel corso di quello stesso anno, delle discordie che portarono a diversi scontri. Gislemaro, dopo aver tradito un patto con Pipino, si scagli\u00f2 contro l'esercito austrasiano, uccidendo una moltitudine di uomini valorosi. Gislemaro mor\u00ec, in quello stesso anno, mentre stava ritornando dal padre che ormai aveva soppiantato, e stava tramando un'altra malizia da mettere in atto contro Pipino, colpito da Dio esal\u00f2 il suo cattivissimo spirito.&lt;br&gt;Dopo la morte del figlio, Warattone rientr\u00f2 nelle sue funzioni. \nNel 684 Warattone mor\u00ec e fu eletto maggiordomo di Neustria il genero di Warattone, Bertario.\nMatrimonio e discendenza.\nWarattone spos\u00f2 una donna di nome Ansflida, che l'anonimo continuatore del cronista, Fredegario definisce nobile e forte ed in seguito la ritenne ispiratrice dell'omicidio del genero, Bertario. Ansflida diede a Warattone due figli:"}
{"id": "3773916", "revid": "287204", "url": "https://it.wikipedia.org/wiki?curid=3773916", "title": "Leonel Nunez", "text": ""}
{"id": "3773917", "revid": "287204", "url": "https://it.wikipedia.org/wiki?curid=3773917", "title": "Gervasio Nunez", "text": ""}
{"id": "3773918", "revid": "287204", "url": "https://it.wikipedia.org/wiki?curid=3773918", "title": "Dario Ocampo", "text": ""}
{"id": "3773919", "revid": "287204", "url": "https://it.wikipedia.org/wiki?curid=3773919", "title": "Nicolas Olmedo", "text": ""}
{"id": "3773920", "revid": "287204", "url": "https://it.wikipedia.org/wiki?curid=3773920", "title": "Ruben Pagnanini", "text": ""}
{"id": "3773921", "revid": "287204", "url": "https://it.wikipedia.org/wiki?curid=3773921", "title": "Miguel Angel Panto", "text": ""}
{"id": "3773922", "revid": "287204", "url": "https://it.wikipedia.org/wiki?curid=3773922", "title": "Jos\u00e8 Pastoriza", "text": ""}
{"id": "3773923", "revid": "1149807", "url": "https://it.wikipedia.org/wiki?curid=3773923", "title": "Tomoko Ninomiya", "text": "\u00c8 nota soprattutto per la sua serie di \"Nodame Cantabile\" con cui nel 2004 ricevette il Premio Kodansha per i manga e da cui sono stati tratti tre anime e una live action."}
{"id": "3773924", "revid": "287204", "url": "https://it.wikipedia.org/wiki?curid=3773924", "title": "Jose Pastoriza", "text": ""}
{"id": "3773925", "revid": "287204", "url": "https://it.wikipedia.org/wiki?curid=3773925", "title": "Jos\u00e8 Pekerman", "text": ""}
{"id": "3773926", "revid": "287204", "url": "https://it.wikipedia.org/wiki?curid=3773926", "title": "Jose Pekerman", "text": ""}
{"id": "3773927", "revid": "287204", "url": "https://it.wikipedia.org/wiki?curid=3773927", "title": "Hernan Pellerano", "text": ""}
{"id": "3773928", "revid": "287204", "url": "https://it.wikipedia.org/wiki?curid=3773928", "title": "Sebastian Peratta", "text": ""}
{"id": "3773929", "revid": "767487", "url": "https://it.wikipedia.org/wiki?curid=3773929", "title": "La valle dei lupi", "text": "La valle dei lupi (\"Brawn of the North\") \u00e8 un film muto del 1922 diretto da Jane Murfin e Laurence Trimble. Una storia che si svolge nei boschi del nord con protagonista Strongheart (nella versione italiana, rinominato \"Fido\"), un pastore tedesco che divent\u00f2 una vera star del cinema americano; addestrato in origine come cane poliziotto, Strongheart (ma il suo vero nome era von Etzel Oeringen) venne \"scoperto\" in Europa da Trimble e Murfin, coppia di cineasti che nella vita erano marito e moglie e che collaborarono insieme a diversi film.\nTrama.\nMarion Wells si reca in Alaska insieme al cane Brawn per raggiungere il fratello Lester e il fidanzato Howard Burton. I due uomini hanno un diverbio che finisce tragicamente: Burton uccide Lester, mentre Brawn trascina Marion alla baita di Peter Coe sfidando una tempesta di neve. Per evitare di sposare Peter, Marion lo lascia e, per mantenersi, vende Brawn. Quando per\u00f2 Peter scopre che il nuovo proprietario maltratta il cane, lo salva e lo restituisce a Marion che ora si rende conto di amare Peter e accetta di sposarlo.&lt;br&gt;\nQualche tempo dopo i due si recano in citt\u00e0 insieme al loro bambino. Brawn si allontana, seguendo l'affascinante Lady Silver, e Marion e Peter lasciano incustodita la slitta per andare alla ricerca del cane. Quando tornano, il piccolo \u00e8 scomparso. Lo ritroveranno, scoprendo che Brawn l'ha difeso da un branco di lupi portandolo poi in salvo in una capanna della missione.\nProduzione.\nIl film fu prodotto dalla Laurence Trimble &amp; Jane Murfin Productions (con il nome Trimble-Murfin Productions).\nDistribuzione.\nIl copyright del film, richiesto dalla Trimble-Murfin Productions, fu registrato il 1\u00ba novembre 1922 con il numero LP18350.&lt;br&gt;\nDistribuito dalla Associated First National Pictures, il film - presentato da Jane Murfin e. Laurence Trimble - venne proiettato in prima mondiale a Los Angeles 12 novembre 1922. Nel 1924, usc\u00ec in Italia e in Austria, mentre nel 1925 venne distribuito in Germania.\nNon si conoscono copie ancora esistenti della pellicola che viene considerata presumibilmente perduta."}
{"id": "3773930", "revid": "767487", "url": "https://it.wikipedia.org/wiki?curid=3773930", "title": "Jarkko Wiss", "text": "Carriera.\nGiocatore.\nClub.\nWiss cominci\u00f2 la carriera in patria, militando nelle file di TPV, Jaro e HJK Helsinki. Terminata l'esperienza con quest'ultima squadra, pass\u00f2 ai norvegesi del Molde. Debutt\u00f2 nella Tippeligaen in data 23 aprile 1999, quando sostitu\u00ec Karl Oskar Fj\u00f8rtoft nel successo per 2-1 sul Bod\u00f8/Glimt.\nSempre nel corso del 1999, pass\u00f2 al Lillestr\u00f8m. Il debutto con questa maglia fu datato 16 giugno, quando fu schierato titolare nel successo per 4-1 sul V\u00e5lerenga. L'8 agosto dello stesso anno, segn\u00f2 la prima rete nella massima divisione norvegese, nella sconfitta per 1-2 contro l'Odd Grenland.\nNel 2000, Wiss pass\u00f2 al Moss. Il primo incontro con questa maglia lo disput\u00f2 il 9 aprile, nel pareggio a reti inviolate contro l'Odd Grenland. Il 16 aprile realizz\u00f2 il primo gol per il Moss, nel pareggio per 1-1 in casa dello Start.\nWiss lasci\u00f2 poi la Norvegia e si accord\u00f2 con gli inglesi dello Stockport County, formazione militante nella First Division. Il primo incontro con questa casacca lo gioc\u00f2 il 12 agosto 2000, sostituendo Fredrik Bryngelsson nel successo per 1-3 sul Gillingham. Il 21 ottobre firm\u00f2 la prima marcatura, nel 4-3 inflitto al Bolton.\nPass\u00f2 poi agli scozzesi dell', per cui esord\u00ec il 23 gennaio 2002, quando sostitu\u00ec Derek Townsley nella sconfitta per 3-4 contro l'Aberdeen. Nel 2005, torn\u00f2 in patria, dove chiuse la carriera con il Tampere United, nel 2007.\nNazionale.\nWiss conta 45 presenze e 3 reti per la .\nAllenatore.\nIl 29 ottobre 2010, fu annunciato che Wiss sarebbe stato il successore di Ari Hjelm sulla panchina del Tampere United. Firm\u00f2 un contratto biennale, con opzione per altre due stagioni, nello stesso giorno."}
{"id": "3773931", "revid": "2014155", "url": "https://it.wikipedia.org/wiki?curid=3773931", "title": "Marco Annio Vero (console 97)", "text": "Biografia e vicende familiari.\nNato a Italica (vicino all'odierna Siviglia, in Andalusia, Spagna), discendeva da una famiglia insediata nella Betica, a Ucubi (l'odierna Espejo), nei pressi di \"Corduba\" (l'odierna Cordova), e arricchitasi con la produzione e il commercio dell'olio d'oliva. Era figlio di un omonimo Marco Annio Vero Minor (o \"Marcus Annius Verus Annius\"), un \"Patricius\" che aveva raggiunto la Pretura. \nSpos\u00f2 Rupilia Faustina, da cui ebbe tre figli:\nAlla morte del figlio Annio Vero, probabilmente nel 124, adott\u00f2 i figli di quest'ultimo: Marco Aurelio e sua sorella Annia Cornificia Faustina.\nMor\u00ec nel 138, forse all'et\u00e0 di 88 anni, a Selinus in Cilicia (odierna Turchia).\nCarriera politica.\nFu \"praefectus Urbi\" e fu nominato patrizio durante la censura degli imperatori Vespasiano e Tito. Ricopr\u00ec il consolato tre volte: fu console suffetto nel 97 d.C., e console ordinario nel 121 e nel 126."}
{"id": "3773935", "revid": "287204", "url": "https://it.wikipedia.org/wiki?curid=3773935", "title": "Jos\u00e8 Percudani", "text": ""}
{"id": "3773936", "revid": "287204", "url": "https://it.wikipedia.org/wiki?curid=3773936", "title": "Jose Percudani", "text": ""}
{"id": "3773937", "revid": "287204", "url": "https://it.wikipedia.org/wiki?curid=3773937", "title": "Matias Perez Garcia", "text": ""}
{"id": "3773939", "revid": "481666", "url": "https://it.wikipedia.org/wiki?curid=3773939", "title": "Strongheart the Dog", "text": ""}
{"id": "3773940", "revid": "287204", "url": "https://it.wikipedia.org/wiki?curid=3773940", "title": "Alfredo Perez", "text": ""}
{"id": "3773957", "revid": "287204", "url": "https://it.wikipedia.org/wiki?curid=3773957", "title": "Hugo Perez", "text": ""}
{"id": "3773958", "revid": "287204", "url": "https://it.wikipedia.org/wiki?curid=3773958", "title": "Jose Alberto Perez", "text": ""}
{"id": "3773959", "revid": "287204", "url": "https://it.wikipedia.org/wiki?curid=3773959", "title": "Guido Hernan Pizarro", "text": ""}
{"id": "3773960", "revid": "287204", "url": "https://it.wikipedia.org/wiki?curid=3773960", "title": "Ren\u00e8 Pontoni", "text": ""}
{"id": "3773961", "revid": "287204", "url": "https://it.wikipedia.org/wiki?curid=3773961", "title": "Rene Pontoni", "text": ""}
{"id": "3773962", "revid": "287204", "url": "https://it.wikipedia.org/wiki?curid=3773962", "title": "Jos\u00e8 Ponzinibio", "text": ""}
{"id": "3773963", "revid": "287204", "url": "https://it.wikipedia.org/wiki?curid=3773963", "title": "Jose Ponzinibio", "text": ""}
{"id": "3773964", "revid": "287204", "url": "https://it.wikipedia.org/wiki?curid=3773964", "title": "Jos\u00e8 Poy", "text": ""}
{"id": "3773965", "revid": "287204", "url": "https://it.wikipedia.org/wiki?curid=3773965", "title": "Jose Poy", "text": ""}
{"id": "3773966", "revid": "287204", "url": "https://it.wikipedia.org/wiki?curid=3773966", "title": "Sebastian Prediguer", "text": ""}
{"id": "3773967", "revid": "287204", "url": "https://it.wikipedia.org/wiki?curid=3773967", "title": "Raul Paez", "text": ""}
{"id": "3773968", "revid": "287204", "url": "https://it.wikipedia.org/wiki?curid=3773968", "title": "Raul Alberto Paez", "text": ""}
{"id": "3773969", "revid": "287204", "url": "https://it.wikipedia.org/wiki?curid=3773969", "title": "Ismael Quilez", "text": ""}
{"id": "3773970", "revid": "287204", "url": "https://it.wikipedia.org/wiki?curid=3773970", "title": "Jose Ramos Delgado", "text": ""}
{"id": "3773971", "revid": "47767", "url": "https://it.wikipedia.org/wiki?curid=3773971", "title": "Jos\u00e8 Ramos", "text": ""}
{"id": "3773973", "revid": "47767", "url": "https://it.wikipedia.org/wiki?curid=3773973", "title": "Jose Ramos", "text": ""}
{"id": "3773974", "revid": "52122", "url": "https://it.wikipedia.org/wiki?curid=3773974", "title": "Medaglia d'oro al merito partigiano", "text": ""}
{"id": "3773975", "revid": "767487", "url": "https://it.wikipedia.org/wiki?curid=3773975", "title": "Il diritto di mentire", "text": "Il diritto di mentire (\"The Right to Lie\") \u00e8 un film muto del 1919 diretto da Edwin Carewe.\nProduzione.\nIl film fu prodotto dalla Albert Capellani Productions.\nDistribuzione.\nDistribuito dalla Path\u00e9 Exchange, il film usc\u00ec nelle sale cinematografiche statunitensi il 22 novembre 1919. In Italia venne distribuito dal \"Sindacato col.le italiano\" tra il 1921 e il 1922.\nCensura.\nNella versione italiana venne eliminata la scena in cui Austin viene condotta alla sedia elettrica."}
{"id": "3773981", "revid": "767487", "url": "https://it.wikipedia.org/wiki?curid=3773981", "title": "Gomarismo", "text": "Il gomarismo \u00e8 un sistema teologico interno al calvinismo che si ispira all'insegnamento di Franciscus Gomarus, il quale sosteneva che Dio avesse deciso il destino di ciascun essere umano ancor prima della cacciata di Adamo ed Eva dal Giardino dell'Eden. Questa posizione, detta \"supralapsarianista\" (dal latino \"supra\", \"prima\" del peccato originale, e \"lapsus\", \"caduta\"), era intesa a giustificare la natura onnisciente di Dio.\nIl Sinodo di Dordrecht, convocato a seguito della frattura causata dalla dottrina arminiana, si concluse con la condanna di quest'ultima e a favore dei gomaristi."}
{"id": "3773983", "revid": "438678", "url": "https://it.wikipedia.org/wiki?curid=3773983", "title": "Societ\u00e0 Sportiva Juve Stabia 2003-2004", "text": "Questa voce raccoglie le informazioni riguardanti la Societ\u00e0 Sportiva Juve Stabia nelle competizioni ufficiali della stagione 2003-2004.\nStagione.\nNella stagione 2003-2004 la Juve Stabia \u00e8 giunta al 1\u00ba posto nel campionato di Serie D girone G. Viene promossa, cos\u00ec al campionato di Serie C2 per l'anno successivo. Inoltre vince la Coppa Italia Dilettanti nello stesso anno."}
{"id": "3773991", "revid": "481666", "url": "https://it.wikipedia.org/wiki?curid=3773991", "title": "Edwin Carewe", "text": "Biografia.\nNato nel Texas, Jay Fox, dopo un periodo di studi universitari, intraprese la carriera teatrale, aggregandosi a compagnie di giro. Giunto a New York, divent\u00f2 membro della Dearborn Stock Company.\nIl suo debutto cinematografico risale al 1912. Cambiato il nome in Edwin Carewe, gir\u00f2 numerosi film a un rullo per la Lubin Manufacturing Company dove fu diretto spesso da George Nichols. In totale, dal 1912 al 1916, appare come attore nel cast di 37 pellicole.\nNel 1914, pass\u00f2 dietro alla macchina da presa, dirigendo film per la Metro Pictures Corporation e la First National. Negli ultimi anni del muto, infil\u00f2 una serie di successi, scoprendo il fascino di Dolores del R\u00edo, una bellezza latina di grande avvenenza: la giovane messicana divenne l'amante di Carewe che la diresse in sette pellicole che la lanciarono come diva. Quando i due si lasciarono, il regista dovette anche cimentarsi con i problemi che gli provoc\u00f2 l'avvento del sonoro che si stava affermando in quegli anni.\nNella sua carriera, si contano 57 regie. Nonostante il buon livello dei suoi film muti, all'avvento del cinema parlato, Carewe non si trov\u00f2 a proprio agio con la nuova tecnica: tentando di adeguarsi, gir\u00f2 il remake della sua versione cinematografica di \"Resurrezione\" dal romanzo di Lev Tolstoj, quello che era stato uno dei suoi film migliori con Dolores Del Rio. Diresse \"Resurrection\", rimpiazzando Del Rio con un'altra bellezza messicana, Lupe V\u00e9lez. Ma non riusc\u00ec a ripetersi e il parlato segn\u00f2 la fine della sua carriera. Dopo qualche tentativo, lasci\u00f2 il cinema nel 1934."}
{"id": "3773995", "revid": "46931", "url": "https://it.wikipedia.org/wiki?curid=3773995", "title": "Jack Benny Show", "text": ""}
{"id": "3773998", "revid": "46931", "url": "https://it.wikipedia.org/wiki?curid=3773998", "title": "The Lucky Strike Program", "text": ""}
{"id": "3773999", "revid": "1782831", "url": "https://it.wikipedia.org/wiki?curid=3773999", "title": "Kurumuny", "text": "Kurumuny \u00e8 una casa editrice italiana, operante dal 2001, con sede a Calimera in Puglia, specializzata in particolare in pubblicazioni di carattere multimediale riguardanti la storia, la cultura e la musica del Salento.\nStoria.\nFu fondata dall'etnomusicologo Luigi Chiriatti.\nKurumuny \u00e8 il nome griko che indica il germoglio dell'albero d'ulivo.\nDal 2010 aderisce all'Associazione Pugliese Editori.\nPubblicazioni.\nLa casa editrice si caratterizza per una produzione legata al territorio, con una documentazione audio e video della storia orale e dell'immaginario collettivo collegato a riti e miti del Salento, la cultura orale del territorio come quello della Grec\u00eca e della terra salentina, in relazione con vicende nazionali.\nI volumi sono accompagnati da DVD con documentari video oppure da CD con documenti sonori, prevalentemente canti tradizionali.\nLa Kurumuny nel 2012 ha anche pubblicato delle carte da gioco ispirate alla storia e la societ\u00e0 del Salento.\nNon mancano tuttavia pubblicazioni di carattere letterario.\nCollaboratori.\nFra gli autori che hanno collaborato con la casa editrici si possono citare Antonio Verri (\"Il pane sotto la neve\", 2003), Aldo De Jaco (\"C'era una volta\" - poesia come memoria, 2003).\nAttivit\u00e0.\nLa casa editrice collabora all'organizzazione a Martano della Festa del 1\u00ba maggio e la rassegna \"Luoghi - Non Luoghi\", nonch\u00e9 a attivit\u00e0 collegate alla Notte della Taranta."}
{"id": "3774000", "revid": "133557", "url": "https://it.wikipedia.org/wiki?curid=3774000", "title": "Lavoratori della conoscenza", "text": ""}
{"id": "3774001", "revid": "3791", "url": "https://it.wikipedia.org/wiki?curid=3774001", "title": "Peter Biron", "text": ""}
{"id": "3774003", "revid": "133557", "url": "https://it.wikipedia.org/wiki?curid=3774003", "title": "Knowledge worker", "text": ""}
{"id": "3774005", "revid": "684805", "url": "https://it.wikipedia.org/wiki?curid=3774005", "title": "Biotipo costituzionale (Jean Vague)", "text": ""}
{"id": "3774006", "revid": "1745361", "url": "https://it.wikipedia.org/wiki?curid=3774006", "title": "Androide (biotipo costituzionale)", "text": ""}
{"id": "3774007", "revid": "1745361", "url": "https://it.wikipedia.org/wiki?curid=3774007", "title": "Ginoide (biotipo costituzionale)", "text": ""}
{"id": "3774008", "revid": "1971044", "url": "https://it.wikipedia.org/wiki?curid=3774008", "title": "Miglior interpretazione solista di musica classica con orchestra (Grammy)", "text": "Il Grammy Award per la Miglior interpretazione solista di musica classica con orchestra \u00e8 stato assegnato dal 1959 al 2011. Dal 1967 al 1971 e nel 1987 il premio fu associato al Best Instrumental Soloist Performance (without orchestra) e fu assegnato come Grammy Award for Best Classical Performance - Instrumental Soloist or Soloists (with or without orchestra).\nIl premio ha subito alcuni cambi di nome nel tempo:\nIl premio \u00e8 stato interrotto nel 2012 per via di una revisione delle categorie stesse del Grammy. Dal 2012, questa categoria si fonder\u00e0 con la categoria Best Instrumental Soloist Performance (Without Orchestra) per formare la nuova categoria Best Classical Instrumental Solo. Questo \u00e8 fondamentalmente un ritorno alle categorie esistenti dal 1967 al 1971.\nGli anni si riferiscono agli anni in cui il Grammy Award \u00e8 stato presentato per i lavori effettuati nell'anno precedente."}
{"id": "3774011", "revid": "339392", "url": "https://it.wikipedia.org/wiki?curid=3774011", "title": "Obesit\u00e0 androide", "text": ""}
{"id": "3774012", "revid": "339392", "url": "https://it.wikipedia.org/wiki?curid=3774012", "title": "Obesit\u00e0 ginoide", "text": ""}
{"id": "3774013", "revid": "599013", "url": "https://it.wikipedia.org/wiki?curid=3774013", "title": "Francesc Calvet", "text": ""}
{"id": "3774016", "revid": "1543377", "url": "https://it.wikipedia.org/wiki?curid=3774016", "title": "Best Classical Instrumental Solo", "text": "Il Grammy Award per Best Classical Instrumental Solo \u00e8 un premio assegnato a partire dal 2012 all'annuale cerimonia dei Grammy Awards.\nViene assegnato all'esecutore e all'eventuale direttore d'orchestra della miglior interpretazione solistica strumentale di musica classica dell'anno. Unisce le vecchie categorie Grammy Award for Best Instrumental Soloist(s) Performance (with orchestra) e Best Instrumental Soloist Performance (without orchestra).\nLa ristrutturazione di queste categorie \u00e8 stata adoperata da Recording Academy's con l'intento di diminuire la lista dei premi e delle categorie."}
