{"id": "3707189", "revid": "322321", "url": "https://it.wikipedia.org/wiki?curid=3707189", "title": "Diocesi di Caloe", "text": "La diocesi di Caloe (in latino: \"Dioecesis Calo\u00ebna\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nCaloe, identificabile con Keles (Geles) nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nIl primo vescovo conosciuto di Caloe \u00e8 Afobio, che partecip\u00f2 al concilio di Efeso del 431. Un'iscrizione trovata a Filadelfia di Lidia riporta il nome di Teodoro, attribuito alla sede di Caloe; il formulario utilizzato appartiene al V/VI secolo, datazione che, in mancanza di una riproduzione dell'iscrizione, risulta puramente ipotetica. Gregorio prese parte al cosiddetto \"concilio in Trullo\" del 692. Teofane assistette al secondo concilio di Nicea del 787.\nNel secondo millennio sono noti tre vescovi di Caloe. La sigillografia ha restituito il nome del vescovo Giovanni, il cui sigillo \u00e8 datato alla seconda met\u00e0 dell'XI secolo. Leone prese parte al sinodo celebrato ad Efeso nel 1167. Il vescovo Teodoro fu tra i partecipanti dei sinodi di Efeso nel 1216 e nel 1230.\nDal XIX secolo Caloe \u00e8 annoverata tra le sedi vescovili titolari della Chiesa cattolica; la sede \u00e8 vacante dal 26 giugno 1970."}
{"id": "3707190", "revid": "287204", "url": "https://it.wikipedia.org/wiki?curid=3707190", "title": "Ernest Feydeau", "text": "Biografia.\nFiglio di un ufficiale napoleonico, spos\u00f2 nel 1847 Agn\u00e8s-Octavie Blanqui, figlia del noto rivoluzionario, la quale mor\u00ec nel 1859 e Feydeau si rispos\u00f2 con una donna \u00abgalante\u00bb, L\u00e9ocadie Bogaslawa Zelewska, nipote del visconte di Calonne. Durante il loro matrimonio nacquero Georges (1862-1921), futuro commediografo di successo, e Valentine, nel 1866. Sembra che il padre naturale dei suoi figli fosse in realt\u00e0 il duca de Morny.\nErnest Feydeau ha legato la sua fama ai romanzi \"Fanny\", un'analisi della gelosia, e \"Souvenirs d'une cocodette, \u00e9crits par elle-m\u00eame\", pubblicato postumo, che fecero scandalo. Descrisse anche i costumi delle popolazioni arabe colonizzate, secondo il gusto orientalizzante allora in voga.\nMor\u00ec nel 1873 e fu sepolto nel cimitero di Montmartre. La vedova si rispos\u00f2 nel 1876 con Henry Fouquier."}
{"id": "3707191", "revid": "322321", "url": "https://it.wikipedia.org/wiki?curid=3707191", "title": "Diocesi di Cime", "text": "La diocesi di Cime (in latino: \"Dioecesis Cymaea\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nCime, identificabile con il villaggio di Namurtkoy presso Alia\u011fa nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nDiversi sono i vescovi noti di questa antica sede. Il primo \u00e8 Massimo, che prese parte al concilio di Efeso (431). Crisogono non fu presente al concilio di Calcedonia del 451, ma nell'ultima sessione fu rappresentato dal suo metropolita, Stefano di Efeso, il quale firm\u00f2 gli atti per Crisogono tramite Esperio di Pitane. Mattia partecip\u00f2 al sinodo riunito a Costantinopoli nel 536 dal patriarca Mena per condannare Severo di Antiochia e i suoi sostenitori, l'ex patriarca Antimo, il monaco siriano Zoora e Pietro di Apamea.\nAl concilio di Costantinopoli del 553 intervenne il vescovo Anatolio. Durante il concilio fu incaricato, assieme a Teodoro di Limira e Diogeniano di Sozopoli, di convincere quattro vescovi che soggiornavano nella capitale di recarsi al concilio; al suo ritorno, Anatolio dichiar\u00f2 di aver fatto visita a Sabiniano di Zapara, ma di non essere riuscito a farlo venire al concilio. Il vescovo Stratonico partecip\u00f2 al concilio di Nicea del 787.\nLa sigillografia ha restituito i nomi di due vescovi, Filoteo, il cui sigillo \u00e8 attribuibile al X-XI secolo, e Teodoro, vissuto nell'XI secolo.\nDal XIX secolo Cime \u00e8 annoverata tra le sedi vescovili titolari della Chiesa cattolica; la sede \u00e8 vacante dal 9 febbraio 1994."}
{"id": "3707196", "revid": "256896", "url": "https://it.wikipedia.org/wiki?curid=3707196", "title": "FNOVI", "text": ""}
{"id": "3707197", "revid": "322321", "url": "https://it.wikipedia.org/wiki?curid=3707197", "title": "Diocesi di Colofone", "text": "La diocesi di Colofone (in latino: \"Dioecesis Colophoniensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nColofone, identificabile con le rovine di Devgirmendere nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nSecondo la tradizione cristiana greca, che ha la sua origine nello pseudo Doroteo di Tiro e che non merita alcun credito, i primi due vescovi di Colofone sarebbero stati S\u00f2stene e Tichico, menzionati nel Nuovo Testamento, rispettivamente nella prima lettera ai Corinzi () e nella lettera a Tito ().\nDi questa diocesi si conoscono i nomi di due vescovi. Eutalio prese parte al concilio di Efeso del 431. Alessandro non fu presente al concilio di Calcedonia del 451, ma nell'ultima sessione fu rappresentato dal suo metropolita, Stefano di Efeso, il quale firm\u00f2 gli atti per Alessandro tramite Esperio di Pitane. Altri due vescovi anonimi sono riconducibili a due iscrizioni, la prima databile al VI secolo e la seconda tra il 959 e il 960.\nDal XVIII secolo Colofone \u00e8 annoverata tra le sedi vescovili titolari della Chiesa cattolica; la sede \u00e8 vacante dal 27 agosto 1973."}
{"id": "3707199", "revid": "44171438", "url": "https://it.wikipedia.org/wiki?curid=3707199", "title": "The C Programming Language", "text": ""}
{"id": "3707200", "revid": "92723", "url": "https://it.wikipedia.org/wiki?curid=3707200", "title": "Diocesi di Balbura", "text": "La diocesi di Balbura (in latino: \"Dioecesis Balburensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nBalbura, identificabile con Katara nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nSono tre i vescovi conosciuti di questa antica sede episcopale. Filippo prese parte al concilio di Calcedonia nel 451. Nicola sottoscrisse nel 458 la lettera dei vescovi della Licia all'imperatore Leone dopo la morte del patriarca Proterio di Alessandria. Giovanni prese parte al concilio di Costantinopoli dell'879-880 che riabilit\u00f2 il patriarca Fozio.\nA questa diocesi Le Quien assegna anche il vescovo Ermeo, che partecip\u00f2 al concilio di Costantinopoli del 381. Tuttavia, a causa di un'errata trasmissione testuale, questo vescovo \u00e8 da attribuire alla diocesi di Bubon, e non di Balbura.\nDal 1933 Balbura \u00e8 annoverata tra le sedi vescovili titolari della Chiesa cattolica; la sede \u00e8 vacante dal 6 marzo 1969. Finora il titolo \u00e8 stato assegnato a due vescovi: Guillaume Schoemaker, vicario apostolico di Purwokerto in Indonesia; e Placidus Gervasius Nkalanga, vescovo ausiliare di Bukoba in Tanzania."}
{"id": "3707201", "revid": "92723", "url": "https://it.wikipedia.org/wiki?curid=3707201", "title": "Diocesi di Bubon", "text": "La diocesi di Bubon (in latino: \"Dioecesis Bubonensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nBubon, identificabile con le rovine nei pressi di \u0130becik nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al X secolo. Nelle \"Notitiae\" non appare mai la forma Bubon, ma quelle di Bobos o di Sophianopoli.\nSono due i vescovi attribuibili a Bubon. Ermaio (Ermeo o Hermes) prese parte al primo concilio di Costantinopoli nel 381. Romano intervenne al concilio di Calcedonia nel 451 e sottoscrisse nel 458, tramite il prete Gelasio, la lettera dei vescovi della Licia all'imperatore Leone I dopo l'uccisione del patriarca alessandrino Proterio.\nDal 1933 Bubon \u00e8 annoverata tra le sedi vescovili titolari della Chiesa cattolica; il titolo finora non \u00e8 stato assegnato."}
{"id": "3707204", "revid": "287204", "url": "https://it.wikipedia.org/wiki?curid=3707204", "title": "Atletica leggera ai V Giochi mondiali militari", "text": "Ai V Giochi mondiali militari di Rio de Janeiro nel 2011 vennero assegnati 35 titoli in gare di atletica leggera, di cui 20 maschili e 1 femminili.\nLe gare di atletica leggera ai V Giochi mondiali militari hanno avuto luogo dal 17 al 23 luglio 2011 presso l'Est\u00e1dio Ol\u00edmpico Jo\u00e3o Havelange di Rio de Janeiro. Le gare di maratona si svolsero in concomitanza con l'annuale maratona di Rio de Janeiro il 17 luglio, mentre gli eventi su pista si svolsero tra il 19 e il 23 luglio.\nIl paese ospitante, il Brasile, si posizion\u00f2 in testa al medagliere dei Giochi con ben 14 medaglie, di cui 14 d'oro. Al secondo posto di classific\u00f2 il Kenya, con 6 ori per un totale di 15 medaglie. 26 paesi guadagnarono almeno una medaglia dei Giochi.\nIn questa edizione dei Giochi \u00e8 tornata la maratona, dopo che era stata tolta dal programma nel 2007, ma non si svolsero le gare di marcia e il decathlon. Nonostante l'aumento delle specialit\u00e0 femminili, si ebbero solo 3 femminili.\nDurante questa edizione dei Giochi mondiali militari sono stati infranti ben 10 record dei giochi, 5 maschili e 5 femminili, oltre a 3 record nazionali (quello iraniano dei 400 m maschili, quello eritreo degli 800 m maschili e quello indonesiano dei 5000 m maschili)."}
{"id": "3707208", "revid": "92723", "url": "https://it.wikipedia.org/wiki?curid=3707208", "title": "Diocesi di Calinda", "text": "La diocesi di Calinda (in latino: \"Dioecesis Calyndensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nCalinda, identificabile con Kozpinar, distretto di Dalaman, nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi non \u00e8 menzionata in nessuna \"Notitia Episcopatuum\" del patriarcato, indizio di una sua prematura scomparsa. Le Quien assegna a questa diocesi il vescovo Leonzio, il quale tuttavia potrebbe non appartenere a Calinda, ma a Candiba. Infatti, nel 458 il presbitero Timasio sottoscrisse al posto del suo vescovo \"Leontii Catateni\" la lettera dei vescovi della Licia all'imperatore Leone dopo l'omicidio del patriarca Proterio di Alessandria. Il termine \"Catateni\" \u00e8 stato interpretato come una forma corrotta per Candadeni, che corrisponde alla sede di Candiba; secondo Destephen tuttavia, l'attribuzione di Leonzio a questa diocesi \u00e8 solo ipotetica.\nDal XIX secolo Calinda \u00e8 annoverata tra le sedi vescovili titolari della Chiesa cattolica; la sede \u00e8 vacante dal 4 giugno 1971. Il suo ultimo titolare \u00e8 stato Warren Louis Boudreaux, vescovo ausiliare di Lafayette."}
{"id": "3707209", "revid": "267975", "url": "https://it.wikipedia.org/wiki?curid=3707209", "title": "Diocesi di Candiba", "text": "La diocesi di Candiba (in latino: \"Dioecesis Candybensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nCandiba, identificabile con le rovine nei pressi del villaggio di \u00c7ataloluk nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli dall'VIII al XII secolo.\nSono tre i vescovi attribuiti a quest'antica sede vescovile. Nel 458 il presbitero Timasio sottoscrisse al posto del suo vescovo \"Leontii Catateni\" la lettera dei vescovi della Licia all'imperatore Leone dopo la morte del patriarca Proterio di Alessandria. Il termine \"Catateni\" \u00e8 stato interpretato come una forma corrotta per Candadeni, che corrisponde alla sede di Candiba; secondo Destephen, l'attribuzione di Leonzio alla sede di Candiba \u00e8 solo ipotetica. Gli altri due vescovi sono Costantino, che prese parte al secondo concilio di Nicea del 787; e Basilio, che partecip\u00f2 al concilio di Costantinopoli dell'879-880 che riabilit\u00f2 il patriarca Fozio.\nDal 1933 Candiba \u00e8 annoverata tra le sedi vescovili titolari della Chiesa cattolica; la sede \u00e8 vacante dal 20 ottobre 1966. Il suo ultimo titolare \u00e8 stato Gerald Francis O'Keefe, vescovo ausiliare di Saint Paul in Minnesota."}
{"id": "3707213", "revid": "92723", "url": "https://it.wikipedia.org/wiki?curid=3707213", "title": "Diocesi di Cauno", "text": "La diocesi di Cauno (in latino: \"Dioecesis Cauniensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nCauno, identificabile con le rovine nei pressi di Dalyan nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nSono noti cinque vescovi di questa antica sede episcopale. Basilio figura tra i vescovi che presero parte al concilio di Seleucia del 359; il suo nome si trova tra i firmatari di una professione di fede, di tendenza ariana moderata, redatta dai sostenitori di Acacio di Cesarea. Antipatre partecip\u00f2 al concilio di Calcedonia del 451. Ebbe probabilmente come successore Nicola, che sottoscrisse nel 458 la lettera dei vescovi della Licia all'imperatore Leone I dopo l'uccisione del patriarca alessandrino Proterio. Stefano figura tra i padri che presero parte al secondo concilio di Nicea nel 787. L'ultimo vescovo conosciuto \u00e8 Michele, che con il nome di \"vescovo di Agiopoli\", partecip\u00f2 al concilio di Costantinopoli dell'879-880 che riabilit\u00f2 il patriarca Fozio.\nDal XIX secolo Cauno \u00e8 annoverata tra le sedi vescovili titolari della Chiesa cattolica; la sede \u00e8 vacante dal 17 settembre 1972. Gli unici suoi titolari sono stati Juvencio Joan Hospital de la Puebla, vicario apostolico dell'Hunan settentrionale, in Cina, oggi diocesi di Changde; e Angelo Barbisotti, vicario apostolico di Esmeraldas in Ecuador."}
{"id": "3707215", "revid": "92723", "url": "https://it.wikipedia.org/wiki?curid=3707215", "title": "Diocesi di Ciane", "text": "La diocesi di Ciane (in latino: \"Dioecesis Cyanitana\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nCiane, identificabile con Yavu nel distretto di Demre in Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo. Tuttavia nella sua opera \"Oriens christianus\", Michel Le Quien non registra alcun vescovo.\nSono due i vescovi attribuibili a questa antica sede vescovile. Sinesio \u00e8 menzionato nella dedica di un santuario consacrato alla Vergine Maria, databile tra V e VI secolo e scoperta nei resti di una basilica bizantina di Ciane. Daniele partecip\u00f2 al concilio di Costantinopoli dell'879-880 che riabilit\u00f2 il patriarca Fozio.\nDal 1933 Ciane \u00e8 annoverata tra le sedi vescovili titolari della Chiesa cattolica; la sede \u00e8 vacante dal 1\u00ba novembre 1982. Il suo unico titolare \u00e8 stato il missionario verbita Vito Chang Tso-huan, gi\u00e0 vescovo di Xinyang in Cina."}
{"id": "3707217", "revid": "92723", "url": "https://it.wikipedia.org/wiki?curid=3707217", "title": "Diocesi di Coma", "text": "La diocesi di Coma (in latino: \"Dioecesis Chomatitana\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nComa, identificabile con Hac\u0131musalar nel distretto di Elmal\u0131 in Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nTre sono i vescovi noti di questa antica sede episcopale. Pionio prese parte al primo concilio di Costantinopoli nel 381. Eudossio prese parte al concilio di Efeso nel 431, durante il quale ebbe un ruolo di una certa importanza, quando fece parte di una delegazione inviata per ordinare a Giovanni di Antiochia di comparire davanti all'assemblea conciliare. Eudossio fu presente anche al concilio di Calcedonia del 451, dove sembra sia arrivato in ritardo, mancando il suo nome nella lista delle presenze delle due prime sessioni. Infine il nome di Eudossio figura tra le sottoscrizioni della lettera che i vescovi della Licia inviarono nel 458 all'imperatore Leone I dopo l'uccisione del patriarca alessandrino Proterio. L'ultimo vescovo noto \u00e8 Nicola, che assistette al concilio di Costantinopoli dell'879-880 che riabilit\u00f2 il patriarca Fozio.\nDal 1933 Coma \u00e8 annoverata tra le sedi vescovili titolari della Chiesa cattolica; la sede \u00e8 vacante dal 22 settembre 1978. Il suo ultimo titolare \u00e8 stato Joseph Arthur Costello, vescovo ausiliare di Newark."}
{"id": "3707218", "revid": "92723", "url": "https://it.wikipedia.org/wiki?curid=3707218", "title": "Diocesi di Comba", "text": "La diocesi di Comba (in latino: \"Dioecesis Combensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nComba, identificabile con G\u00f6mile Kalesi nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli dal VII al XII secolo.\nLa sede sembra essere tardiva, poich\u00e9 nessuno dei suoi vescovi \u00e8 menzionato nelle fonti letterarie, soprattutto quelle conciliari, dal IV al VII secolo. Il primo vescovo conosciuto \u00e8 Macedone (\"Mak\u00e9don\"), il cui nome appare in un'iscrizione, databile al V secolo/VI secolo, scoperta nel sito di Comba. Dei vescovi riportati da Le Quien, appartenevano certamente alla sede di Comba Costantino I, che prese parte al secondo concilio di Nicea nel 787; e Costantino II, che fu tra i padri del concilio di Costantinopoli dell'879-880 che riabilit\u00f2 il patriarca Fozio.\nA questi, Le Quien aggiunge anche il vescovo Giovanni, che partecip\u00f2 al concilio Quinisesto del 692. Tuttavia nell'edizione critica dei canoni e delle sottoscrizioni di questo concilio non risulta nessun vescovo di Comba.\nDal 1933 Comba \u00e8 annoverata tra le sedi vescovili titolari della Chiesa cattolica; la sede \u00e8 vacante dal 18 dicembre 1984. Finora unico titolare \u00e8 stato il cappuccino Tarcisius Henricus Josephus van Valenberg, vicario apostolico del Borneo Olandese, oggi arcidiocesi di Pontianak in Indonesia."}
{"id": "3707223", "revid": "267975", "url": "https://it.wikipedia.org/wiki?curid=3707223", "title": "Diocesi di Coridala", "text": "La diocesi di Coridala (in latino: \"Dioecesis Corydalensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nCoridala, identificabile con le rovine nei pressi di Hacivelar nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nSono noti diversi vescovi di quest'antica sede episcopale. Alessandro \u00e8 menzionato in una lettera, datata tra il 375 e il 377, che Basilio di Cesarea scrisse ad Anfilochio di Iconio, perch\u00e9 inviasse un proprio uomo di fiducia a verificare l'ortodossia dei vescovi della Licia, tra cui figura anche Alessandro.\nA met\u00e0 del V secolo la sede era occupata dal vescovo Palladio. Questi non prese parte al concilio di Calcedonia del 451; tuttavia, nella solenne sessione del 25 ottobre, alla quale assistette anche l'imperatore Marciano, si fece rappresentare da Eudossio di Coma, che sottoscrisse al suo posto la definizione di fede. Nel 458 il prete Carponas sottoscrisse in sua vece la lettera dei vescovi della provincia di Licia all'imperatore Leone in seguito all'uccisione del patriarca alessandrino Proterio.\nLeone o Leonzio prese parte al secondo concilio di Nicea nel 787. Infine Eustrazio figura tra i padri del concilio di Costantinopoli dell'879-880 che riabilit\u00f2 il patriarca Fozio.\nDal XIX secolo Coridala \u00e8 annoverata tra le sedi vescovili titolari della Chiesa cattolica; la sede \u00e8 vacante dal 18 agosto 1965. Il suo ultimo titolare \u00e8 stato Henry Joseph Th\u00fcnemann, gi\u00e0 vescovo di Keimoes in Sudafrica."}
{"id": "3707225", "revid": "1718925", "url": "https://it.wikipedia.org/wiki?curid=3707225", "title": "Kat\u014d Takaaki", "text": " Durante la sua carriera ricopr\u00ec numerose cariche tra cui quella di primo ministro dell'impero giapponese dal 1924 al 1926.\nBiografia.\nI primi anni.\nNato con il nome di Hattori Sokichi, secondogenito di un samurai, all'et\u00e0 di 13 anni venne adottato da Kat\u014d Bunhei. Frequent\u00f2 l'universit\u00e0 di Tokyo prendendo la laurea ed iniziando a lavorare per la Mitsubishi, fu mandato quasi subito a Londra e al ritorno nel 1885 fece rapidamente carriera nell'azienda, arrivando a sposare la figlia del presidente Yataro Iwasaki nel 1887.\nCarriera politica.\nNel 1887 divenne il segretario del ministro degli esteri \u014ckuma Shigenobu, prendendo parte alla revisione dei trattati ineguali e in seguito ha lavorato per conto del ministero delle finanze.\nDal 1894 al 1899 \u00e8 stato ambasciatore giapponese nel Regno Unito, nel 1900 gli \u00e8 stato affidato il ministero degli esteri da It\u014d Hirobumi, tuttavia il suo governo rimase in carica pochi mesi e nel 1901 Kat\u014d abbandon\u00f2 la carica per poi riprenderla nel 1906, anche stavolta rimase in carica per pochi mesi poich\u00e9 si dimise essendo in contrasto con la nazionalizzazione delle ferrovie e la creazione delle Ferrovie del Governo del Giappone votata dal governo. Tra i due mandati ministeriali fu deputato della Camera dei rappresentanti.\nIn seguito sar\u00e0 nominato nuovamente ambasciatore giapponese nel Regno Unito nel 1908 e ministro degli esterni nel 1913 e nel 1914; fu proprio in questa veste che fu uno dei principali politici che portarono il Giappone ad entrare nella prima guerra mondiale.\nDopo aver lasciato la carica ministeriale diventer\u00e0 un membro della camera alta fino all'11 giugno 1924, quando sar\u00e0 nominato primo ministro. Il 2 agosto 1925 diede le dimissioni ma il principe Hirohito (reggente per conto dell'Imperatore Yoshihito, mentalmente incapace) lo convinse a restare in carica. Mor\u00ec di polmonite mentre era ancora in carica il 28 gennaio 1926 all'et\u00e0 di 66 anni."}
{"id": "3707226", "revid": "1543377", "url": "https://it.wikipedia.org/wiki?curid=3707226", "title": "Coppa CEV 2007-2008 (maschile)", "text": "La Coppa CEV di pallavolo maschile 2007-2008 \u00e8 la 36\u00aa edizione del secondo torneo pallavolistico europeo per importanza dopo la Champions League, la prima con questa denominazione; iniziata il 20 ottobre 2007, si \u00e8 conclusa con la fina-four di Roma, in Italia, il 24 marzo 2008. Alla competizione hanno partecipato 36 squadre e la vittoria finale \u00e8 andata per la prima volta alla M. Roma Volley.\nFormula.\nLe squadre hanno disputato sedicesimi di finale, ottavi di finale, quarti di finale, Challenge Round (a cui si sono aggiunte quattro squadre provenienti dalla Champions League 2007-08) in gare di andata e ritorno, nelle quali per ottenere il passaggio del turno \u00e8 stato necessario vincere entrambi gli incontri, altrimenti veniva giocato un \"Golden set\" per stabilire la formazione qualificata; le vincitrici del Challenge Round hanno acceduto alla Final Four, nella quale le semifinali e le finali sono state giocate in gara unica.\nTorneo.\nFinal Four.\nLa Final Four si \u00e8 disputata a Roma ().\nLe semifinali si sono giocate il 23 marzo, mentre le finali per il terzo e il primo posto il 24 marzo."}
{"id": "3707227", "revid": "92723", "url": "https://it.wikipedia.org/wiki?curid=3707227", "title": "Diocesi di Dioshieron", "text": "La diocesi di Dioshieron (in latino: \"Dioecesis Dioshieritana\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nDioshieron, identificabile con Birgi (Ilicek\u00f6y) nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nDioshieron o Dios Hieron \u00e8 il vecchio nome della citt\u00e0, che ha origine da un antico santuario dedicato a Zeus. Nel VII secolo la citt\u00e0 \u00e8 nota con il nome di Cristopoli (\"Christoupolis\"). Dioshieron \u00e8 chiamata Pirgio (\"Pyrgion\") a partire dalla fine del IX secolo nelle fonti conciliari e dal X secolo nelle \"Notitiae Episcopatuum\" del patriarcato. Le stesse \"Notitiae\" documentano l'esistenza della diocesi, con il nome di Pirgio, fino al XIV secolo.\nJanin assegna a questa diocesi il vescovo Stefano, ignoto a Le Quien, che prese parte al concilio di Efeso nel 431; altri autori attribuiscono invece Stefano alla sede di Teos. Primo vescovo certo di Dioshieron \u00e8 Eustorgio: non fu presente al concilio di Calcedonia del 451, ma nell'ultima sessione fu rappresentato dal suo metropolita, Stefano di Efeso, il quale firm\u00f2 gli atti per Eustorgio tramite Esperio di Pitane.\nNel VII secolo \u00e8 noto il vescovo Zoeto che fu tra i padri del concilio di Costantinopoli del 680/681 e di quello detto \"in Trullo\" (o Quinisesto) del 691/692; Zoeto sottoscrive gli atti come \"vescovo di Cristopoli o Dioshieron\".\nNella seconda met\u00e0 del IX secolo, ai due concili di Costantinopoli dell'869-870 e dell'879-880 che trattarono la questione del patriarca Fozio di Costantinopoli, partecip\u00f2 Stefano, vescovo di Pirgio, nuovo nome della diocesi. Tra XI e XII secolo sono noti altri due vescovi di Pirgio, Niceforo e Leone, grazie all'esistenza dei loro sigilli vescovili. Un anonimo vescovo di Pirgio \u00e8 menzionato nell'epistolario del metropolita efesino Giorgio Tornik\u00e8s nel 1156.\nAll'epoca dell'imperatore Isacco II Angelo (1185-1195), Pirgio fu elevata al rango di sede metropolitana; questa promozione fu tuttavia effimera, perch\u00e9 gi\u00e0 durante il regno di Teodoro I Lascaris (1205-1222) ridivenne semplice diocesi suffraganea di Efeso. Di questo periodo \u00e8 noto il vescovo Costantino Spanopoulos, che prese parte al sinodo celebrato a Efeso nel 1167. Lo stesso prelato \u00e8 documentato in due occasioni, nel 1176 e nel 1191, negli atti del patriarcato di Costantinopoli; nel secondo caso \u00e8 menzionato come metropolita di Pirgio.\nPer il XIII secolo \u00e8 noto il vescovo Nicola, che partecip\u00f2 al sinodo efesino celebrato nel 1230. Pirgio fu nuovamente stabilita come sede metropolitana nel 1342; la diocesi scomparve nel corso del secolo, con la conquista turca della regione.\nDal 1933 Dioshieron \u00e8 annoverata tra le sedi vescovili titolari della Chiesa cattolica; il titolo finora non \u00e8 stato assegnato."}
{"id": "3707230", "revid": "92723", "url": "https://it.wikipedia.org/wiki?curid=3707230", "title": "Diocesi di Ege", "text": "La diocesi di Ege (in latino: \"Dioecesis Aegaea\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nEge, identificabile con Nemrud-Kalesi nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso. La diocesi non \u00e8 menzionata in nessuna delle \"Notitiae Episcopatuum\" del patriarcato.\nIl primo vescovo attribuito a questa antica diocesi \u00e8 Teodoro, il cui nome \u00e8 legato alla leggenda dei Sette dormienti di Efeso. Tra le diverse versioni di questa leggenda, solo la versione di Fozio menziona Teodoro, vescovo di Ege, che all'epoca dell'imperatore Teodosio II (408-450) negava la fede nella risurrezione dei morti attirando a lui un nutrito gruppo di discepoli.\nLe Quien aggiunge Stefano, \"episcopus Gaiopolis Asiae\", presente al concilio di Efeso del 431, la cui sede \u00e8 identificata, ma senza prove giustificate, con la diocesi di Ege. La prosopografia di questo periodo relativa alla diocesi civile di Asia, menziona un solo vescovo di nome Stefano al concilio del 431, ed apparteneva alla diocesi di Teos o a quella di Dioshieron.\nPrimo vescovo certo di Ege \u00e8 Ciriaco, che partecip\u00f2 al \"brigantaggio\" di Efeso del 449 e al concilio di Calcedonia nel 451. Rufino sottoscrisse il decreto sinodale di Gennadio I di Costantinopoli contro i simoniaci nel 459 circa. Al secondo concilio di Nicea del 787 il vescovo era assente e si fece rappresentare da un \"locum tenens\", Costante (o Costantino). Al concilio di Costantinopoli dell'879-880 che riabilit\u00f2 il patriarca Fozio di Costantinopoli partecip\u00f2 il vescovo Menas; incerta \u00e8 tuttavia la sua attribuzione a questa sede o a quella omonima della Cilicia.\nTra XII e XIII secolo vengono attribuiti a Ege altri due vescovi, Giovanni e Giorgio, che presero parte ai sinodi celebrati a Efeso rispettivamente nel 1167 e nel 1230.\nDal XVIII secolo Ege \u00e8 annoverata tra le sedi vescovili titolari della Chiesa cattolica; la sede \u00e8 vacante dal 26 maggio 1978."}
{"id": "3707232", "revid": "322321", "url": "https://it.wikipedia.org/wiki?curid=3707232", "title": "Diocesi di Elea", "text": "La diocesi di Elea (in latino: \"Dioecesis Eleensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nElea, nei pressi di Kilise o Kilisek\u00f6y nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nIl primo vescovo conosciuto di Elea \u00e8 Achilliade, che il 13 agosto 431 sottoscrisse la lettera inviata da una decina di vescovi rimasti a Costantinopoli e impossibilitati a raggiungere il concilio di Efeso. Segue il vescovo Isaia, che partecip\u00f2 al concilio di Calcedonia nel 451. Un terzo vescovo, Olbiano, prese parte al secondo concilio di Nicea nel 787. Controversa \u00e8 l'assegnazione a Elea del vescovo Papas, che sottoscrisse il decreto sinodale di Gennadio I di Costantinopoli contro i simoniaci nel 458 circa; ammesso da Culerrier, in base al decreto pubblicato da Mansi nella \"Sacrorum Conciliorum nova et amplissima collectio\", \u00e8 ignoto a Destephen, per il quale nessun vescovo con questo nome \u00e8 documentato dalla prosopografia della provincia di Asia nel periodo 325-641; anche Le Quien ignora l'esistenza di un vescovo Papas.\nDue testi letterari, la \"Vita\" di san Pietro d'Atroa e una \"Catechesi\" di Teodoro Studita, accennano all'esistenza di due vescovi anonimi di Elea, vissuti rispettivamente verso la met\u00e0 dell'VIII secolo e agli inizi del IX secolo.\nAltri due vescovi sono noti nel XII secolo: Giovanni prese parte al sinodo celebrato ad Efeso nel 1167; Teodolo visse nel XII secolo ed \u00e8 menzionato dal celebre canonista Teodoro Balsamon nel commento al canone 51 degli Apostoli.\nDal XIX secolo Elea \u00e8 annoverata tra le sedi vescovili titolari della Chiesa cattolica; la sede \u00e8 vacante dal 5 novembre 1966."}
{"id": "3707235", "revid": "267975", "url": "https://it.wikipedia.org/wiki?curid=3707235", "title": "Diocesi di Eritre", "text": "La diocesi di Eritre (in latino: \"Dioecesis Erythraea\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nEritre, nei pressi di Ild\u0131r\u0131 nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nDiversi sono i vescovi documentati di questa antica diocesi. Tichico, che nella \"Collectio Vaticana\" \u00e8 chiamato erroneamente Eutichio, partecip\u00f2 al concilio di Efeso nel 431. Draconzio non fu presente al concilio di Calcedonia del 451, ma nell'ultima sessione fu rappresentato dal suo metropolita, Stefano di Efeso, il quale firm\u00f2 gli atti per Draconzio tramite Esperio di Pitane. Teoctisto fu tra i padri del secondo concilio di Costantinopoli nel 553. Eustazio assistette al secondo concilio di Nicea nel 787 e Arsapio al concilio di Costantinopoli dell'869-870 che condann\u00f2 il patriarca Fozio di Costantinopoli.\nLa sigillografia ha restituito il nome del vescovo Michele, vissuto all'inizio dell'XI secolo. Un altro vescovo di nome Michele prese parte al sinodo celebrato ad Efeso nel 1167. Un terzo vescovo di nome Michele visse nel XIII secolo e fu tra i partecipanti dei sinodi di Efeso nel 1216 e nel 1230.\nDal XVIII secolo Eritre \u00e8 annoverata tra le sedi vescovili titolari della Chiesa cattolica; la sede \u00e8 vacante dal 7 luglio 1964. Negli Annuari Pontifici, soprattutto dell'Ottocento, la sede \u00e8 chiamata \"Eritrea\".\nCronotassi.\nVescovi titolari.\nLa seguente cronotassi, stabilita in base alla \"Hierarchia Catholica\" di Konrad Eubel, confonde la serie dei titolari di Eritre con quella di Eritro."}
{"id": "3707236", "revid": "182396", "url": "https://it.wikipedia.org/wiki?curid=3707236", "title": "Duplicarius", "text": ""}
{"id": "3707237", "revid": "92723", "url": "https://it.wikipedia.org/wiki?curid=3707237", "title": "Diocesi di Euaza", "text": "La diocesi di Euaza (in latino: \"Dioecesis Euazsensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nEuaza, nella valle del Caistro nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nIl primo vescovo noto di questa antica sede episcopale \u00e8 Eutropio, che partecip\u00f2 al concilio di Efeso del 431. In epoca incerta, probabilmente dopo la morte di Eutropio, il metropolita Memnone di Efeso nomin\u00f2 contro la sua volont\u00e0 Bassiano, prete di Efeso, per la diocesi di Euaza. Per il suo persistente rifiuto di recarsi nella sua nuova sede, Bassiano venne scomunicato. Questa situazione persistette fino alla morte di Memnone (circa 443); il nuovo metropolita Basilio reintegr\u00f2 Bassiano nella comunione ecclesiastica e nomin\u00f2 un nuovo vescovo per Euaza, probabilmente Olimpio.\nOlimpio \u00e8 documentato in due occasioni, avendo preso parte al cosiddetto \"brigantaggio\" di Efeso nel 449 e al concilio di Calcedonia nel 451, nei quali ebbe una parte significativa. Nel 449 fu tra i pi\u00f9 accesi sostenitori dell'ortodossia del monaco Eutiche e fece parte della delegazione inviata dai padri conciliari per convincere i legati pontifici, Giulio di Pozzuoli e il diacono romano Ilario, ad intervenire al concilio. Nel 451 venne direttamente chiamato in causa nella seduta del 29 ottobre, durante la quale i padri conciliari affrontarono la questione dei due metropoliti efesini in disputa fra loro, Bassiano, l'ex vescovo eletto di Euaza che era diventato metropolita nel 444, e Stefano, che aveva deposto lo stesso Bassiano nel 448, perch\u00e9 aveva occupato la sede di Efeso con la forza. Olimpio, chiamato a dare la sua testimonianza sulla faccenda, conferm\u00f2 le parole di Stefano, e cio\u00e8 che Bassiano era stato intronizzato con la forza e contro le regole canoniche.\nDi Euaza sono noti altri due vescovi, Gregorio, che fu presente al concilio detto \"in Trullo\" del 692; e Nicodemo, che presenzi\u00f2 al secondo concilio di Nicea nel 787.\nNelle fonti letterarie, il nome della sede episcopale non \u00e8 univoco. Nei concili del 431 e del 449 la citt\u00e0 ha il nome di Euaza; nel concilio del 451 si trova la duplice denominazione di Euaza e di Teodosiopoli. Quest'ultimo nome tuttavia non si impose, perch\u00e9 nel Synecdemus (VI secolo) ritorna l'antico nome di Euaza, mentre in tutte le \"Notitiae Episcopatuum\" la diocesi \u00e8 nota come Augaza. Euaza e Augaza si alternano nei concili del 692 e del 787.\nDal 1933 Euaza \u00e8 annoverata tra le sedi vescovili titolari della Chiesa cattolica; il titolo finora non \u00e8 stato assegnato."}
{"id": "3707238", "revid": "182396", "url": "https://it.wikipedia.org/wiki?curid=3707238", "title": "Sesquiplicarius", "text": ""}
{"id": "3707240", "revid": "1226", "url": "https://it.wikipedia.org/wiki?curid=3707240", "title": "A. Merritt", "text": ""}
{"id": "3707245", "revid": "287204", "url": "https://it.wikipedia.org/wiki?curid=3707245", "title": "Hamburger Dom", "text": "Hamburger Dom, o localmente semplicemente Dom, \u00e8 una grande fiera di giostre che si tiene tre volte l'anno nella zona di Heiligengeistfeld nella citt\u00e0 tedesca di Amburgo. La fiera si svolge in primavera, estate ed autunno ed attrae in totale circa dieci milioni di visitatori, risultando la pi\u00f9 grande e pi\u00f9 lunga (91 giorni all'anno) fiera di giostre della Germania.\nStoria.\nLa prima testimonianza di un mercato davanti al Duomo di Amburgo (in tedesco \"Hamburger Dom\") risale al 1329, in principio solo durante il periodo natalizio. A seguito della riforma protestante nel sedicesimo secolo la fiera si tenne anche in altri periodi dell'anno. Dopo la demolizione della cattedrale nel 1807 la fiera si tenne a G\u00e4nsemarkt (letteralmente \"mercato delle oche\") mantenendo il vecchio nome di \"Hamburger Dom\". Dal 1892 la fiera si tiene a Heiligengeistfeld (in italiano Campo dello Spirito Santo). Le tre edizioni annuali prendono rispettivamente il nome di:"}
{"id": "3707247", "revid": "254059", "url": "https://it.wikipedia.org/wiki?curid=3707247", "title": "Rolando Giuseppe dalla Valle", "text": "Figlio del marchese Lelio Vincenzo, fu decurione e sindaco di Casale Monferrato negli anni 1842-1844 e Presidente del Ricovero di mendicit\u00e0 di Torino."}
{"id": "3707249", "revid": "287204", "url": "https://it.wikipedia.org/wiki?curid=3707249", "title": "Kremlin Cup 2011", "text": "La Kremlin Cup 2011 \u00e8 stato un torneo di tennis che si \u00e8 giocato sul cemento indoor. \u00c8 stata la 22\u00aa edizione del torneo maschile che fa parte della categoria ATP World Tour 250 series nell'ambito dell'ATP World Tour 2011 e la 16\u00aa del torneo femminile che fa parte della categoria Premier nell'ambito del WTA Tour 2011. Il torneo si \u00e8 giocato allo Stadio Olimpico di Mosca, in Russia, dal 15 al 23 ottobre 2011.\nPartecipanti ATP.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nPartecipanti WTA.\nAltre partecipanti.\nLe seguenti giocatrici hanno ricevuto una wildcard per il tabellone principale:\nLe seguenti giocatrici sono passate dalle qualificazioni:\nPunti e montepremi.\nIl montepremi complessivo \u00e8 di 1.526.500 $.\nCampioni.\nSingolare maschile.\n Janko Tipsarevi\u0107 ha sconfitto in finale Viktor Troicki per 6-4, 6-2.\nSingolare femminile.\n Dominika Cibulkov\u00e1 ha sconfitto in finale Kaia Kanepi per 3-6, 7-61, 7-5.\nDoppio maschile.\n Franti\u0161ek \u010cerm\u00e1k / Filip Pol\u00e1\u0161ek hanno sconfitto in finale Carlos Berlocq / David Marrero per 6-3, 6-1.\nDoppio femminile.\n Vania King / Jaroslava \u0160vedova hanno sconfitto in finale Anastasija Rodionova / Galina Voskoboeva per 7-63, 6-3."}
{"id": "3707252", "revid": "44172199", "url": "https://it.wikipedia.org/wiki?curid=3707252", "title": "Bergamo Scienza", "text": ""}
{"id": "3707253", "revid": "92723", "url": "https://it.wikipedia.org/wiki?curid=3707253", "title": "Diocesi di Enoanda", "text": "La diocesi di Enoanda (in latino: \"Dioecesis Oenoandensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nEnoanda, identificabile con In\u00e7alilar (Ulu\u00e7a) nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nDiversi sono i vescovi attribuiti a questa antica sede episcopale. Il primo \u00e8 Patrizio, che prese parte al concilio di Costantinopoli nel 381. Cirino sottoscrisse nel 458 la lettera dei vescovi della Licia all'imperatore Leone dopo la morte del patriarca Proterio di Alessandria.\nPalmazio sottoscrisse il 9 settembre 520 la lettera che dieci metropoliti e dieci vescovi, riuniti in sinodo a Costantinopoli, inviarono a papa Ormisda per annunciargli la morte del patriarca Giovanni e l'elezione del suo successore Epifanio, ed esprimere la loro volont\u00e0 di pace per mettere fine allo scisma acaciano.\nPaolo prese parte al sinodo riunito a Costantinopoli nel 536 dal patriarca Mena; pur non apparendo mai nelle liste di presenza del sinodo, il suo nome si trova tra le sottoscrizioni che portarono alla condanna di Severo di Antiochia e dei suoi sostenitori, l'ex patriarca Antimo, il monaco siriano Zoora e Pietro di Apamea.\nGiorgio I fu presente al concilio ecumenico del 680 e al concilio in Trullo del 692. Giorgio II assistette al secondo concilio di Nicea nel 787. Infine Nicola partecip\u00f2 al concilio di Costantinopoli dell'879-880 che riabilit\u00f2 il patriarca Fozio.\nDal 1933 Enoanda \u00e8 annoverata tra le sedi vescovili titolari della Chiesa cattolica; la sede \u00e8 vacante dal 18 dicembre 1965. Finora unico titolare \u00e8 stato Francis Xavier Sanguon Souvannasri, vicario apostolico di Chanthaburi."}
{"id": "3707254", "revid": "44172227", "url": "https://it.wikipedia.org/wiki?curid=3707254", "title": "Bergamo scienza", "text": ""}
{"id": "3707255", "revid": "92723", "url": "https://it.wikipedia.org/wiki?curid=3707255", "title": "Diocesi di Eudocia", "text": "La diocesi di Eudocia (in latino: \"Dioecesis Eudociatensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nEudocia, nei pressi di Makri nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo. Tuttavia un solo vescovo \u00e8 attribuibile a quest'antica sede episcopale, Fozio, che il 20 luglio 518 sottoscrisse la petizione inviata dal sinodo di Costantinopoli al patriarca Giovanni, perch\u00e9 rompesse i suoi legami con Severo di Antiochia e il partito monofisita e ristabilisse la fedecalcedonese.\nA questo vescovo Le Quien aggiunge anche Timoteo, che prese parte al concilio di Efeso del 431, e Zenodoto, che fu tra i padri del concilio di Calcedonia del 451, i quali non furono vescovi di Eudocia, ma rispettivamente di Eudociade in Panfilia e di Telmisso in Licia.\nDal 1933 Eudocia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 3 febbraio 1999. Due sono i vescovi a cui \u00e8 stato assegnato questo titolo: Artur Michael Landgraf, vescovo ausiliare di Bamberga in Germania, e Jan Czerniak, vescovo ausiliare di Gniezno in Polonia."}
{"id": "3707256", "revid": "501405", "url": "https://it.wikipedia.org/wiki?curid=3707256", "title": "Leucopsar", "text": ""}
{"id": "3707257", "revid": "501405", "url": "https://it.wikipedia.org/wiki?curid=3707257", "title": "Storno di Bali", "text": ""}
{"id": "3707259", "revid": "92723", "url": "https://it.wikipedia.org/wiki?curid=3707259", "title": "Kremlin Cup 2011 - Singolare maschile", "text": "Il singolare maschile del Kremlin Cup 2011 \u00e8 stato un torneo di tennis facente parte dell'ATP World Tour 2011.\nIl detentore del titolo era Viktor Troicki ma \u00e8 stato sconfitto in finale da Janko Tipsarevi\u0107 per 6-4, 6-2.\nTeste di serie.\nLe prime quattro teste di serie ricevono un bye per il secondo turno. "}
{"id": "3707260", "revid": "92723", "url": "https://it.wikipedia.org/wiki?curid=3707260", "title": "Diocesi di Faseli", "text": "La diocesi di Faseli (in latino: \"Dioecesis Phaselitana\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nFaseli, identificabile con le rovine nei pressi di Tekirova nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al X secolo.\nSono tre i vescovi noti di quest'antica sede vescovile. Romano prese parte al primo concilio di Costantinopoli nel 381; Fronto partecip\u00f2 al concilio di Calcedonia nel 451. Aristodemo sottoscrisse nel 458 la lettera dei vescovi della Licia all'imperatore Leone dopo la morte del patriarca Proterio di Alessandria. Al secondo concilio di Nicea nel 787 il vescovo era assente, e gli atti conciliari furono sottoscritti, al suo posto, dal diacono Giovanni.\nDal XIX secolo Faseli \u00e8 annoverata tra le sedi vescovili titolari della Chiesa cattolica; la sede \u00e8 vacante dal 27 luglio 1970. Finora l'unico titolare \u00e8 stato Jos\u00e9 Candido Pi\u00f1ol y Batres, gi\u00e0 vescovo di Granada in Nicaragua."}
{"id": "3707261", "revid": "92723", "url": "https://it.wikipedia.org/wiki?curid=3707261", "title": "Diocesi di Fello", "text": "La diocesi di Fello (in latino: \"Dioecesis Phellitana\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nFello, identificabile con le rovine di Philo (\u00c7ukurbey) nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nSono tre i vescovi attribuiti a quest'antica sede episcopale. Lolliano \u00e8 menzionato in una lettera, datata tra il 375 e il 376, che Basilio di Cesarea scrisse ad Anfilochio di Iconio, perch\u00e9 inviasse un proprio uomo di fiducia a verificare l'ortodossia dei vescovi della Licia, tra cui figura anche Lolliano.\nIl vescovo Filippo partecip\u00f2 al secondo concilio di Costantinopoli nel 553, dove \u00e8 documentato in tutte le liste di presenza e nell'ultima sessione del 2 giugno sottoscrisse la condanna dei Tre Capitoli. Alla morte di Nicola di Sion, vescovo di Pinara, il 10 dicembre 564, Filippo di Fello venne incaricato di compiere i riti esequiali.\nIl terzo vescovo conosciuto di Fello \u00e8 Costantino, che prese parte al concilio di Costantinopoli dell'879-880 che riabilit\u00f2 il patriarca Fozio.\nDal 1933 Fello \u00e8 annoverata tra le sedi vescovili titolari della Chiesa cattolica; finora il titolo non \u00e8 mai stato assegnato."}
{"id": "3707265", "revid": "767487", "url": "https://it.wikipedia.org/wiki?curid=3707265", "title": "Nelson Sossa", "text": "Caratteristiche tecniche.\nGioca come attaccante centrale.\nCarriera.\nClub.\nSossa esord\u00ec in massima serie nazionale nella stagione 2004: nella prima annata tra i professionisti, mise a referto quattro presenze con la maglia del Wilstermann. Fu impiegato con maggiore continuit\u00e0 a partire dal campionato 2005, allorch\u00e9 le gare in cui fu schierato furono 21: in tale torneo segn\u00f2 anche la sua prima rete in prima divisione. Nel 2007 ebbe l'occasione di esordire in ambito internazionale, prendendo parte alla Copa Sudamericana, e nel 2008 visse la sua miglior stagione a livello realizzativo: segn\u00f2 12 gol in 29 partite. Nel 2009 pass\u00f2 dal Wilstermann all'Aurora, altra compagine di Cochabamba: vi debutt\u00f2, peraltro, in Coppa Libertadores. Torn\u00f2 poi ai rosso-blu nel 2010, mentre nel 2011 si accas\u00f2 al Real Potos\u00ed.\nNazionale.\nCon la Nazionale boliviana Under-20 partecip\u00f2 al Campionato sudamericano 2005. In tale competizione segn\u00f2 due reti contro il . Nel 2006 fu convocato per la prima volta in Nazionale maggiore. Nel 2007 venne incluso nella lista per la Copa Am\u00e9rica. Nel corso della manifestazione non fu mai schierato."}
{"id": "3707266", "revid": "287204", "url": "https://it.wikipedia.org/wiki?curid=3707266", "title": "Black Sheep (album)", "text": ""}
{"id": "3707269", "revid": "287204", "url": "https://it.wikipedia.org/wiki?curid=3707269", "title": "I Don\u2019t Want to Go to School", "text": ""}
{"id": "3707270", "revid": "322321", "url": "https://it.wikipedia.org/wiki?curid=3707270", "title": "Diocesi di Gargara", "text": "La diocesi di Gargara (in latino: \"Dioecesis Gargarena\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nGargara, identificabile con Ineh (Akrili) nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nDiversi sono i vescovi conosciuti di questa antica diocesi. Il primo \u00e8 Giovanni, che sottoscrisse la petizione inviata dal sinodo di Costantinopoli il 20 luglio 518 al patriarca Giovanni perch\u00e9 rompesse le sue relazioni con Severo di Antiochia e ristabilisse la fede di Calcedonia. Teodoro partecip\u00f2 al secondo concilio di Costantinopoli nel 553. Efraim partecip\u00f2 al concilio di Costantinopoli dell'879-880 che riabilit\u00f2 il patriarca Fozio di Costantinopoli.\nSi conosce poi l'esistenza di due vescovi anonimi: negli atti greci dei santi Davide, Simeone e Giorgio si accenna ad un vescovo di Gargara vissuto nell'anno 761; al secondo concilio di Nicea del 787 la diocesi era rappresentata da un \"locum tenens\", Niceforo, o perch\u00e9 il vescovo era assente per motivi a noi sconosciuti, oppure perch\u00e9 la sede era vacante. Nel XII secolo si conosce il nome del vescovo Giorgio, che prese parte al sinodo celebrato ad Efeso nel 1167.\nDal XIX secolo Gargara \u00e8 annoverata tra le sedi vescovili titolari della Chiesa cattolica; la sede \u00e8 vacante dal 12 febbraio 1964."}
{"id": "3707271", "revid": "834", "url": "https://it.wikipedia.org/wiki?curid=3707271", "title": "Black Sheep (film 1996)", "text": ""}
{"id": "3707272", "revid": "110157", "url": "https://it.wikipedia.org/wiki?curid=3707272", "title": "Chiesa di San Biagio (Comiso)", "text": "La chiesa di San Biagio vescovo e martire, patrono di Comiso, \u00e8 un luogo di culto cattolico.\nStoria.\nIl culto a San Biagio a Comiso \u00e8 tra i pi\u00f9 antichi insieme a quello di San Nicola, ed \u00e8 legato alla presenza di una comunit\u00e0 bizantina nei pressi del quartiere di \"Abraxia's\" dell'antica \"Comicio\". \nNel 1500 iniziarono i lavori per la costruzione di una nuova chiesa dedicata al santo. Essa fu edificata sulle rovine di una preesistente chiesa basilide del III-IV secolo, a sua volta incorporate nelle originarie strutture di una chiesa romanica.\nDalle cronache dell'abate Amico si apprende che il tempio romanico era a tre navate con una cupola centrale, tali strutture andarono per\u00f2 distrutte a causa del terremoto del 1693, che colp\u00ec tutta la val di Noto. \nQuindi intorno al 1700 si procedette alla ricostruzione di un nuovo tempio ad una sola navata, che \u00e8 quello che ancora oggi possiamo ammirare.\nDescrizione.\nLa chiesa \u00e8 ad un'unica navata e si erge su di un imponente scalinata. Sulla facciata, edificata in pietra locale, si apre un elegante e raffinato portale d'ingresso della seconda met\u00e0 del Settecento, opera dei maestri scalpellini comisani. Il tempio \u00e8 arricchito da un grazioso campanile decorato con cotti smaltati e da una statua collocata all'esterno raffigurante il santo protettore della citt\u00e0 risalente al 1736.\nAll'interno possiamo ammirare diverse opere:\n- due tele del monrealese Pietro Novelli, \"Santa Teresa transverberata\" e la \"Gloria di Ges\u00f9 e Maria\", entrambe provenienti dall'antico monastero di Regina Coeli;\n- una madonna con putto e san Francesco del 1714;\n- sulla volta sono raffigurate scene della vita di san Biagio, opera del pittore Gaetano Di Stefano di Chiaramonte e del comisano Giuseppe La Leta;"}
{"id": "3707273", "revid": "92723", "url": "https://it.wikipedia.org/wiki?curid=3707273", "title": "Diocesi di Ipepa", "text": "La diocesi di Ipepa (in latino: \"Dioecesis Hypaepena\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nIpepa, identificabile con Tapay (Dobk\u00f6y) nel distretto di \u00d6demi\u015f in Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XIII secolo.\nIl primo vescovo conosciuto di questa antica diocesi \u00e8 Mitre, che prese parte al primo concilio ecumenico celebrato a Nicea nel 325. Segue Euporo che partecip\u00f2 al concilio di Efeso nel 431. Giuliano intervenne al cosiddetto \"brigantaggio\" di Efeso del 449, durante il quale fece parte della delegazione inviata dai padri conciliari per convincere i legati pontifici, Giulio di Pozzuoli e il diacono romano Ilario, ad intervenire al concilio. Lo stesso Giuliano fu tra i padri del concilio di Calcedonia nel 451.\nSul finire del VII secolo la sede di Ipepa fu occupata dal vescovo Antonio, che assistette al terzo concilio di Costantinopoli nel 680 e al cosiddetto \"concilio in Trullo\" del 692. Teofilatto fu tra i padri del secondo concilio di Nicea nel 787. Gregorio partecip\u00f2 al concilio di Costantinopoli dell'879-880 che riabilit\u00f2 il patriarca Fozio di Costantinopoli.\nLa sigillografia ha restituito i nomi dei vescovi Andrea e Nicola, i cui sigilli episcopali sono datati alla prima met\u00e0 dell'XI secolo.\nPer il XII secolo abbiamo il vescovo Leone, che prese parte al sinodo celebrato ad Efeso nel 1167. Come attestato da alcune \"Notitiae Episcopatuum\", all'epoca dell'imperatore Isacco II Angelo (1185-1195) alcune sedi del patriarcato vennero elevate al rango di sedi metropolitane. Tra queste anche la diocesi di Ipepa; ne da testimonianza la scoperta nell'isola di Chio di un'icona con la dedica a Stefano, metropolita e \"hypertimos\" di Ipepa. Questa promozione fu tuttavia effimera; infatti nei concili efesini del 1216 e del 1230, ai quali presero parte Giovanni e Michele, Ipepa risulta essere ancora una semplice diocesi. Questi sono anche gli ultimi due vescovi noti di Ipepa, la cui sede scomparve quando la regione fu conquistata dai Turchi.\nDal XIX secolo Ipepa \u00e8 annoverata tra le sedi vescovili titolari della Chiesa cattolica; la sede \u00e8 vacante dal 31 luglio 1974."}
{"id": "3707274", "revid": "1442080", "url": "https://it.wikipedia.org/wiki?curid=3707274", "title": "Kremlin Cup 2011 - Singolare femminile", "text": "Il singolare femminile del Kremlin Cup 2011 \u00e8 stato un torneo di tennis facente parte del WTA Tour 2011.\nLa campionessa uscente era Viktoryja Azaranka, che per\u00f2 ha deciso di competere al torneo BGL Luxembourg Open.\nDominika Cibulkov\u00e1 ha sconfitto in finale Kaia Kanepi per 3-6, 7-61, 7-5.\nTeste di serie.\nLe prime quattro teste di serie ricevono un bye per il secondo turno. "}
{"id": "3707277", "revid": "322321", "url": "https://it.wikipedia.org/wiki?curid=3707277", "title": "Diocesi di Idebesso", "text": "La diocesi di Idebesso (in latino: \"Dioecesis Idebessena\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nIdebesso, identificabile con Koza\u011faci nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi non \u00e8 menzionata in nessuna \"Notitia Episcopatuum\" del patriarcato e nessuno dei suoi vescovi \u00e8 stato tramandato dalle fonti storiche, motivo per cui la sede \u00e8 assente nell\"'Oriens christianus\" di Michel Le Quien.\nDal 1933 Idebesso \u00e8 annoverata tra le sedi vescovili titolari della Chiesa cattolica; la sede \u00e8 vacante dal 29 novembre 1967."}
{"id": "3707278", "revid": "834", "url": "https://it.wikipedia.org/wiki?curid=3707278", "title": "The Black Sheep", "text": ""}
{"id": "3707280", "revid": "205197", "url": "https://it.wikipedia.org/wiki?curid=3707280", "title": "Vertekop", "text": ""}
{"id": "3707281", "revid": "267975", "url": "https://it.wikipedia.org/wiki?curid=3707281", "title": "Diocesi di Lebesso", "text": "La diocesi di Lebesso () \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nLebesso, identificata con Kayak\u00f6y (in greco: Levissi) nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nA Levissi non \u00e8 ancora stato scoperto alcun sito archeologico definito. Nella sua regione sono venuti alla luce i resti di diverse chiese bizantine, con iscrizioni cristiane, le pi\u00f9 antiche delle quali databili al III/IV secolo.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo. Tuttavia non \u00e8 noto il nome di alcun vescovo per questa antica sede vescovile. Agli inizi del X secolo incomincia per la diocesi un periodo di decadenza, come manifesta la \"Notitia Episcopatuum\" di questo periodo che relega Lebesso all'ultimo posto tra le 33 suffraganee di Mira, mentre in precedenza si attestava al 27\u00ba rango. All'inizio del XIV secolo \u00e8 documentata la sua unione con la vicina sede di Macre in un atto del patriarca Giovanni XIII Glykys del 1316. Una diocesi di Lybisios \u00e8 ancora attestata nel 1644.\nDal 1933 Lebesso \u00e8 annoverata tra le sedi vescovili titolari della Chiesa cattolica; la sede \u00e8 vacante dal 16 gennaio 1968. Il titolo \u00e8 stato assegnato a quattro vescovi: Giorgio Rossi, C.S.I., vicario apostolico del Napo in Ecuador; Joseph Wendel, vescovo coadiutore di Spira in Germania; Paul-Louis Touz\u00e9, vescovo ausiliare di Parigi; e Karmelo Zazinovi\u0107, vescovo ausiliare di Veglia in Croazia."}
{"id": "3707282", "revid": "287204", "url": "https://it.wikipedia.org/wiki?curid=3707282", "title": "Anatole de Melun", "text": "Biografia.\nProprietario fondiario, fu eletto per il dipartimento del Nord nelle file dei legittimisti alle elezioni per l'Assemblea legislativa tenute il 13 maggio 1849. Dopo il colpo di Stato di Luigi Bonaparte si ritir\u00f2 a vita privata.\nSi ripresent\u00f2 candidato del Nord alle elezioni per l'Assemblea Nazionale dell'8 febbraio 1871 e fu eletto, sedendo all'estrema destra. Vot\u00f2 a favore della pace con la Germania, per le preghiere pubbliche in occasione della caduta della Comune e per lo stato d'assedio di Parigi.\nAlla scadenza del mandato elettorale, nel marzo del 1876, si ritir\u00f2 dalla politica attiva."}
{"id": "3707283", "revid": "92723", "url": "https://it.wikipedia.org/wiki?curid=3707283", "title": "Diocesi di Limira", "text": "La diocesi di Limira (in latino: \"Dioecesis Limyrensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nLimira, nei pressi del villaggio di Finike nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al X secolo.\nSono noti diversi vescovi di questa antica sede episcopale. Diatimo \u00e8 menzionato in una lettera, datata tra il 375 e il 377, che Basilio di Cesarea scrisse ad Anfilochio di Iconio, perch\u00e9 inviasse un proprio uomo di fiducia a verificare l'ortodossia dei vescovi della Licia, tra cui figura anche Diatimo.\nLupicino prese parte al primo concilio di Costantinopoli nel 381. Stefano era assente, a causa di una malattia, al concilio di Calcedonia nel 451, dove fu rappresentato da Nicola di Acarasso; sottoscrisse nel 458 la lettera dei vescovi della Licia all'imperatore Leone dopo la morte di Proterio di Alessandria.\nTeodoro partecip\u00f2 al secondo concilio di Costantinopoli nel 553. Durante l'assise ecumenica, fu incaricato, assieme a Anatolio di Cime e Diogeniano di Sozopoli, di convincere quattro vescovi che soggiornavano nella capitale di recarsi al concilio; al suo ritorno, Teodoro dichiar\u00f2 di aver fatto visita a Primasio di Adrumeto, ma di non essere riuscito a farlo venire al concilio.\nLeone assistette al secondo concilio di Nicea nel 787. Niceforo infine partecip\u00f2 al concilio di Costantinopoli dell'879-880 che riabilit\u00f2 il patriarca Fozio.\nDal XVIII secolo Limira \u00e8 annoverata tra le sedi vescovili titolari della Chiesa cattolica; la sede \u00e8 vacante dall'8 novembre 1999. Il suo ultimo titolare \u00e8 stato Alfons Karl Kempf, vescovo ausiliare di W\u00fcrzburg in Germania."}
{"id": "3707287", "revid": "400694", "url": "https://it.wikipedia.org/wiki?curid=3707287", "title": "TheBlogTV", "text": "TheBlogTV \u00e8 una azienda di social media fondata nel 2006 da Bruno Pellegrini, attiva nel social video content, nella progettazione e realizzazione di social network e nella brand community. La societ\u00e0, che ha sedi in diverse capitali europee, \u00e8 tra le maggiori in Italia nello sviluppo del modello di business del Crowdsourcing.\nTra i siti e i social network di cui TheBlogTV \u00e8 proprietaria vi sono Pet Passion, Eco Zoom, Nokia Play, Made in Kitchen, Userfarm e Business Factor. \u00c8 l'editore di Babel TV ed \u00e8 il fondatore di Mamme nella Rete. In collaborazione con Rai 150 Anni produce il programma per la tv \"I nuovi mille\", in onda su Rai Due e condotto da Federica Cellini, mentre, insieme a Rai 5, produce la sitcom \"Top 5\".\nStoria.\nOrigini.\nAd aprile 2005, \"BlogTV\" fece la sua comparsa nel canale satellitare NessunoTV, fondato da Bruno Pellegrini: i video generati e segnalati dai primi vloggers italiani vengono trasmessi in pillole all'interno del palinsesto. Da una produzione di circa 30 minuti al giorno si arriva dopo un anno a 2 ore di trasmissioni cui si aggiunge anche un programma quotidiano, \"Blog Generation\", che prevede la partecipazione in diretta del pubblico.\nSempre con il coinvolgimento del pubblico si realizzano programmi speciali, come la diretta in occasione delle primarie del centrosinistra e delle elezioni politiche nazionali di aprile 2006. In quest'ultima occasione viene anche realizzato il documentario collettivo \"Le Mie Elezioni\" cui partecipano circa 150 \"videobloggers\" coordinati dal regista Stefano Mordini.\nLa costituzione e lo start up.\nNel giugno 2006 BlogTV diventa TheBlogTV ed esce dal progetto NessunoTV, assieme al suo fondatore Bruno Pellegrini, dando luogo ad una societ\u00e0 autonoma, partecipata al 60% dal socio industriale Digital Magics SpA di Milano, con l'obiettivo di sviluppare un network televisivo internazionale totalmente realizzato dal pubblico. A settembre 2006 viene pubblicata la versione beta del nuovo sito web che raccoglieva i video realizzati dagli utenti.\nLa community di \"vloggers\" che partecipa al progetto cresce e al programma REMIX in onda su NessunoTV si aggiungono nuove trasmissioni diffuse su un network di televisioni tradizionali (7Gold), satellitari (National Geographic Adventure, NessunoTV, MusicBox), digitali terrestri (RaiUtile), mobili (La3) e web (Alice, Quotidiano.net). A maggio 2007 un fondo di investimento fa il suo ingresso all'interno della compagine societaria, per consentire l'apertura di nuove attivit\u00e0 all'estero.\nLa maturit\u00e0.\nLa societ\u00e0 col passare del tempo ha diversificato il proprio business in tre unit\u00e0 principali: una dedicata alle community online, branded community e vertical social network; una dedicata alla costruzione di contenuti video con i telespettatori; e una terza dedicata al crowdsourcing e alla creazione dei video attraverso un network internazionale di videomaker: Userfarm\nAll'ottobre 2011, TheBlogTV lavora sul mercato italiano, francese, spagnolo e britannico\nHa chiuso il 2011 un fatturato pari a 5.5 milioni di euro..\nNel 2015 un ramo dell'azienda viene acquisto ed incorporato dal Gruppo DigiTouch."}
{"id": "3707289", "revid": "729019", "url": "https://it.wikipedia.org/wiki?curid=3707289", "title": "Cornicularius", "text": "Il cornicularius (pl. latino cornicularii) era un soldato dell'esercito romano a capo dell'ufficio amministrativo, che si occupava dell'amministrazione e dell'archiviazione dei documenti legionari, ausiliari, della guardia pretoriana o della marina militare. Faceva parte della categoria dei \"principales\", ovvero di quei sottufficiali appartenenti al gruppo dei \"duplicarii\". Il nome deriverebbe da due piccole corna che aveva poste sull'elmo.\nFunzione.\nC'erano almeno cinque posizioni all'interno degli uffici amministrativi militari riguardanti la posizione del \"cornicularius\". Si trattava di cinque differenti livelli:\nIn aggiunta, sembra vi fossero altre funzioni per le quali il \"cornicularius\" potrebbe essere stato utilizzato come commissario di bordo o tesoriere.\nIl \"cornicularius\", in qualit\u00e0 di sottufficiale, poteva accedere al grado superiore di ufficiale dell'esercito, come decurione di un\"'Ala\" di cavalleria/coorte equitata o come centurione legionario. Un'iscrizione riporta che un \"cornicularius\" era stato in precedenza \"beneficiarius\" \"sesquiplicarius\", poi promosso al grado di \"optio\". Avevano, infine, una paga del doppio (\"duplicarius\") rispetto ai normali \"miles\"-legionari."}
{"id": "3707292", "revid": "322321", "url": "https://it.wikipedia.org/wiki?curid=3707292", "title": "Diocesi di Magnesia al Meandro", "text": "La diocesi di Magnesia al Meandro (in latino: \"Dioecesis Magnesiensis ad Maeandrum\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nMagnesia al Meandro, identificabile con le rovine di Muradli nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nLa comunit\u00e0 cristiana di Magnesia al Meandro fu destinataria di una delle lettere scritte da sant'Ignazio di Antiochia, nella quale viene menzionato il nome del vescovo Damas. Negli \"Acta Sanctorum\", pubblicati dai Bollandisti, alla data del 10 febbraio sono censiti i santi martiri Caralampio e soci che predicarono per primi il vangelo in Magnesia e poi subirono il martirio ad Antiochia di Pisidia all'epoca dell'imperatore Settimio Severo.\nLa serie episcopale storicamente documentata inizia a partire dal IV secolo. Eusebio fece parte del gruppo di vescovi dissidenti che abbandonarono il concilio di Sardica nel 343 e in un conciliabolo a Filippopoli firmarono un documento di contenuti ariani. Nel sinodo di settembre 403 che depose Giovanni Crisostomo prese parte un vescovo Macario di Magnesia; non essendoci ulteriori specificazioni, \u00e8 impossibile sapere se questo vescovo apparteneva alla sede di Magnesia al Meandro o all'omonima sede sul Sipilo. Non \u00e8 da escludere che questo vescovo sia da identificare con Macario di Magnesia a cui la tradizione ha attribuito un'operetta intitolata \"Monog\u00e9n\u00e8s\".\nIl nome di Dafno si trova tra le sottoscrizioni del concilio di Efeso del 431 nelle sedute del 22 giugno e del 22 luglio; il suo nome tuttavia \u00e8 assente nelle liste di presenza di queste due sedute, cosa che potrebbe far pensare ad interpolazioni successive.\nLeonzio intervenne al cosiddetto \u00abbrigantaggio\u00bb di Efeso del 449 e al concilio di Calcedonia nel 451. Durante quest'ultimo concilio, Leonzio \u00e8 menzionato negli atti in due particolari occasioni: quando venne scelto, il 22 ottobre, per far parte di un gruppo ristretto di vescovi che doveva preparare un abbozzo di definizione di fede; e quando venne interpellato in prima persona circa la questione della duplice elezione avvenuta ad Efeso, con due metropoliti in competizione fra loro, Bassiano e Stefano.\nPatrizio partecip\u00f2 al terzo concilio di Costantinopoli nel 680 e al concilio detto \"in Trullo\" nel 692. Basilio assistette al secondo concilio di Nicea nel 787. Luca e Teofilo presero parte ai concili di Costantinopoli dell'869-870 e dell'879-880 che trattarono la questione del patriarca Fozio. \nLa sigillografia ha restituito il nome di due vescovi: Filossene, vissuto fra IX e X secolo, e Basilio II, il cui sigillo \u00e8 databile al XII secolo. Infine, gli ultimi due vescovi conosciuti sono Giorgio e Michele, che presero parte ai concili celebrati ad Efeso rispettivamente nel 1167 e nel 1230.\nDal XX secolo Magnesia al Meandro \u00e8 annoverata tra le sedi vescovili titolari della Chiesa cattolica; la sede \u00e8 vacante dal 12 novembre 1962."}
{"id": "3707293", "revid": "122123232", "url": "https://it.wikipedia.org/wiki?curid=3707293", "title": "Luigi Russo (regista)", "text": "Biografia.\nDebutta come attore nel 1953; in seguito lavora come sceneggiatore, montatore, direttore della fotografia e produttore con diversi registi. A partire dal 1974 dirige in proprio 13 film e per ciascuno di essi cura sempre anche soggetto, sceneggiatura, montaggio e in alcuni casi anche la fotografia. Utilizza a volte lo pseudonimo \"Johnny Wilder\"."}
{"id": "3707296", "revid": "322321", "url": "https://it.wikipedia.org/wiki?curid=3707296", "title": "Diocesi di Mastaura di Asia", "text": "La diocesi di Mastaura di Asia (in latino: \"Dioecesis Mastaurensis in Asia\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nMastaura di Asia, identificabile con Mastavro nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nSono sette i vescovi conosciuti di questa antica diocesi. Teodosio prese parte al concilio di Efeso nel 431 e al cosiddetto \"brigantaggio\" di Efeso del 449. Sabbazio non fu presente al concilio di Calcedonia del 451, ma nell'ultima sessione fu rappresentato dal suo metropolita, Stefano di Efeso, il quale firm\u00f2 gli atti per Sabbazio tramite Esperio di Pitane. Teodoro I partecip\u00f2 al terzo concilio di Costantinopoli nel 680. Costantino assistette al secondo concilio di Nicea nel 787. Baanes fu tra i padri del concilio di Costantinopoli dell'879-880 che riabilit\u00f2 il patriarca Fozio. Leonzio e Teodoro II presero parte ai concili celebrati ad Efeso rispettivamente nel 1167 e nel 1216.\nDal 1925 Mastaura di Asia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 15 marzo 1968."}
{"id": "3707298", "revid": "986213", "url": "https://it.wikipedia.org/wiki?curid=3707298", "title": "Diocesi di Metropoli di Asia", "text": "La diocesi di Metropoli di Asia (in latino: \"Dioecesis Metropolitana in Asia\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nMetropoli di Asia, identificabile con le rovine di Tratsa nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nTuttavia sono solo due i vescovi attribuiti a questa diocesi: Marcellino, che prese parte al concilio di Calcedonia nel 451; e Giovanni, che partecip\u00f2 al concilio di Costantinopoli dell'879-880 che riabilit\u00f2 il patriarca Fozio di Costantinopoli.\nDal XIX secolo Metropoli di Asia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 29 agosto 1992."}
{"id": "3707303", "revid": "267975", "url": "https://it.wikipedia.org/wiki?curid=3707303", "title": "Diocesi di Mirina", "text": "La diocesi di Mirina () \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nMirina, identificabile con Kalavasi (Kalavasari) nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nSei sono i vescovi conosciuti di questa antica diocesi. Al concilio di Efeso del 431 prese parte il vescovo Doroteo, il cui nome si trova nelle liste di presenza e in quelle delle sottoscrizioni nelle sedute del 22 giugno e del 22 luglio; tuttavia gli atti del concilio menzionano un altro vescovo di Mirina, Eustazio, che sottoscrisse una lettera inviata dai padri conciliari al clero e al popolo di Gerapoli di Siria, poco dopo il 26 giugno. Diverse sono le ipotesi su questa duplice presenza: o la sede era in competizione tra due vescovi; oppure Eustazio era vescovo di una sede omonima, ignota per\u00f2 alle fonti storiche; oppure si tratta di un errore nella trasmissione testuale.\nProterio intervenne al concilio di Calcedonia nel 451, dove fu chiamato in causa personalmente in due occasioni, quando si discusse la condanna da comminare al patriarca Flaviano, e quando si tratt\u00f2 di Bassiano e Stefano, metropoliti di Efeso che si disputavano la sede episcopale. Giovanni intervenne al secondo concilio di Costantinopoli nel 553. Costantino sottoscrisse gli atti del concilio in Trullo del 691/92. Cosma assistette al secondo concilio di Nicea nel 787. La sigillografia infine ha restituito il nome del vescovo Niceta, vissuto nell'XI secolo.\nDal XVIII secolo Mirina \u00e8 annoverata tra le sedi vescovili titolari della Chiesa cattolica; la sede \u00e8 vacante dall'11 settembre 1984."}
{"id": "3707304", "revid": "92723", "url": "https://it.wikipedia.org/wiki?curid=3707304", "title": "Diocesi di Nea Aule", "text": "La diocesi di Nea Aule (in latino: \"Dioecesis Neaulitana\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nNea Aule nell'odierna Turchia, la cui identificazione \u00e8 ancora oggi incerta, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo. Tuttavia un solo vescovo \u00e8 attribuibile con certezza a questa antica diocesi, Filippo, che prese parte al concilio di Calcedonia del 451. Nelle diverse liste di presenza, la sede di questo vescovo \u00e8 chiamata sia Nea Aule sia Teodosiopoli; invece nelle sottoscrizioni conciliari, Filippo si designa sempre come \"vescovo di Nea Aule\"; solo nelle versioni latine degli atti, in due occasioni, \u00e8 riportata la dicitura \"episcopus Theodosiupolis sive Novae Aulae\" (vescovo di Teodosiopoli o Nea Aule) ad indicare che si tratta della stessa sede episcopale.\nAl concilio di Efeso del 431 prese parte il vescovo Eutichio di Teodosiopoli. L'identificazione di questa sede crea dei problemi, perch\u00e9 nella provincia di Asia erano tre le citt\u00e0 che, ad un momento della loro storia, ebbero il nome di Teodosiopoli. Se si esclude Euaza, che nel concilio del 431 era rappresentata dal vescovo Eutropio, restano Nea Aule e Perperene; entrambe possono essere la sede del vescovo Eutichio.\nDal 1933 Nea Aule \u00e8 annoverata tra le sedi vescovili titolari della Chiesa cattolica; il titolo finora non \u00e8 stato assegnato. Gli editori del sesto volume della \"Hierarchia catholica\" di Konrad Eubel, pubblicato nel 1958, attribuiscono alla sede titolare \"Neaulitana\" il vescovo \"Neolensis\" Arnaud-Fran\u00e7ois Lef\u00e8bvre (1741-1760), vicario apostolico di Cocincina (oggi diocesi di Quy Nh\u01a1n)."}
{"id": "3707306", "revid": "92723", "url": "https://it.wikipedia.org/wiki?curid=3707306", "title": "Diocesi di Nisa di Asia", "text": "La diocesi di Nisa di Asia (in latino: \"Dioecesis Nysaea in Asia\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nNisa di Asia, identificabile con Sultanhisar nel distretto omonimo dell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nDiversi sono i vescovi attribuiti a questa antica diocesi, il primo dei quale \u00e8 Teodoto, che prese parte al concilio di Efeso del 431. Nel tentativo di conciliare le parti, l'imperatore Teodosio II, al termine del concilio, convoc\u00f2 le parti in causa a Costantinopoli per una conferenza contraddittoria; tra i firmatari della lettera dei cirilliani, scritta tra agosto e settembre 431 ai loro delegati alla conferenza, appare anche Teodoto di Nisa. Il secondo vescovo noto di Nisa \u00e8 Meonio, che fu tra i padri del concilio di Calcedonia del 451. Durante la seduta del 29 ottobre, fu affrontata la questione dei vescovi Stefano e Bassiano, che si disputavano la sede metropolitana di Efeso. Il resoconto storico degli avvenimenti rivela che Meonio era uno dei sostenitori di Stefano, e che era gi\u00e0 vescovo di Nisa almeno dal 448.\nDopo Meonio non si hanno pi\u00f9 notizie di vescovo di Nisa fino al termine del VII secolo con Sisinnio, che partecip\u00f2 al terzo concilio di Costantinopoli nel 680 e al concilio detto \"in Trullo\" nel 692. Teodosio assistette al secondo concilio di Nicea nel 787. Nicola e Michele presero parte rispettivamente ai Concili di Costantinopoli dell'869-870 e dell'879-880 che trattarono la questione del patriarca Fozio di Costantinopoli.\nUn anonimo vescovo di Nisa \u00e8 documentato da un sigillo vescovile databile all'XI secolo.\nPer il XII secolo abbiamo il vescovo Costantino, che prese parte al sinodo celebrato ad Efeso nel 1167. Come attestato da alcune \"Notitiae Episcopatuum\", all'epoca dell'imperatore Isacco II Angelo (1185-1195) alcune sedi del patriarcato vennero elevate al rango di sedi metropolitane. Tra queste anche la diocesi di Nisa di Asia; ne d\u00e0 testimonianza un testo del manoscritto \"Bodleianus Roe 18\", dove si riporta inoltre che al vescovo Gregorio di Nisa fu data in amministrazione temporanea la sede di Arcadiopoli. Questa promozione fu tuttavia effimera; infatti nel concilio efesino del 1216, al quale prese parte il vescovo Michele, Nisa risulta essere ancora una semplice diocesi. Michele \u00e8 l'ultimo vescovo noto di Nisa, la cui sede scomparve quando la regione fu conquistata dai Turchi.\nDal 1933 Nisa di Asia \u00e8 annoverata tra le sedi vescovili titolari della Chiesa cattolica; il titolo finora non \u00e8 stato assegnato."}
{"id": "3707307", "revid": "92723", "url": "https://it.wikipedia.org/wiki?curid=3707307", "title": "Diocesi di Marciana", "text": "La diocesi di Marciana (in latino: \"Dioecesis Marcianensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nMarciana, nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nSono noti solamente due vescovi di questa antica sede vescovile. Agostino firm\u00f2 gli atti del sinodo di Costantinopoli convocato nel 458/459 dal patriarca Gennadio per combattere i simoniaci della Galazia. Marciano \u00e8 documentato in due occasioni: il 20 luglio 518 sottoscrisse la petizione inviata dal sinodo di Costantinopoli al patriarca Giovanni, perch\u00e9 rompesse i suoi legami con Severo di Antiochia e il partito monofisita e ristabilisse la fede calcedonese; il 9 settembre 520 sottoscrisse la lettera che dieci metropoliti e dieci vescovi, riuniti in sinodo a Costantinopoli, scrissero a papa Ormisda per annunciargli la morte del patriarca Giovanni e l'elezione del suo successore Epifanio, ed esprimere la loro volont\u00e0 di pace per mettere fine allo scisma acaciano.\nA questi vescovi Le Quien aggiunge anche Gennaro, documentato nel sinodo di Costantinopoli del 22 novembre 448 che condann\u00f2 l'archimandrita Eutiche. Questo vescovo, che non appare negli atti greci del sinodo, ma solo nella traduzione latina, apparteneva alla diocesi di Macriana di Bizacena e non alla sede di Marciana di Licia.\nDal XVIII secolo Marciana \u00e8 annoverata tra le sedi vescovili titolari della Chiesa cattolica; la sede \u00e8 vacante dal 28 ottobre 1971. Il suo ultimo titolare \u00e8 stato Pierre Brot, vescovo ausiliare di Parigi."}
{"id": "3707309", "revid": "767487", "url": "https://it.wikipedia.org/wiki?curid=3707309", "title": "Diocesi di Mastaura di Licia", "text": "La diocesi di Mastaura di Licia (in latino: \"Dioecesis Mastaurensis in Lycia\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nMastaura di Licia, nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo. Tuttavia non \u00e8 noto il nome di alcun vescovo certo per questa antica sede vescovile; il vescovo Baanes, che prese parte al concilio di Costantinopoli dell'879-880 che riabilit\u00f2 il patriarca Fozio, e che Le Quien attribuisce alla sede di Mastaura di Asia, potrebbe in realt\u00e0 appartenere alla diocesi di Mastaura di Licia, perch\u00e9 nelle liste riportate da Mansi non c'\u00e8 distinzione fra le due sedi omonime.\nDal 1933 Mastaura di Licia \u00e8 annoverata tra le sedi vescovili titolari della Chiesa cattolica; il titolo finora non \u00e8 stato assegnato."}
{"id": "3707311", "revid": "287204", "url": "https://it.wikipedia.org/wiki?curid=3707311", "title": "Ma (fiume)", "text": "Ma (vietnamita: \"S\u00f4ng M\u00e3\", Lao: \"Nam Ma\") \u00e8 un fiume asiatico, che origina nel nordovest del Vietnam. Scorre per circa 400\u00a0km attraverso il Vietnam, il Laos e quindi di nuovo il Vietnam, per poi sfociare nel golfo del Tonchino."}
{"id": "3707316", "revid": "110157", "url": "https://it.wikipedia.org/wiki?curid=3707316", "title": "Diocesi di Meloe di Licia", "text": "La diocesi di Meloe di Licia (in latino: \"Dioecesis Melo\u00ebnsis in Lycia\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nMeloe di Licia, nei pressi di capo Gelidonya nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nIncerta \u00e8 l'attribuzione dei vescovi a questa antica sede episcopale, per l'omonimia con altre diocesi bizantine dell'epoca, in particolare la sede di Mela in Bitinia e la sede di Meloe in Isauria. Le Quien attribuisce alla diocesi della Licia il vescovo Niceta, che prese parte al concilio di Nicea del 787, dove il suo nome appare sia nelle liste di presenza che in quelle delle sottoscrizioni. Tuttavia in queste liste il nome di Niceta si trova sempre assieme agli altri vescovi della Bitinia, suffraganei di Nicea; poich\u00e9 nelle liste conciliari i vescovi suffraganei sono sempre raggruppati per province ecclesiastiche, Niceta non fu vescovo di Meloe di Licia, ma di Mela di Bitinia.\nNei concili di Costantinopoli dell'869-870 e dell'879-880 era presente Paolo \"episcopus Melae sive Meles\" in qualit\u00e0 di sostenitore del patriarca Ignazio. Nel solo concilio dell'879 era inoltre presente il vescovo \"Petrus Meloes\", sostenitore del patriarca Fozio. Questi vescovi sono assegnati da Le Quien alla diocesi della Licia; la \"Prosopographie der mittelbyzantinischen Zeit\" li assegna invece rispettivamente alla diocesi di Mela e alla diocesi di Meloe di Isauria.\nUnico vescovo attribuibile con certezza a questa antica sede vescovile \u00e8 Sisoes, documentato da un sigillo databile tra X e XI secolo.\nDal 1933 Meloe di Licia \u00e8 annoverata tra le sedi vescovili titolari della Chiesa cattolica; il titolo finora non \u00e8 stato assegnato. A questa sede vengono attribuiti da Konrad Eubel i vescovi titolari \"Miltensis\"."}
{"id": "3707317", "revid": "1305772", "url": "https://it.wikipedia.org/wiki?curid=3707317", "title": "Luigi Russo (disambigua)", "text": "Luigi Russo \u00e8 il nome di diverse persone:"}
{"id": "3707318", "revid": "122246", "url": "https://it.wikipedia.org/wiki?curid=3707318", "title": "Coppa Italia 2000-2001 (pallavolo femminile)", "text": "La Coppa Italia di pallavolo femminile 2000-2001 \u00e8 stata la 23\u00aa edizione della coppa nazionale d'Italia e si \u00e8 svolta dal 17 novembre 2000 al 28 gennaio 2001. Alla competizione hanno partecipato 12 squadre e la vittoria finale \u00e8 andata per la seconda volta consecutiva alla Virtus Reggio Calabria."}
{"id": "3707327", "revid": "642594", "url": "https://it.wikipedia.org/wiki?curid=3707327", "title": "Jaspaert Heuvich", "text": ""}
{"id": "3707328", "revid": "1305772", "url": "https://it.wikipedia.org/wiki?curid=3707328", "title": "Arcidiocesi di Mira", "text": "L'arcidiocesi di Mira (in latino: \"Archidioecesis Myrensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nMyra, nei pressi della moderna citt\u00e0 di Demre in Turchia, \u00e8 un'antica sede metropolitana della provincia romana di Licia nella diocesi civile di Asia e nel patriarcato di Costantinopoli.\nLa citt\u00e0 fu sede di un'antichissima comunit\u00e0 cristiana, le cui origini risalgono agli albori del cristianesimo. \u00c8 menzionata negli Atti degli Apostoli () come luogo di passaggio dell'apostolo Paolo nel suo viaggio che da Cesarea di Palestina lo port\u00f2 a Roma. Il \"Menologio\" greco ricorda il martire Nicandro, che avrebbe ricevuto l'ordinazione sacerdotale dalle mani dell'apostolo Tito.\nNel 325 Myra divenne sede metropolitana quando, in occasione della riacquistata autonomia politica della Licia, divenne capoluogo della regione. In questo periodo spicca la figura di san Nicola, vescovo di Myra, ma conosciuto in Occidente con il nome di \"Nicola di Bari\". Tra gli altri arcivescovi di Mira si ricordano: Pietro, che compose scritti di carattere teologico in difesa del concilio di Calcedonia, scritti che furono citati da san Sofronio e da Fozio; i vescovi Teodoro e Nicola, che presero parte al secondo concilio di Nicea nel 787, il primo rappresentante del partito iconoclasta, il secondo del partito ortodosso; diversi vescovi documentati dalle fonti epigrafiche e sigillografiche; Eustazio nel XII secolo, prolifico scrittore ecclesiastico, trasferito alla sede di Tessalonica.\nLa metropolia \u00e8 documentata nelle \"Notitiae Episcopatuum\" del patriarcato di Costantinopoli fino al termine del XIV secolo; in queste occupa una posizione che varia tra il 19\u00ba e il 23\u00ba posto nell'ordine gerarchico delle metropolie del patriarcato. Diverse sono le diocesi suffraganee assegnate alla provincia ecclesiastica di Mira: il loro numero varia da 33 a 37 nelle varie \"Notitiae\". Tra queste si segnalano le diocesi di Acalisso, Acanda, Acarasso, Antifello, Arassa, Aricanda, Balbura, Bubon, Candiba, Cauno, Ciane, Coma, Comba, Coridala, Enoanda, Eudocia, Faseli, Fello, Limira, Marciana, Olimpo, Patara, Pinara, Podalia, Rodiapoli, Sidima, Telmisso, Tlos, Xanto, Zenopoli.\nLa metropolia di Mira non appare pi\u00f9 nell'ultima \"Notitia\" nota, che risale al XV secolo, dopo la definitiva conquista ottomana dell'impero bizantino. In questo periodo, a causa della forte diminuzione della presenza cristiana nella regione, la sede fu soppressa. Due tentativi di restaurazione della sede non ebbero un seguito (1646-51 e 1786-90), e la sede fu definitivamente annessa alla metropolia di Pisidia.\nDal XV secolo Mira \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 26 giugno 1967. Il suo ultimo titolare \u00e8 stato Egidio Vagnozzi, delegato e nunzio apostolico."}
{"id": "3707329", "revid": "1573940", "url": "https://it.wikipedia.org/wiki?curid=3707329", "title": "Lorenzo de Cardenas", "text": "Fu senatore del Regno di Sardegna."}
{"id": "3707330", "revid": "322321", "url": "https://it.wikipedia.org/wiki?curid=3707330", "title": "Diocesi di Nisa di Licia", "text": "La diocesi di Nisa di Licia (in latino: \"Dioecesis Nisena in Lycia\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nNisa di Licia, identificabile con le rovine nei pressi di S\u00fctl\u011fen, villaggio del distretto di Ka\u015f, nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato fino al XII secolo.\nUnico vescovo attribuibile con certezza a questa antica diocesi \u00e8 Giorgio, che partecip\u00f2 al secondo concilio di Nicea nel 787. Al concilio di Costantinopoli dell'869-870 prese parte il vescovo Nicola di Nisa (\"episkopos Nyssa\"); non essendo specificata la provincia di appartenenza, Nicola potrebbe anche essere vescovo di Nisa di Asia.\nDal XIX secolo Nisa di Licia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 2 febbraio 2022."}
{"id": "3707332", "revid": "92723", "url": "https://it.wikipedia.org/wiki?curid=3707332", "title": "Diocesi di Olimpo", "text": "La diocesi di Olimpo (in latino: \"Dioecesis Olympena\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nOlimpo, identificabile con Delik-Tas nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al X secolo.\nSono quattro i vescovi attribuiti a questa antica sede episcopale. Il primo \u00e8 un noto scrittore ecclesiastico vissuto fra III e IV secolo, san Metodio. Aristocrito figura negli atti dei concili ecumenici di Efeso nel 431 e di Calcedonia nel 451; tuttavia risulta sempre assente nelle diverse liste di presenza, pur risultando in quelle delle sottoscrizioni, sia a Efeso che a Calcedonia. Anatolio sottoscrisse nel 458 la lettera dei vescovi della Licia all'imperatore Leone I dopo la morte di Proterio di Alessandria. Giovanni \u00e8 documentato in due occasioni: il 20 luglio 518 sottoscrisse la petizione inviata dal sinodo di Costantinopoli al patriarca Giovanni, perch\u00e9 rompesse i suoi legami con Severo di Antiochia e il partito monofisita e ristabilisse la fede calcedonese; il 9 settembre 520 sottoscrisse la lettera che dieci metropoliti e dieci vescovi, riuniti in sinodo a Costantinopoli, scrissero a papa Ormisda per annunciargli la morte del patriarca Giovanni e l'elezione del suo successore Epifanio.\nDal XVIII secolo Olimpo \u00e8 annoverata tra le sedi vescovili titolari della Chiesa cattolica; la sede \u00e8 vacante dal 6 giugno 1975. Il suo ultimo titolare \u00e8 stato il salesiano Segundo Garc\u00eda Fern\u00e1ndez, vicario apostolico di Puerto Ayacucho in Venezuela."}
{"id": "3707337", "revid": "111573985", "url": "https://it.wikipedia.org/wiki?curid=3707337", "title": "Villa Vai al Mulinaccio", "text": "Villa Vaj al Mulinaccio si trova in provincia di Prato, presso Schignano (Vaiano).\n\u00c8 dotata di un giardino con fontane, tra le quali spicca il ninfeo. L'interno conserva affreschi e le antiche cucine.\nViene usata da Comune per allestirvi mostre come \"Fior di Fiorini\", una raccolta di monete trovate nel territorio valbisentino. Permanente una mostra di quadri di natura morta, in maggior parte di Bartolomeo Bimbi.\nStoria.\nLa villa fu fatta edificare da Cosimo Sassetti fra la fine del Quattrocento e i primi del Cinquecento. Successivamente la villa fu propriet\u00e0 degli Strozzi e dal 1661, della famiglia Vaj sotto la quale divenne una vasta tenuta con circa trentasei poderi. Il complesso si sviluppa intorno a un cortile laterale sul quale prospettano la villa e gli annessi. Qui si affacciano i locali della falegnameria e dei lavatoi e i locali per la frangitura delle olive. Nella parte padronale \u00e8 possibile ammirare bei soffitti lignei e pareti affrescate. Gli ambienti della fattoria conservano invece l'antica cucina detta il \"cucinone\", con il grande camino sorretto da mensoloni in pietra. Fra il 1737 e il 1738 fu realizzato il giardino murato al quale si accede da un cancello con pilastri portanti obelischi. sul fondo del giardino \u00e8 un elegante ninfeo emiciclico a tre nicchie ornato da mosaici e madreperle e coronato da vasi in terracotta. Su questo giardino si affaccia una struttura che fungeva da tinaia nella parte inferiore e da fienile in quella superiore. Vi sono ancora tracce dell'antica fornace. In angolo si ha l'oratorio costruito intorno al 1722 dedicato a Sant'Antonio Abate. Al suo interno statue settecentesche di arte locale pratese che raffigurano Sant'Antonio da Padova con Bambino e una Vergine Assunta in terracotta. Sull'altare si nota una tela raffigurante una Madonna col Bambino tra i Santi Giovanni Evangelista e Sant'Antonio Abate commissionata ad Antonio Marini nel 1845 da Giuseppe Vai. Attualmente la villa \u00e8 di propriet\u00e0 del Comune di Vaiano"}
{"id": "3707338", "revid": "322321", "url": "https://it.wikipedia.org/wiki?curid=3707338", "title": "Diocesi di Paleopoli di Asia", "text": "La diocesi di Paleopoli di Asia (in latino: \"Dioecesis Palaepolitana in Asia\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nPaleopoli di Asia, identificabile con Baliamboli nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nDiversi sono i vescovi conosciuti di questa antica diocesi. Rhodon partecip\u00f2 al concilio di Efeso del 431. Il suo nome appare anche in una lettera del patriarca Massimiano di Costantinopoli, scritta verso la fine del 431 al clero e al popolo di Tenedo, per comunicare la deposizione del vescovo Anastasio a causa delle sue idee nestoriane, sulla testimonianza di diversi vescovi, fra cui Rhodon di Paleopoli.\nBasilico intervenne al concilio di Calcedonia nel 451. Eusebio prese parte al sinodo riunito a Costantinopoli nel 536 dal patriarca Mena per condannare Severo di Antiochia e i suoi sostenitori, l'ex patriarca Antimo, il monaco siriano Zoora e Pietro di Apamea. Giorgio era presente al concilio detto \"in Trullo\" nel 692. Gregorio assistette al secondo concilio di Nicea nel 787.\nPietro e Giuliano presero parte rispettivamente ai concili di Costantinopoli dell'869-870 e dell'879-880 che trattarono la questione del patriarca Fozio. Tuttavia le indicazioni riportate dagli atti conciliari non permettono di stabilire a quale sede di Paleopoli appartenessero questi due vescovi, a quella di Asia oppure all'omonima sede in Panfilia. L'ultimo vescovo noto di Paleopoli di Asia \u00e8 Giovanni, che prese parte al sinodo indetto nel 1167 dal metropolita di Efeso.\nDal XVIII secolo Paleopoli di Asia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 6 maggio 1967. L'ultimo vescovo titolare \u00e8 stato Emmanuel Karim Delly, ausiliare del patriarca di Babilonia dei Caldei."}
{"id": "3707348", "revid": "729019", "url": "https://it.wikipedia.org/wiki?curid=3707348", "title": "Armistizio di Znaim", "text": "Larmistizio di Znaim ebbe luogo a Znojmo () in Moravia Meridionale fra la Francia napoleonica e l'Austria e fu sottoscritto per la prima dai marescialli Marmont e Andrea Massena e per la seconda dall'arciduca Carlo d'Asburgo-Teschen il pomeriggio dell'11 luglio 1809 con effetto dal 12 luglio.\nL'armistizio s'impose ai contendenti della quinta coalizione dopo la vittoria di Napoleone Bonaparte a Wagram (e dopo due giorni di aspri scontri a Znaim, come risultato dell'inseguimento francese delle truppe austriache sconfitte a Wagram) e la conseguente occupazione della Bassa Austria da parte delle truppe francesi.\nLa battaglia di Znaim.\nDopo la sconfitta a Wagram, l'arciduca Carlo d'Asburgo-Teschen si ritir\u00f2 in Boemia per ricostituire il suo esercito sconfitto. Anche l'esercito francese aveva subito pesanti perdite e non fu in grado di inseguire il nemico in fuga. Tuttavia due giorni dopo Napoleone ordin\u00f2 alle sue truppe di riprendere l'inseguimento del nemico per annientarlo una volta per tutte. I francesi del maresciallo Marmont, con un forte contingente bavarese, inseguirono il nemico lungo il fiume Thaya e lo raggiunsero il 10 luglio. Marmont, credendo di trovarsi di fronte solo la retroguardia dell'esercito nemico, diede ordine ai bavaresi di occupare il villaggio di Tesswitz a sud di Znaim, mentre con il rimanente delle sue truppe attacc\u00f2 quello di Zuckerhandl.\nI bavaresi riuscirono a conquistare Tesswitz ma furono presto costretti a lasciarla a causa dei rinforzi austriaci sopraggiunti. Marmont rinnov\u00f2 gli attacchi bavresi riprendendo Tesswitz ma perdendola subito dopo. Il villaggio cambi\u00f2 di mano pi\u00f9 volte nella giornata. Marmont aveva sperato di attaccare con la sua cavalleria gli austriaci alle spalle, ma quando raggiunse le alture sopra Tesswitz, si trov\u00f2 di fronte cinque corpi nemici. La cavalleria francese fu quindi costretta a ritirarsi di fronte ad un grosso fronte di corazzieri austriaci.\nMarmont si trov\u00f2 quindi impegnato a fronteggiare 40.000 austriaci, trovandosi cos\u00ec in forte inferiorit\u00e0 numerica, e dovette ricorrere all'aiuto delle truppe del collega Mass\u00e9na.\nL'arciduca Carlo ritir\u00f2 le sue forze in una posizione difensiva a lui favorevole, posta in modo tale da tenere la riva nord del fiume Thaya ed il villaggio di Znaim.\nNapoleone giunse a Tesswitz alle 10 di mattina del giorno 11 e, nonostante avesse portato con s\u00e9 rinforzi di cavalleria e di artiglieria, ritenne di non essere ancora in grado di sferrare un attacco decisivo. Il suo piano era quello d'impiegare i corpi di Mass\u00e9na per impegnare gli austriaci per tutto il giorno, attendendo cos\u00ec i corpi dei marescialli Davout ed Oudinot, che sarebbero arrivati al mattino presto del giorno 12.\nMass\u00e9na lanci\u00f2 il suo attacco sull'estrema destra dello schieramento austriaco durante la met\u00e0 mattinata e conquist\u00f2 subito il ponte sul Thaya a sud di Znaim. Le sue truppe conquistarono due piccoli villaggi e quindi avanzarono direttamente su Znaim. Nel frattempo l'arciduca Carlo rafforz\u00f2 le sue posizioni con due brigate di granatieri che avanzarono durante un temporale e respinsero indietro i francesi.\nDopo due giorni di inutili combattimenti, nei quali le due parti riscontrarono un numero pressoch\u00e9 simile di perdite, senza che nessuna di loro riuscisse a prevalere, Napoleone ordin\u00f2 ai suoi marescialli il cessate il fuoco e si procedette alla trattativa per l'armistizio richiesto dall'arciduca Carlo.\nL'armistizio.\nOrmai intenzionato a porre fine alle ostilit\u00e0, Carlo aveva inviato il generale Liechtenstein al quartier generale francese con l'offerta di un armistizio; Napoleone era piuttosto felice di accettarlo, visto che era consapevole di non poter impedire un'ulteriore ritirata di Carlo verso nord, fatto che lo avrebbe allontanato ancora di pi\u00f9 dalla vitale base francese di Vienna e lo avrebbe esposto ad attacchi da parte dell'arciduca Giovanni sulle sue linee di comunicazione. L'armistizio fu firmato nel pomeriggio dell'11 luglio, entrando formalmente in vigore la mattina successiva: gli austriaci si impegnarono ad evacuare Br\u00fcnn e Graz e ad arretrare dietro la frontiera della Moravia ed a mantenere le loro attuali posizioni in Polonia. Per quanto riguardava il Tirolo, sebbene il 29 maggio 1809 l'imperatore Francesco II avesse assicurato che non voleva sottoscrivere alcun trattato, che non contemplasse per sempre il legame dell'Austria con il Tirolo, il Punto\u00a0IV dell'accordo armistiziale prevedeva lo sgombero da parte delle truppe austriache del Tirolo e del Vorarlberg. La corte viennese si astenne dall'inviare in Tirolo chiare notizie in merito, per cui in quella regione si continuarono a combattere sanguinose battaglie.\nConseguenze.\nL'armistizio fu il preludio della fine della guerra della quinta coalizione, che si concluse il 14 ottobre con la pace di Sch\u00f6nbrunn.\nUn'altra delle conseguenze fu che l'arciduca Carlo venne sospeso temporaneamente dall'imperatore dal grado di Generalissimo."}
{"id": "3707349", "revid": "110157", "url": "https://it.wikipedia.org/wiki?curid=3707349", "title": "Nhat Le", "text": "Nh\u1eadt L\u1ec7 (vietnamita: \"S\u00f4ng Nh\u1eadt L\u1ec7\") \u00e8 un fiume asiatico, che si origina nel nordovest del Vietnam. Scorre per circa 85\u00a0km attraverso il Qu\u1ea3ng Ninh, Dong Hoi (provincia di Quang Binh), per poi sfociare nel golfo del Tonchino."}
{"id": "3707350", "revid": "322321", "url": "https://it.wikipedia.org/wiki?curid=3707350", "title": "Diocesi di Pergamo", "text": "La diocesi di Pergamo (in latino: \"Dioecesis Pergamena\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nPergamo, nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nPergamo fu sede di un'antica comunit\u00e0 cristiana, che risale agli albori del cristianesimo. Secondo la tradizione cristiana il primo vescovo fu san Caio, eletto dall'apostolo Giovanni come si evince dalla sua terza lettera (), e che si vuole identificare con il Gaio citato nella lettera ai Romani () o con Gaio di Derbe menzionato negli Atti degli Apostoli ().\nNel libro dell'Apocalisse la chiesa di Pergamo \u00e8 una delle Sette Chiese dell'Asia a cui si rivolge l'apostolo Giovanni, per mettere in guardia contro le false dottrine che vi sono diffuse. Segno questo della vitalit\u00e0 ecclesiale e teologica della comunit\u00e0 di Pergamo alla fine del I secolo. Lo stesso testo dell'Apocalisse menziona Antipa, ricordato da Giovanni come \"il mio fedele testimone, messo a morte nella vostra citt\u00e0, dimora di satana\" ().\nIl Menologio greco, alla data del 13 ottobre, ricorda il martire Carpo, morto all'epoca delle persecuzioni sotto l'imperatore Decio. Diversi sono i vescovi di Pergamo noti grazie alle fonti letterarie e sigillografiche; molti di questi presero parte ai concili ecumenici e alle altre grandi assisi di vescovi del patriarcato, mentre altri sono conosciuti grazie alla scoperta dei loro sigilli episcopali.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XIV secolo. A partire dal XIII secolo la diocesi pass\u00f2 al rango di arcidiocesi autocefala, documentata nel 1250, e poi a quello di sede metropolitana, attestata per la prima volta nel 1304. Dopo che il territorio venne occupato prima dai Turchi selgiuchidi (1310) e poi dagli Ottomani (1341), la metropolia fu retrocessa al rango di semplice diocesi (1387). Quando Tamerlano distrusse la citt\u00e0 nel 1402, la diocesi fu di fatto soppressa e il suo territorio annesso a quello dell'arcidiocesi di Efeso.\nIl 19 febbraio 1922 il patriarca di Costantinopoli ristabil\u00ec le sedi di Pergamo e di Adramittio, unite con il nome di \u00abmetropolia di Pergamo e Adramittio\u00bb. Primo e unico titolare di questa sede fu Alexandros Dilanas (1922-1924). Infatti a causa della guerra greco-turca (1919-1922) e dello scambio di popolazioni tra Grecia e Turchia imposto dal trattato di Losanna del 1923, nel territorio della sede metropolitana non ci sono pi\u00f9 cristiani ortodossi e di fatto la sede non \u00e8 pi\u00f9 attiva.\nDal XVIII secolo Pergamo \u00e8 annoverata tra le sedi vescovili titolari della Chiesa cattolica; la sede \u00e8 vacante dall'8 settembre 1994."}
{"id": "3707351", "revid": "1782831", "url": "https://it.wikipedia.org/wiki?curid=3707351", "title": "Kongsvinger Idrettslag Toppfotball 1999", "text": "Questa voce raccoglie le informazioni riguardanti il Kongsvinger Idrettslag Toppfotball nelle competizioni ufficiali della stagione 1999."}
{"id": "3707352", "revid": "106456", "url": "https://it.wikipedia.org/wiki?curid=3707352", "title": "Battaglia di Znaim", "text": ""}
{"id": "3707353", "revid": "154893", "url": "https://it.wikipedia.org/wiki?curid=3707353", "title": "Rivelazione speciale", "text": ""}
{"id": "3707354", "revid": "322321", "url": "https://it.wikipedia.org/wiki?curid=3707354", "title": "Diocesi di Pitane", "text": "La diocesi di Pitane (in latino: \"Dioecesis Pitanaea\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nPitane, identificabile con \u00c7andarli nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nSono sei i vescovi conosciuti di questa antica diocesi. Espero prese parte al concilio di Calcedonia nel 451; per suo tramite, il metropolita Stefano sottoscrisse la definizione di fede calcedonese per i vescovi suoi suffraganei assenti. Apollo partecip\u00f2 al sinodo indetto a Costantinopoli dal patriarca Gennadio I nel 458/459 circa contro i simoniaci, mentre Epifanio prese parte a quello indetto nel 536 dal patriarca Mena. Pardo assistette al secondo concilio di Nicea nel 787. La sigillografia ha restituito il nome del vescovo Leone, vissuto tra X e XI secolo. Teofilatto infine partecip\u00f2 al sinodo celebrato ad Efeso nel 1167.\nDal 1933 Pitane \u00e8 annoverata tra le sedi vescovili titolari della Chiesa cattolica; la sede \u00e8 vacante dal 7 giugno 1966. Il suo ultimo titolare \u00e8 stato John Jobst, vicario apostolico di Kimberley in Australia Occidentale dal 1959 al 1966. "}
{"id": "3707357", "revid": "92723", "url": "https://it.wikipedia.org/wiki?curid=3707357", "title": "Diocesi di Priene", "text": "La diocesi di Priene (in latino: \"Dioecesis Prienensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nPriene, identificabile con le rovine nei pressi di Samsunkale nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo. La diocesi \u00e8 ancora documentata nel 1259 e attorno al 1270. L'occupazione ottomana della citt\u00e0 verso il 1304 pose probabilmente fine all'esistenza della diocesi.\nSono una decina i vescovi conosciuti di questa antica diocesi. Teosebio prese parte al concilio di Efeso del 431. Isidoro non fu presente al concilio di Calcedonia del 451, ma nell'ultima sessione fu rappresentato dal suo metropolita, Stefano di Efeso, il quale firm\u00f2 gli atti per Isidoro tramite Esperio di Pitane. La scoperta di un'iscrizione, scolpita in occasione della dedicazione di una chiesa, ha restituito il nome del vescovo Nanos, vissuto tra V e VI secolo. Paolo era presente al concilio detto \"in Trullo\" nel 692. Ignazio assistette al secondo concilio di Nicea nel 787.\nPer il secondo millennio sono noti i vescovi Demetrio, che sottoscrisse nel 1059 un atto del patriarca Costantino Licude; Giovanni, il cui nome \u00e8 restituito dal suo sigillo episcopale; Neofito, Costantino e Giovanni II, che presero parte ai sinodi convocati dai metropoliti ad Efeso rispettivamente nel 1167, nel 1216 e nel 1230.\nDal XVIII secolo Priene \u00e8 annoverata tra le sedi vescovili titolari della Chiesa cattolica; la sede \u00e8 vacante dal 9 ottobre 1966. Il suo ultimo titolare \u00e8 stato Jacques Le Cordier, vescovo ausiliare di Parigi, e poi vescovo di Saint-Denis dal 1966 al 1978."}
{"id": "3707358", "revid": "92723", "url": "https://it.wikipedia.org/wiki?curid=3707358", "title": "Diocesi di Acanda", "text": "La diocesi di Acanda (in latino: \"Dioecesis Acandensis\") \u00e8 una sede soppressa del patriarcato di Costantinopoli. Con il titolo di Pacando (in latino: \"Pacandensis\"), \u00e8 stata una sede titolare della Chiesa cattolica, oggi ugualmente soppressa.\nStoria.\nAcanda (o forse Ascanda), la cui localizzazione precisa nell'odierna Turchia \u00e8 sconosciuta, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo. Tuttavia \u00e8 noto un solo vescovo di Acanda, Pannichio, che sottoscrisse nel 458 la lettera dei vescovi della Licia all'imperatore Leone I dopo l'uccisione del patriarca alessandrino Proterio. Le Quien, nella sua opera \"Oriens christianus\", propone di modificare il nome Pannichio (\"Pannitius\") in Panezio (\"Panaetius\").\nNell'Ottocento divenne una sede vescovile titolare della Chiesa cattolica con il nome di \"Pacandensis\", titolo evidentemente errato, motivo che port\u00f2 la Santa Sede alla sua soppressione. Unico vescovo titolare \u00e8 stato L\u00e9on-Antoine-Augustin-Sim\u00e9on Livinhac, superiore generale dei Missionari d'Africa."}
{"id": "3707360", "revid": "767487", "url": "https://it.wikipedia.org/wiki?curid=3707360", "title": "Palazzo Muti Bussi", "text": "Il Palazzo Muti Bussi \u00e8 un edificio sito in Roma, Via dell'Aracoeli, 2 (Rione X Campitelli).\nStoria.\nIl palazzo \u00e8 stato progettato ed iniziato da Giacomo Della Porta nel 1585 circa su incarico di Orazio Muti. L'architetto ha completamente utilizzato una superficie pentagonale, gi\u00e0 in parte impegnata da un altro palazzo di propriet\u00e0 dei Muti. Dopo una sospensione dei lavori dovuta alla morte del Della Porta, intervenne l'architetto Giovanni Antonio De Rossi, che vi lavor\u00f2 dal 1642 al 1645, completandolo poi nel periodo 1660 \u2013 1662 con la sistemazione degli accessi e del cortile. L'edificio, rimodernato nel Settecento, assunse la denominazione attuale quando Cecilia Muti spos\u00f2 il conte Giulio Bussi agli inizi dell'Ottocento. \nLe demolizioni avvenute agli inizi del Novecento per isolare il Campidoglio e per la costruzione del Monumento a Vittorio Emanuele II, ancorch\u00e9 devastanti per il caratteristico quartiere medievale preesistente, ha messo in luce le facciate del palazzo.\nDescrizione.\nIl palazzo presenta cinque facciate principali, su Via di San Venanzio, Piazza dell\u2019Aracoeli, Via dell'Aracoeli, Vicolo degli Astalli, Via di San Marco ed una smussatura sulla Via dell'Aracoeli. \u00c8 costituito da scantinato, piano terreno, tre piani e soffitte con abbaini. I portali principali, attribuiti al De Rossi, sono due: il primo si apre sulla smussatura d'angolo tra Via dell'Aracoeli e Vicolo degli Astalli, \u00e8 rettangolare sormontato da una decorazione con lo stemma Muti ed una testina; un secondo portale, in asse con il precedente, \u00e8 sulla Via di San Venanzio, anch'esso rettangolare e sormontato da decorazione con stemma. Le finestre al pianterreno sono architravate ed hanno il davanzale sorretto da mensole sotto le quali si aprono le finestrelle dello scantinato. Sono tutte con inferriata. Al piano nobile le finestre sono con architrave e dotate di torcieri in ferro battuto; caratteristico il balcone su mensole in angolo su Piazza dell'Aracoeli. Al secondo piano le finestre sono pi\u00f9 semplici, sempre con architrave ed i torcieri; quelle sulla piazza hanno la righiera. Al terzo piano le finestre sono solo incorniciate. Segue il cornicione. Gli angoli dell'edificio sono bugnati. Parte delle decorazioni esterne ed interne furono distrutte da un incendio che nel 1648 danneggi\u00f2 l'appartamento allora occupato dal cardinale Stefano Brancaccio."}
{"id": "3707361", "revid": "640469", "url": "https://it.wikipedia.org/wiki?curid=3707361", "title": "Tom Harald Hagen", "text": " \nCarriera.\nArbitro dal 2006 della massima serie norvegese, in cui fino al 2013 ha diretto oltre 100 partite, Tom Harald Hagen \u00e8 nominato internazionale il 1\u00ba gennaio 2009, all'et\u00e0 di 30 anni.\nNel maggio dello stesso anno \u00e8 immediatamente selezionato dall'Union of European Football Associations (UEFA), in vista dei campionati europei Under 17, in programma in Germania. Gli vengono assegnate due partite della fase a gironi e una semifinale. Nel luglio successivo ottiene per la prima volta un preliminare di Europa League.\nNel 2010, dopo aver diretto un preliminare di Champions League, fa anche il suo esordio nella fase a gironi dell'Europa League, dirigendo nell'occasione un match tra CSKA Sofia e Be\u015fikta\u015f.\nNel 2011 continua la sua ascesa internazionale. Dirige due gare tra nazionali valide per le qualificazioni ad Euro 2012, a luglio \u00e8 convocato al campionato europeo di calcio Under 19 in Romania dove dirige due partite della fase a gironi, e nell'ottobre dello stesso anno esordisce nella fase a gironi della Champions League, dirigendo nell'occasione un match tra gli italiani del e i bielorussi del .\nNel dicembre 2011 viene selezionato come quarto ufficiale per gli Europei di calcio del 2012 in Polonia ed Ucraina.\nVita privata.\nIl 26 ottobre 2020 l'arbitro norvegese ha parlato apertamente, nel corso di un\u2019intervista al quotidiano norvegese \"Glamdalen\", della sua omosessualit\u00e0, infrangendo gli stereotipi che circondano il mondo del calcio, con le seguenti parole: \"\u00c8 giunto il momento di dire che sono gay. Sono sicuro che da questo verranno solo cose positive. Per me \u00e8 sempre stata una parte del tutto naturale della vita\". \nIl suo coming out \u00e8 una forte e importante risposta al diffuso uso di offese \"omofobe\" usate dai calciatori e dai tifosi, in modo denigratorio, nei confronti degli avversari. "}
{"id": "3707363", "revid": "533647", "url": "https://it.wikipedia.org/wiki?curid=3707363", "title": "Diocesi di Patara", "text": "La diocesi di Patara (in latino: \"Dioecesis Patarensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nPatara, identificata con le rovine nei pressi di Gelemi\u015f, nella provincia di Antalya nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nDiversi sono i vescovi attribuiti a questa antica sede episcopale. Le Quien attribuisce a Patara un noto scrittore ecclesiastico, vissuto fra III e IV secolo, san Metodio, che tuttavia probabilmente sarebbe stato vescovo di Olimpo. Al primo concilio ecumenico, celebrato a Nicea nel 325, era presente il vescovo Eudemo I. Durante il concilio di Seleucia del 359, Acacio di Cesarea e i suoi sostenitori abbandonarono l'assise e redassero una professione di fede nella quale rigettavano il termine di consustanzialit\u00e0 in quanto estraneo alle Scritture; tra i firmatari della professione di fede figura anche Eutichiano di Patara, che, assieme agli altri vescovi firmatari, venne scomunicato dai padri conciliari.\nEudemo II prese parte al primo concilio di Costantinopoli nel 381; lo stesso vescovo \u00e8 menzionato in una lettera, datata tra il 375 e il 377, che Basilio di Cesarea scrisse ad Anfilochio di Iconio, perch\u00e9 verificasse l'ortodossia dei vescovi della Licia, tra cui figura anche Eudemo. Cirino fu tra i padri del concilio di Calcedonia nel 451 e sottoscrisse nel 458 la lettera dei vescovi della Licia all'imperatore Leone I dopo la morte di Proterio di Alessandria.\nLicinio \u00e8 documentato nel sinodo riunito a Costantinopoli nel 536 dal patriarca Mena; pur non apparendo mai nelle liste di presenza del sinodo, il suo nome si trova tra le sottoscrizioni delle sedute del 21 maggio e del 4 giugno, dove vennero condannati Severo di Antiochia, l'ex patriarca Antimo, il monaco siriano Zoora e Pietro di Apamea.\nAnastasio assistette al secondo concilio di Nicea nel 787. Teodolo infine partecip\u00f2 al concilio di Costantinopoli dell'879-880 che riabilit\u00f2 il patriarca Fozio.\nDal XVIII secolo Patara \u00e8 annoverata tra le sedi vescovili titolari della Chiesa cattolica; la sede \u00e8 vacante dal 2 febbraio 2022."}
{"id": "3707366", "revid": "92723", "url": "https://it.wikipedia.org/wiki?curid=3707366", "title": "Diocesi di Pinara", "text": "La diocesi di Pinara (in latino: \"Dioecesis Pinarensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nPinara, identificabile con le rovine nei pressi di Minara nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nDiversi sono i vescovi attribuiti a questa antica sede episcopale. Durante il concilio di Seleucia del 359, Acacio di Cesarea e i suoi sostenitori abbandonarono l'assise e redassero una professione di fede nella quale rigettavano il termine di consustanzialit\u00e0 in quanto estraneo alle Scritture; tra i firmatari della professione di fede figura anche Eustazio, che sottoscrisse con il doppio titolo di \u00abvescovo di Pinara e di Sidima\u00bb, indizio che all'epoca le due diocesi erano unite. \nEliodoro sottoscrisse nel 458, tramite l'arcidiacono Nicola, la lettera dei vescovi della Licia all'imperatore Leone I dopo la morte di Proterio di Alessandria.\nNel VI secolo abbiamo il vescovo Nicola, noto come Nicola di Sion, di cui esiste una biografia scritta verosimilmente poco tempo dopo la sua morte; il suo episcopato si colloca dopo il 544, e venne consacrato nella chiesa della Pace, cattedrale di Myra, dal metropolita Filippo. Secondo una versione latina della vita, Nicola mor\u00ec il 10 dicembre 564.\nI tre successivi vescovi di Pinara sono noti per la loro presenza alle grandi assise conciliari del periodo bizantino: Menas era presente al concilio in Trullo nel 692; Teodoro assistette al secondo concilio di Nicea nel 787; Atanasio infine partecip\u00f2 al concilio di Costantinopoli dell'879-880 che riabilit\u00f2 il patriarca Fozio.\nDal XIX secolo Pinara \u00e8 annoverata tra le sedi vescovili titolari della Chiesa cattolica; la sede \u00e8 vacante dal 21 luglio 1974. Il suo ultimo titolare \u00e8 stato Alejandro Menchaca Lira, gi\u00e0 vescovo di Temuco."}
{"id": "3707368", "revid": "322321", "url": "https://it.wikipedia.org/wiki?curid=3707368", "title": "Diocesi di Podalia", "text": "La diocesi di Podalia (in latino: \"Dioecesis Podaliensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nPodalia, identificabile con Avlan G\u00f6l\u00fc o pi\u00f9 probabilmente con S\u00f6\u011fle nel distretto di Elmal\u0131 in Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nSono tre i vescovi attribuiti a questa antica sede episcopale. Aquilino sottoscrisse nel 458 la lettera dei vescovi della Licia all'imperatore Leone I dopo la morte di Proterio di Alessandria. Giovanni I prese parte al sinodo riunito a Costantinopoli nel 536 dal patriarca Mena; pur non apparendo mai nelle liste di presenza del sinodo, il suo nome si trova tra le sottoscrizioni dell'ultima seduta, il 4 giugno, dove vennero condannati Severo di Antiochia, il monaco siriano Zoora e Pietro di Apamea. Giovanni II partecip\u00f2 al concilio di Costantinopoli dell'879-880 che riabilit\u00f2 il patriarca Fozio.\nA questi vescovi Le Quien aggiunge anche Callinico, che prese parte al concilio di Costantinopoli nel 381; questi tuttavia era vescovo di Timando, non di Podalia.\nDal XX secolo Podalia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 29 giugno 1969. Il suo ultimo titolare \u00e8 stato Antonio D'Erchia, prelato di Altamura e Acquaviva delle Fonti."}
{"id": "3707372", "revid": "39884", "url": "https://it.wikipedia.org/wiki?curid=3707372", "title": "Madre Cabrini", "text": ""}
{"id": "3707373", "revid": "599013", "url": "https://it.wikipedia.org/wiki?curid=3707373", "title": "Jim van Fessem", "text": ""}
{"id": "3707374", "revid": "1337443", "url": "https://it.wikipedia.org/wiki?curid=3707374", "title": "Giuseppe de Fornari", "text": " Figlio del patrizio genovese Luca, divenne Conte il 7 giugno 1816. Fu senatore del Regno di Sardegna."}
{"id": "3707380", "revid": "322321", "url": "https://it.wikipedia.org/wiki?curid=3707380", "title": "Diocesi di Temno", "text": "La diocesi di Temno (in latino: \"Dioecesis Temnitana\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nTemno, nell'odierna Turchia, \u00e8 un'antica sede episcopale della provincia romana di Asia nella diocesi civile omonima e nel patriarcato di Costantinopoli. Inizialmente suffraganea dell'arcidiocesi di Efeso, a partire dal IX secolo entr\u00f2 a far parte della provincia ecclesiastica dell'arcidiocesi di Smirne.\nLa diocesi \u00e8 assente nelle \"Notitiae Episcopatuum\" del patriarcato di Costantinopoli; a partire dalla \"Notitia\" risalente all'epoca del patriarca Nicola I Mistico, all'inizio del X secolo, tra le suffraganee di Smirne appare la diocesi di Arcangelo, sede che viene identificata con Temno; Arcangelo \u00e8 documentata nelle \"Notitiae\" fino al XII secolo.\nSono solo tre i vescovi conosciuti di questa diocesi con il titolo di Temno. Primo vescovo \u00e8 Eustazio, che non prese parte al concilio di Calcedonia del 451, ma nell'ultima sessione fu rappresentato dal suo metropolita, Stefano di Efeso, il quale firm\u00f2 gli atti per Eustazio tramite Esperio di Pitane. Teofilo partecip\u00f2 al secondo concilio di Nicea nel 787, mentre Ignazio prese parte al concilio dell'869-870 che condann\u00f2 il patriarca Fozio di Costantinopoli.\nDal XIX secolo Temno \u00e8 annoverata tra le sedi vescovili titolari della Chiesa cattolica; la sede \u00e8 vacante dal 5 marzo 1966. Il suo ultimo titolare \u00e8 stato Francis James Furey, vescovo ausiliare di Filadelfia."}
{"id": "3707381", "revid": "599013", "url": "https://it.wikipedia.org/wiki?curid=3707381", "title": "Jos\u00e9 Antonio Fern\u00e1ndez", "text": "Carriera.\nClub.\nHa vinto, insieme all'Universitario, tre Campionati peruviani.\nNazionale.\nFece parte della Nazionale di calcio del Per\u00f9 che partecip\u00f2 al .\nFern\u00e1ndez, nella nazionale di calcio del Per\u00f9, ha totalizzato 37 presenze in cui ha segnato due gol."}
{"id": "3707382", "revid": "547034", "url": "https://it.wikipedia.org/wiki?curid=3707382", "title": "Villa del Bello", "text": "Villa Del Bello \u00e8 un'antica villa del comune di Vaiano, in Toscana, appartenuta alla famiglia Del Bello, in particolare a Pietro Del Bello. \nStoria e descrizione.\nLa villa, di origine medioevale, conserva ancora il suo aspetto; un tempo fu curtis medievale, grangia e fattoria. \nL'antico insediamento da cui ha origine la villa sorge sul colle di Calcinaia, che fronteggia il fiume Bisenzio e la sagoma dell'antica Villa Guicciardini di Usella, nella zona di confine tra il medievale Comune di Prato e la zona controllata dai Conti Alberti. Nel bosco soprastante restano ancora i muri in alberese della coeva Torre di Melagrana, stessa epoca di quella di Cerbaia: sul colle superiore si trovano i resti del piccolo borgo di Bibbiano con chiesetta di S. Maria.\nSappiamo da documenti archivistici che nel 1352 la \u201cvilla\u201d di Bibbiano era ancora esistente (non esisteva invece pi\u00f9 nel catasto del 1427): la chiesa fu soppressa e accorpata con la Pieve di Sofignano. Nello stesso periodo la propriet\u00e0 di alcuni poderi e di una casa da signore pass\u00f2 alla S.S. Annunziata di Firenze, che lo mantenne per vari secoli.\nLo stato italiano confisc\u00f2 i beni di alcuni monasteri dopo l'Unit\u00e0, tra cui anche questo possesso della \"Nunziata\", come veniva familiarmente detto, per far cassa dopo le ingenti spese per le guerre d'indipendenza.\nI beni furono messi all'asta e acquistati nel 1867 dal diplomatico Pietro Del Bello, che vantava una discendenza risalente ai cugini di Dante Alighieri. Egli dimostrava una particolare affezione per i simboli fiorentini, come indicano le decorazioni a gigli anche sulle vetrate delle porte interne della villa. Questo personaggio, che viveva fra Firenze e Roma, fece ristrutturare il complesso creando la villa, accanto alla fattoria come riorganizzazione dei locali preesistenti, il giardino dalla vista panoramica ed il Selvatico come percorso dei proprietari e degli ospiti, alcuni dei quali di assoluto prestigio (Renato Fucini).\nLa fattoria Del Bello aveva numerosi poderi nella zona circostante, un frantoio azionato da animali, un acquedotto proprio, una specializzazione nella coltura del vino, testimoniata dai numerosi premi vinti alla Festa dell'Uva.\nPietro Del Bello mor\u00ec negli anni che precedettero la Grande Guerra, lasciando la villa e la fattoria alla figlia Assunta e alla moglie Enrichetta, zia e matrigna poi della ragazza perch\u00e9 in seconde nozze aveva sposato il cognato. Le due Del Bello erano amanti della musica, una suonava la chitarra e l'altra il violino (uno Stradivari), divennero nel tempo assai eccentriche. Andavano alla messa con la treggia tirata dai buoi, dormivano il giorno e suonavano la notte.\nMorirono a distanza di un anno l'una dall'altra attorno al 1935. Dopo la loro morte la propriet\u00e0 pass\u00f2 a una cugina francese (una Pierson) che ne entr\u00f2 in possesso poco prima della Seconda guerra mondiale. All'epoca del conflitto, come i beni di Spranger, fu requisita come propriet\u00e0 nemica e affidata all'amministrazione del Monte dei Paschi di Siena. Dopo la guerra cominciarono a vendere alcuni poderi della fattoria, la quale entr\u00f2 infine in possesso della famiglia Fantini, attuale proprietaria. \nIl giardino.\nIl fabbricato della villa ottocentesca \u00e8 strettamente legato al giardino costituito da una terrazza panoramica che guarda a occidente.\nUn grande cedro del Libano si para davanti alla porta principale e sormonta la piccola grotta con ninfeo: un percorso di aiole con fioriture stagionali e perenni \u00e8 la testimonianza di un giardino assai vissuto dai personaggi che gli dettero vita, a cominciare da Pietro Del Bello che fece costruire una serra esposta a meridione incorporata nella costruzione della villa, nella parte pi\u00f9 corta della L che caratterizza la sagoma del fabbricato. Sono significative le fotografie ottocentesche che ritraggono lui, la figlia e la moglie, gli amici in questi ambienti e nel Selvatico, cui si accede scendendo lievemente verso sud e accostando dalla parte del bosco: tutti documenti originali conservati nell'archivio familiare.\nDal giardino si entra del resto direttamente nei salotti della villa, straordinaria testimonianza storica perch\u00e9 conservano decorazioni ed arredo d'epoca ancora originale.\nIl Selvatico, con una serie di percorsi immersi nella vegetazione mediterranea (corbezzoli, lecci e siepi di bosso), conduce ad un luogo centrale, un tempo vero e proprio laghetto, oggi elemento di suggestione, per letture teatralizzate.\nOggi \u00e8 luogo d'interesse storico e meta di escursioni. Si trova nell'area naturale protetta della Calvana.\n\u00c8 raggiungibile da Vaiano prendendo la strada lungo il Bisenzio che conduce a Moschignano."}
{"id": "3707383", "revid": "322321", "url": "https://it.wikipedia.org/wiki?curid=3707383", "title": "Diocesi di Teos", "text": "La diocesi di Teos (in latino: \"Dioecesis Teiensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nTeos, identificabile con S\u0131\u011fac\u0131k nel distretto di Seferihisar nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nTeos fu sede di un'antica comunit\u00e0 cristiana, risalente agli albori del cristianesimo. Infatti agli inizi del II secolo \u00e8 conosciuto il vescovo Dafno, menzionato sia nella biografia di Policarpo di Smirne che nella lettera ai cristiani di Smirne di Ignazio di Antiochia.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nLe Quien attribuisce a Teos, oltre a Dafno, altri quattro vescovi. Massimo avrebbe preso parte al primo concilio ecumenico celebrato a Nicea nel 325; tuttavia nell'edizione delle liste conciliari pubblicata da Gelzer alla fine dell'Ottocento, l'unico vescovo presente a Nicea di nome Massimo era vescovo di Eleuteropoli e non di Teos. Gennadio partecip\u00f2 al cosiddetto \"brigantaggio\" di Efeso del 449; non fu presente al concilio di Calcedonia del 451, ma nell'ultima sessione venne rappresentato dal suo metropolita, Stefano di Efeso, il quale firm\u00f2 gli atti per Gennadio tramite Esperio di Pitane. Gli altri due vescovi menzionati da Le Quien sono Cirillo e Sisinnio, che sarebbe documentati, in epoca incerta, da tradizioni agiografiche di dubbia storicit\u00e0.\nStudi recenti hanno aggiunto altri tre vescovi a quelli menzionati da Le Quien. Stefano prese parte al concilio di Efeso nel 431; altri autori tuttavia attribuiscono questo vescovo alla diocesi di Diu o di Dioshieron. Eugenio fu presente al sinodo riunito a Costantinopoli nel 536 dal patriarca Mena; anche per questo vescovo tuttavia non \u00e8 chiara la sede di appartenenza, essendo attribuito da altri autori alla diocesi di Tio nel Ponto. Al secondo concilio di Nicea del 787 il vescovo di Teos era assente, o perch\u00e9 impedito a parteciparvi o perch\u00e9 la sede era vacante; al suo posto la diocesi fu rappresentata dal \"locum tenens\" Teofilatto, menzionato tuttavia solo nella lista dei vescovi presenti all'apertura del concilio.\nDal XVIII secolo Teos \u00e8 annoverata tra le sedi vescovili titolari della Chiesa cattolica; la sede \u00e8 vacante dal 28 dicembre 1996. Il suo ultimo titolare \u00e8 stato Edward Gerard Hettinger, vescovo ausiliare di Columbus, che tenne il titolo per ben 55 anni. La sede \u00e8 denominata anche \"Teja\" in alcuni Annuari Pontifici del passato."}
{"id": "3707384", "revid": "348618", "url": "https://it.wikipedia.org/wiki?curid=3707384", "title": "Ryan (nome)", "text": "Origine e diffusione.\nProviene da un cognome irlandese, derivato da \"\u00d3 Riain\" che significa \"discendente di R\u00edan\"; il nome \"R\u00edan\" significa probabilmente \"piccolo re\", da \"r\u00ed\" (\"re\") combinato con un suffisso diminutivo. Il nome, prettamente maschile, \u00e8 stato in rari casi usato anche al femminile negli Stati Uniti.\nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico si festeggia quindi il 1\u00ba novembre, in occasione di Ognissanti."}
{"id": "3707386", "revid": "47767", "url": "https://it.wikipedia.org/wiki?curid=3707386", "title": "Rian", "text": ""}
{"id": "3707387", "revid": "102873654", "url": "https://it.wikipedia.org/wiki?curid=3707387", "title": "La donna che ritorna", "text": "La donna che ritorna \u00e8 una miniserie televisiva italiana in quattro puntate, trasmessa dal 18 ottobre al 1\u00ba novembre 2011 su Rai 1 in prima serata e prodotta da Endemol per Rai Fiction. La fiction \u00e8 ispirata al Massacro del Circeo.\nTrama.\nIn una fredda mattina viene ritrovata, mentre vaga senza meta, un'anziana signora spaventata e sola. Non ricorda il suo nome, non parla, non sa pi\u00f9 nulla di s\u00e9. Un giovane ispettore, Marco Leoni, si prende cura di lei in attesa che qualcuno la venga a reclamare. Mentre i suoi superiori vogliono spedirla in un ospedale, Marco decide di ospitarla a casa sua. Nel frattempo il giovane sta indagando sull'omicidio di una giovane modella russa, Katia Malik, trovata nuda e strangolata sul litorale romano proprio a poche ore di distanza dal ritrovamento della signora.\nIn questura intanto si presenta un uomo, Fulvio Silenti, che riconosce l'anziana come sua madre Paola, una signora benestante dedita ad attivit\u00e0 di beneficenza. Fulvio porta la madre a casa, ma la donna non ricorda nulla e non riconosce neppure l'amato nipotino Pietro, affetto da una grave patologia cardiaca. Il giorno dopo per\u00f2, un contadino di nome Bruno Gedda afferma che Paola \u00e8 in realt\u00e0 sua moglie, Luisa Bini, che lo aveva abbandonato quasi vent'anni prima insieme alla figlia Alice. Paola quindi si ritrova a dover scavare nella sua mente per cercare un ricordo che la aiuti a stabilire la sua identit\u00e0.\nLentamente la donna inizia a ricordare qualcosa e Marco trova inaspettatamente in quei frammenti di memoria informazioni e dettagli che possono aiutarlo a catturare il colpevole dell'omicidio di Katia. Il delitto \u00e8 collegato alla morte di Valentina, babysitter del piccolo Pietro uccisa con le stesse modalit\u00e0 della modella. Passo dopo passo, Paola si rende conto di essere legata a quei delitti e in una corsa contro il tempo tenta di recuperare se stessa e il suo passato, che si rivela molto pi\u00f9 oscuro e drammatico di quanto lei potesse immaginare.\nCon l'avanzare della storia, Paola/Luisa o chi per lei, ricorda il suo passato: violenze, abusi ed omicidi. Oramai si pu\u00f2 fidare di ben poche persone; persino un suo \"amico\" che le \u00e8 stato vicino a lungo si riveler\u00e0 colpevole di un delitto orrendo, ma a cui cerca in tutti i modi di rimediare."}
{"id": "3707391", "revid": "92723", "url": "https://it.wikipedia.org/wiki?curid=3707391", "title": "Diocesi di Tralle di Asia", "text": "La diocesi di Tralle di Asia (in latino: \"Dioecesis Tralliana in Asia\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nTralle di Asia, identificabile con Aydin nell'odierna Turchia, \u00e8 un'antica sede episcopale della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nTralle fu sede di un'antica comunit\u00e0 cristiana, risalente agli albori del cristianesimo. La tradizione pone come primo vescovo Filippo, uno dei sette diaconi della Chiesa di Gerusalemme, la cui istituzione ci \u00e8 raccontata dal libro degli Atti degli Apostoli ( e ). La comunit\u00e0 fu destinataria di una delle lettere scritte da Ignazio di Antiochia, ove \u00e8 menzionato il vescovo Polibio.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nIl primo vescovo storicamente attestato \u00e8 Eracleone, che prese parte al concilio di Efeso nel 431. Altri vescovi sono noti per la loro partecipazione ai concili ecumenici dell'antichit\u00e0 e alle altre grandi assisi conciliari del primo millennio: Massimo (449 e 451), Mirone (692), Teofilatto (787), Teofane (869) e Teofisto o Teopisto (879).\nFonti letterarie hanno trasmesso i nomi di altri tre vescovi. Un \"Corpus\" di lettere, ritenute apocrife, indirizzate a Pietro Fullo, vescovo monofisita di Antiochia, contiene anche una lettera di Asclepiade, vescovo di Tralle di Asia, che rimprovera a Pietro di aver aggiunto al \"Trisagion\" la formula teopaschita. Tra i vescovi monofisiti consacrati da Giacomo Baradeo in occasione del suo passaggio in Asia attorno al 558 figura anche il vescovo Pietro di Tralle. Nella \"Vita\" di san Lazzaro Galesiot\u00e8s si fa menzione di un anonimo vescovo di Tralle (XI secolo), che in quell'occasione occupava anche la carica di economo della sede metropolitana di Efeso.\nNumerosi sono poi i vescovi noti di Tralle grazie all'esistenza dei loro sigilli vescovili, che ci fanno cos\u00ec conoscere i nomi di Leone, Michele, Teofilatto II, Nicola e Niceforo, attestati tra il IX e il XII secolo. Gli ultimi due vescovi sono Teodoro e Giovanni, che parteciparono ai sinodi provinciali indetti dai metropoliti efesini nel 1167, nel 1216 e nel 1230.\nNel 1284 la citt\u00e0 venne conquistata dai Selgiuchidi; da questo momento essa \u00e8 conosciuta nelle fonti greche con il nome di Iliopoli (in greco: \u0397\u03bb\u03b9\u03bf\u03cd\u03c0\u03bf\u03bb\u03b9\u03c2). Nel 1774 il patriarcato istitu\u00ec una nuova diocesi, suffraganea di Efeso, con il nome di Iliopoli e Thira, promossa al rango di sede metropolitana nel dicembre 1901. La metropolia di Iliopoli e Thira fu soppressa \"de facto\" in seguito alla disfatta dell'esercito greco nell'agosto 1922; tutti i greci che abitavano la regione morirono o furono fatti evacuare all'arrivo dell'esercito turco; oggi non esistono pi\u00f9 cristiani ortodossi nel territorio dell'antica metropolia.\nDal XVII secolo Tralle di Asia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 21 agosto 1974."}
{"id": "3707393", "revid": "678570", "url": "https://it.wikipedia.org/wiki?curid=3707393", "title": "Rivelazioni speciali", "text": ""}
{"id": "3707395", "revid": "767487", "url": "https://it.wikipedia.org/wiki?curid=3707395", "title": "Donny Gorter", "text": "Carriera.\nCresciuto nel PSV Eindhoven e esploso con la maglia del NAC Breda, nell'estate del 2012 passa all'AZ Alkmaar per 350.000 euro."}
{"id": "3707399", "revid": "599013", "url": "https://it.wikipedia.org/wiki?curid=3707399", "title": "Javier Gonz\u00e1lez (calciatore)", "text": "Carriera.\nFece parte della Nazionale di calcio del Per\u00f9 che partecip\u00f2 al ."}
{"id": "3707403", "revid": "585241", "url": "https://it.wikipedia.org/wiki?curid=3707403", "title": "'A sunnambula", "text": ""}
{"id": "3707404", "revid": "44174121", "url": "https://it.wikipedia.org/wiki?curid=3707404", "title": "Diritto internazionale consuetudinario", "text": ""}
{"id": "3707412", "revid": "1305772", "url": "https://it.wikipedia.org/wiki?curid=3707412", "title": "Eustachi", "text": "Cognome italiano. Viene riconosciuta, in special modo a Milano, come gli Eustachi la famiglia pavese del periodo Visconteo-Sforzesco (XV secolo) di Pasino Eustachi, capitano dei navigli e comandante della flotta viscontea:"}
{"id": "3707414", "revid": "1310927", "url": "https://it.wikipedia.org/wiki?curid=3707414", "title": "\u00d6mer Bayram", "text": ""}
{"id": "3707420", "revid": "1431409", "url": "https://it.wikipedia.org/wiki?curid=3707420", "title": "Nemanja Gudelj", "text": "Carriera.\nClub.\nNac Breda.\nPoich\u00e9 suo padre Neboj\u0161a Gudelj era l'allenatore del NAC Breda, nel novembre del 2012 ha rifiutato un'offerta del Newcastle: \"Ci sono molte chance che resti. Voglio aiutarlo a fare il meglio per la squadra, anche se devo comunque pensare al mio futuro\".\nAZ Alkmaar.\nIl 9 giugno 2013 passa all'AZ Alkmaar per 3 milioni di euro e firma un contratto quadriennale. Con l'AZ, in due anni disputa globalmente 89 partite segnando 19 gol.\nAjax.\nIl 6 maggio 2015 passa all'Ajax per 6 milioni di euro e firma un contratto quinquennale sino al giugno 2020.\nEsperienze cinesi e prestito a Sporting Lisbona.\nIl 25 gennaio 2017 viene ingaggiato dai cinesi del Tianjin Teda per 5,5 milioni. Il 28 gennaio 2018 viene ingaggiato dal Guangzhou Evergrande con cui firma un contratto fino al 31 dicembre 2019.\nIl 23 agosto 2018 viene preso in prestito dallo Sporting Lisbona, con la formula del prestito oneroso, a circa 3 milioni di euro.\nSiviglia.\nIl 23 luglio 2019 viene ingaggiato a parametro zero dal Siviglia, con cui firma un contratto fino al giugno 2023.\nNazionale.\nDopo aver militato nelle nazionali giovanili Under-19 e nazionale Under-21 serba.\nIl 5 marzo 2014 ha fatto il suo esordio in nazionale maggiore, nell'amichevole Irlanda-Serbia (1-2).\nStatistiche.\nPresenze e reti nei club.\n\"Statistiche aggiornate al 21 agosto 2020\"."}
{"id": "3707421", "revid": "33751", "url": "https://it.wikipedia.org/wiki?curid=3707421", "title": "Al-Shabab (UAE)", "text": ""}
{"id": "3707427", "revid": "599013", "url": "https://it.wikipedia.org/wiki?curid=3707427", "title": "Japie Mulder", "text": "Biografia.\nMilitante nei di Pretoria, esord\u00ec negli \"Springbok\" nel luglio 1994 a Wellington contro la ; prese parte successivamente alla che vide il laurearsi campione del mondo.\nPassato poi ai Golden Lions, formazione del Transvaal, debutt\u00f2 da professionista nella relativa \"franchise\" dei Cats in Super Rugby.\nFino al 2001 disput\u00f2 34 incontri in Nazionale, con 6 mete.\nNel gennaio 2002 firm\u00f2 un contratto per due stagioni con gli inglesi del , con la formula della compropriet\u00e0 con i Golden Lions, per i quali avrebbe militato in Currie Cup nel semestre di inattivit\u00e0 dell'emisfero Nord; tuttavia fu in grado di onorare solo la prima stagione, perch\u00e9 un infortunio al collo lo tenne lontano dai campi per tutta la fine del 2002 e l'inizio del 2003, tanto che a febbraio di quell'anno fu costretto ad annunciare il ritiro.\nDa dopo il ritiro imprenditore nel campo della fornitura di apparecchiature elettroniche per ufficio, nel 2007 torn\u00f2 alla ribalta allorquando fu accusato di aver tentato, nel 2005, violenza sessuale su di una ragazza all'epoca minorenne; dichiaratosi responsabile dei fatti, fu condannato nel 2009 a tre anni di detenzione con la condizionale e a una multa di Rand (circa \u20ac).\nA fine 2009, inoltre, sub\u00ec insieme alla sua famiglia un sequestro di persona: ignoti criminali lo sequestrarono e si appropriarono del suo bancomat per rapinargli il conto corrente, e dopo aver abbandonato la famiglia in un posto isolato fuggirono con la sua automobile, poi trovata distrutta in un incidente stradale."}
{"id": "3707429", "revid": "287204", "url": "https://it.wikipedia.org/wiki?curid=3707429", "title": "Polmonite da Mycoplasma", "text": ""}
{"id": "3707430", "revid": "287204", "url": "https://it.wikipedia.org/wiki?curid=3707430", "title": "Cuscinetti a strisciamento", "text": ""}
{"id": "3707431", "revid": "287204", "url": "https://it.wikipedia.org/wiki?curid=3707431", "title": "Cuscinetti radenti", "text": ""}
{"id": "3707432", "revid": "287204", "url": "https://it.wikipedia.org/wiki?curid=3707432", "title": "Brown University Standard Corpus of Present-Day American English", "text": ""}
{"id": "3707433", "revid": "287204", "url": "https://it.wikipedia.org/wiki?curid=3707433", "title": "Broonie", "text": ""}
{"id": "3707434", "revid": "287204", "url": "https://it.wikipedia.org/wiki?curid=3707434", "title": "\u00d9ruisg", "text": ""}
{"id": "3707435", "revid": "287204", "url": "https://it.wikipedia.org/wiki?curid=3707435", "title": "Br\u00f9naidh", "text": ""}
{"id": "3707436", "revid": "339392", "url": "https://it.wikipedia.org/wiki?curid=3707436", "title": "Van Kieu", "text": ""}
{"id": "3707438", "revid": "287204", "url": "https://it.wikipedia.org/wiki?curid=3707438", "title": "Landa a brugo", "text": ""}
{"id": "3707439", "revid": "486946", "url": "https://it.wikipedia.org/wiki?curid=3707439", "title": "Imbus", "text": ""}
{"id": "3707440", "revid": "287204", "url": "https://it.wikipedia.org/wiki?curid=3707440", "title": "Brumale", "text": ""}
{"id": "3707441", "revid": "287204", "url": "https://it.wikipedia.org/wiki?curid=3707441", "title": "Brussu", "text": ""}
{"id": "3707442", "revid": "287204", "url": "https://it.wikipedia.org/wiki?curid=3707442", "title": "Brussels Open by GDF Suez", "text": ""}
{"id": "3707444", "revid": "547034", "url": "https://it.wikipedia.org/wiki?curid=3707444", "title": "Locomotiva kkStB 180", "text": "La locomotiva kkStB 180 era una locomotiva a vapore con tender per servizio merci delle Kaiserlich-k\u00f6nigliche \u00f6sterreichische Staatsbahnen (Imperial Regie Ferrovie dello Stato) dell'Austria che vennero immatricolate anche dalla S\u00fcdbahn.\nStoria.\nLe locomotive vennero progettate per sopperire alla crescente domanda di trasporto del carbone per i percorsi interessanti la Boemia settentrionale in particolare sulla linea Praga-Dux. Il progetto di Karl G\u00f6lsdorf si orient\u00f2 sull'aumento degli assi motori accoppiati per contenere il peso assiale aumentando nel contempo il peso aderente.\nTra 1901 e 1908 vennero immesse in servizio 181 unit\u00e0 costruite dalla Lokomotivfabrik Floridsdorf, dalla Wiener Neust\u00e4dter Lokomotivfabrik, dalla Lokomotivfabrik der StEG e dalla B\u00f6hmisch-M\u00e4hrischen Maschinenfabrik, fabbrica di macchine di Boemia e Moravia.\nLe macchine si dimostrarono in grado di trasportare 190\u00a0t su pendenza del 37\u00a0\u2030 a 15\u00a0km/h e su 700\u00a0t sul 10\u00a0\u2030 a 20\u00a0km/h, sviluppando fino a 1050\u00a0HP. Tra 1907 e 1910 vennero costruite altre 58 unit\u00e0 di cui 4 con surriscaldatori di vapore di diverso tipo.\nLa S\u00fcdbahn ne immatricol\u00f2 27 unit\u00e0 del tipo a vapore saturo per i percorsi di montagna del Semmering e del Brennero.\nDopo la Prima guerra mondiale queste passarono, come gruppo 477, alle FS che ne ebbero altre 50 unit\u00e0 del kkStB.\nIn seguito alle ripartizioni di fine conflitto vennero assegnate alle Polonia e immatricolate come PKP Tw11, alla Jugoslavia come JD\u017d 135, alla Romania come CFR 180 e alla Cecoslovacchia come \u010cSD 523.0; quelle rimaste in Austria vennero immesse nel parco delle BB\u00d6 con lo stesso numero di gruppo 180.\nIn seguito all'Anschluss il Terzo Reich le riclassific\u00f2 nel parco Deutsche Reichsbahn come gruppo 570. Nelle ferrovie cecoslovacche le macchine hanno circolato fino al 1960.\nCaratteristiche.\nLe \"180\" erano macchine di grossa potenza, a 2 cilindri e a doppia espansione per la massima parte a vapore saturo, con alcune unit\u00e0, le 180.500-503 e 180.504, a vapore surriscaldato e rispettivamente con tipologia diversa di surriscaldatore (a fini di comparazione dei risultati).\nLa caldaia utilizzata aveva 264 tubi bollitori con una superficie tubiera di riscaldamento complessiva di 190\u00a0m\u00b3 eccetto che per le unit\u00e0 citate (con surriscaldatore) che ne avevano una minore di 134,5\u00a0m\u00b2; a questa si aggiungeva la superficie sulla volta del forno rispettivamente di circa 13 o 12\u00a0m\u00b2. La griglia del forno aveva la notevole superficie di 3 o 3,42\u00a0m\u00b2."}
{"id": "3707445", "revid": "287204", "url": "https://it.wikipedia.org/wiki?curid=3707445", "title": "Gara de Est", "text": ""}
{"id": "3707446", "revid": "322321", "url": "https://it.wikipedia.org/wiki?curid=3707446", "title": "Diocesi di Rodiapoli", "text": "La diocesi di Rodiapoli (in latino: \"Dioecesis Rhodiapolitana\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nRodiapoli, identificabile con Eskihisar nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al X secolo. Tuttavia \u00e8 noto un solo vescovo di Rodiapoli, Nicola, che il 20 luglio 518 sottoscrisse la petizione inviata dal sinodo di Costantinopoli al patriarca Giovanni, perch\u00e9 rompesse i suoi legami con Severo di Antiochia e il partito monofisita e ristabilisse la fede calcedonese.\nDal XVII secolo Rodiapoli \u00e8 annoverata tra le sedi vescovili titolari della Chiesa cattolica; la sede \u00e8 vacante dal 15 novembre 1965. Il suo ultimo titolare \u00e8 stato Jean-Louis-Antoine-Joseph Coudert, vescovo coadiutore del vicariato apostolico di Yukon-Prince Rupert in Canada."}
{"id": "3707451", "revid": "1924342", "url": "https://it.wikipedia.org/wiki?curid=3707451", "title": "Enrique Bunbury", "text": "Biografia.\nEx-cantante degli H\u00e9roes del Silencio, ha iniziato la sua carriera solista nel 1997, diventando una figura di rilievo nella scena musicale spagnola e latinoamericana. Vanta ben sette album nella lista dei \"Migliori 250 album rock iberoamericani\" tra carriera solista e in gruppo.\nNome d'arte.\nBunbury ha preso il nome d'arte dall'opera di Oscar Wilde \"L'importanza di chiamarsi Ernesto\", in cui compare un personaggio con questo nome.\nDiscografia.\nDa solista.\nIn studio\nlive, single e compilation"}
{"id": "3707453", "revid": "287204", "url": "https://it.wikipedia.org/wiki?curid=3707453", "title": "Pozzi glaciali", "text": ""}
{"id": "3707455", "revid": "322321", "url": "https://it.wikipedia.org/wiki?curid=3707455", "title": "Diocesi di Sidima", "text": "La diocesi di Sidima (in latino: \"Dioecesis Sidymensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nSidima, identificabile con Durdukar (Dodurgar) 14\u00a0km. a nord ovest di Xanthos nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nSono quattro i vescovi attribuiti a questa antica sede episcopale. Durante il concilio di Seleucia del 359, Acacio di Cesarea e i suoi sostenitori abbandonarono l'assise e redassero una professione di fede nella quale rigettavano il termine di consustanzialit\u00e0 in quanto estraneo alle Scritture; tra i firmatari della professione di fede figura anche Eustazio, che sottoscrisse con il doppio titolo di \u00abvescovo di Pinara e di Sidima\u00bb, indizio che all'epoca le due diocesi erano unite. Il vescovo Ipazio sottoscrisse nel 458 la lettera dei vescovi della Licia all'imperatore Leone I dopo la morte di Proterio di Alessandria. Zemarco partecip\u00f2 al terzo concilio di Costantinopoli nel 680 ed era presente al concilio in Trullo nel 692. Nicodemo assistette al secondo concilio di Nicea nel 787.\nDal XVIII secolo Sidima \u00e8 annoverata tra le sedi vescovili titolari della Chiesa cattolica; la sede \u00e8 vacante dal 30 dicembre 1974. Il suo ultimo titolare \u00e8 stato Karl (Charles) Reiterer, vescovo coadiutore e successivamente vescovo residente del vicariato apostolico di Kuching in Malaysia."}
{"id": "3707463", "revid": "92723", "url": "https://it.wikipedia.org/wiki?curid=3707463", "title": "Diocesi di Telmisso", "text": "La diocesi di Telmisso (in latino: \"Dioecesis Telmissensis\") \u00e8 una sede soppressa e sede titolare della Chiesa cattolica.\nStoria.\nTelmisso, identificabile con Fethiye (in greco \u039c\u03ac\u03ba\u03c1\u03b7, \"Makri\") nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al X secolo; in alcune la sede \u00e8 nota con il nome di Anastasiopoli.\nSono solo due i vescovi conosciuti di Telmisso. Ilario \u00e8 menzionato in una lettera, datata tra il 375 e il 377, che Basilio di Cesarea scrisse ad Anfilochio di Iconio, perch\u00e9 verificasse l'ortodossia dei vescovi della Licia, tra cui figura anche Ilario. Zenodoto partecip\u00f2 al concilio di Calcedonia nel 451.\nDal XVIII secolo Telmisso \u00e8 annoverata tra le sedi vescovili titolari della Chiesa cattolica; la sede \u00e8 vacante dal 23 ottobre 1990."}
{"id": "3707465", "revid": "287204", "url": "https://it.wikipedia.org/wiki?curid=3707465", "title": "Buco delle Traversette", "text": ""}
{"id": "3707466", "revid": "287204", "url": "https://it.wikipedia.org/wiki?curid=3707466", "title": "Buddhad\u0101sa Bhikkhu", "text": ""}
{"id": "3707467", "revid": "339392", "url": "https://it.wikipedia.org/wiki?curid=3707467", "title": "Buddhismo del veicolo adamantino", "text": ""}
{"id": "3707468", "revid": "339392", "url": "https://it.wikipedia.org/wiki?curid=3707468", "title": "Buddhismo del veicolo del diamante", "text": ""}
{"id": "3707469", "revid": "287204", "url": "https://it.wikipedia.org/wiki?curid=3707469", "title": "Buddy System", "text": ""}
{"id": "3707470", "revid": "287204", "url": "https://it.wikipedia.org/wiki?curid=3707470", "title": "Memoria tampone", "text": ""}
{"id": "3707471", "revid": "287204", "url": "https://it.wikipedia.org/wiki?curid=3707471", "title": "Bargelach", "text": ""}
{"id": "3707472", "revid": "287204", "url": "https://it.wikipedia.org/wiki?curid=3707472", "title": "Bunomo", "text": ""}
{"id": "3707473", "revid": "287204", "url": "https://it.wikipedia.org/wiki?curid=3707473", "title": "Bukka II", "text": ""}
{"id": "3707474", "revid": "287204", "url": "https://it.wikipedia.org/wiki?curid=3707474", "title": "Boulghour", "text": ""}
{"id": "3707479", "revid": "256896", "url": "https://it.wikipedia.org/wiki?curid=3707479", "title": "Lega delle fanciulle tedesche", "text": ""}
{"id": "3707480", "revid": "791427", "url": "https://it.wikipedia.org/wiki?curid=3707480", "title": "Casa Bartolini", "text": "Casa Bartolini si trova a Savignano di Prato, nel comune di Vaiano, proprio davanti a Villa Buonamici.\nUna volta fu una fattoria, poi trasformata in villa. L'edificio, dall'aspetto rustico, fu la casa natia di Lorenzo Bartolini, scultore valbisentino trasferitosi poi a Firenze e a Parigi e definito il \"nuovo Canova\"."}
{"id": "3707481", "revid": "287204", "url": "https://it.wikipedia.org/wiki?curid=3707481", "title": "Bungaro di Taiwan", "text": ""}
{"id": "3707482", "revid": "287204", "url": "https://it.wikipedia.org/wiki?curid=3707482", "title": "Pensabenista", "text": ""}
{"id": "3707483", "revid": "287204", "url": "https://it.wikipedia.org/wiki?curid=3707483", "title": "Tumble finishing", "text": ""}
{"id": "3707484", "revid": "287204", "url": "https://it.wikipedia.org/wiki?curid=3707484", "title": "Bauernbrot", "text": ""}
{"id": "3707485", "revid": "287204", "url": "https://it.wikipedia.org/wiki?curid=3707485", "title": "Pain paysan", "text": ""}
{"id": "3707486", "revid": "287204", "url": "https://it.wikipedia.org/wiki?curid=3707486", "title": "Pane del nonno", "text": ""}
{"id": "3707487", "revid": "92723", "url": "https://it.wikipedia.org/wiki?curid=3707487", "title": "Diocesi di Tlos", "text": "La diocesi di Tlos (in latino: \"Dioecesis Tlo\u00ebnsis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nTlos, identificabile con Duver nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nSono diversi i vescovi noti di questa antica sede vescovile. Il primo \u00e8 Andrea I, che fu tra i padri del concilio di Calcedonia nel 451 e che sottoscrisse nel 458 la lettera dei vescovi della Licia all'imperatore Leone I dopo la morte di Proterio di Alessandria. Eustazio prese parte al sinodo riunito a Costantinopoli nel 536 dal patriarca Mena, durante il quale sottoscrisse la condanna di Severo di Antiochia e dei suoi sostenitori, l'ex patriarca Antimo, il monaco siriano Zoora e Pietro di Apamea. Il nome di Eustazio appare anche in una \"Novella\" di Giustiniano I datata 1\u00ba febbraio 542, nella quale si fa riferimento ad un processo tra il vescovo di Tlos e il diacono Pistos della Chiesa di Telmisso.\nGiovanni era presente al concilio in Trullo nel 692 e ne sottoscrisse gli atti come \"episcopus Tlattae Liciae\". Costantino assistette al secondo concilio di Nicea nel 787. Andrea II partecip\u00f2 al Concilio di Costantinopoli dell'879-880 che riabilit\u00f2 il patriarca Fozio di Costantinopoli. La sigillografia ha restituito i nomi di due vescovi Teodoro, il primo vissuto all'epoca degli imperatori iconoclasti, il secondo nell'XI secolo.\nDal XVIII secolo Tlos \u00e8 annoverata tra le sedi vescovili titolari della Chiesa cattolica; dal 27 dicembre 2000 il vescovo titolare \u00e8 Francisco Ram\u00edrez Navarro, gi\u00e0 vescovo ausiliare di Tlalnepantla."}
{"id": "3707488", "revid": "287204", "url": "https://it.wikipedia.org/wiki?curid=3707488", "title": "K.K. Theater an der Burg", "text": ""}
{"id": "3707489", "revid": "287204", "url": "https://it.wikipedia.org/wiki?curid=3707489", "title": "K.K. Hofburgtheater", "text": ""}
{"id": "3707490", "revid": "287204", "url": "https://it.wikipedia.org/wiki?curid=3707490", "title": "Burisleif", "text": ""}
{"id": "3707491", "revid": "1305772", "url": "https://it.wikipedia.org/wiki?curid=3707491", "title": "Heroes and Villains", "text": ""}
{"id": "3707492", "revid": "287204", "url": "https://it.wikipedia.org/wiki?curid=3707492", "title": "Burys\u0142aw", "text": ""}
{"id": "3707493", "revid": "287204", "url": "https://it.wikipedia.org/wiki?curid=3707493", "title": "Aslham", "text": ""}
{"id": "3707494", "revid": "287204", "url": "https://it.wikipedia.org/wiki?curid=3707494", "title": "Isebantu Kyabazinga", "text": ""}
{"id": "3707495", "revid": "287204", "url": "https://it.wikipedia.org/wiki?curid=3707495", "title": "Brospamina", "text": ""}
{"id": "3707496", "revid": "287204", "url": "https://it.wikipedia.org/wiki?curid=3707496", "title": "Riacquisto di azioni proprie", "text": ""}
{"id": "3707497", "revid": "287204", "url": "https://it.wikipedia.org/wiki?curid=3707497", "title": "Buzzacarini", "text": ""}
{"id": "3707498", "revid": "287204", "url": "https://it.wikipedia.org/wiki?curid=3707498", "title": "Biarn", "text": ""}
{"id": "3707500", "revid": "486946", "url": "https://it.wikipedia.org/wiki?curid=3707500", "title": "Bouyei", "text": ""}
{"id": "3707501", "revid": "486946", "url": "https://it.wikipedia.org/wiki?curid=3707501", "title": "Dei Stellari", "text": ""}
{"id": "3707503", "revid": "287204", "url": "https://it.wikipedia.org/wiki?curid=3707503", "title": "Standard ISO/IEC 14882", "text": ""}
{"id": "3707504", "revid": "287204", "url": "https://it.wikipedia.org/wiki?curid=3707504", "title": "Composizione C-4", "text": ""}
{"id": "3707505", "revid": "287204", "url": "https://it.wikipedia.org/wiki?curid=3707505", "title": "YJ-62", "text": ""}
{"id": "3707507", "revid": "7077", "url": "https://it.wikipedia.org/wiki?curid=3707507", "title": "Convention des Marchandises par Route", "text": ""}
{"id": "3707509", "revid": "7077", "url": "https://it.wikipedia.org/wiki?curid=3707509", "title": "Lettre de voiture internationale", "text": ""}
{"id": "3707512", "revid": "287204", "url": "https://it.wikipedia.org/wiki?curid=3707512", "title": "CB's", "text": ""}
{"id": "3707514", "revid": "287204", "url": "https://it.wikipedia.org/wiki?curid=3707514", "title": "Televisione Centrale Cinese", "text": ""}
{"id": "3707515", "revid": "1516566", "url": "https://it.wikipedia.org/wiki?curid=3707515", "title": "HMS Afridi", "text": "HMS \"Afridi\" pu\u00f2 riferirsi a varie navi da guerra della Royal Navy britannica:"}
{"id": "3707516", "revid": "287204", "url": "https://it.wikipedia.org/wiki?curid=3707516", "title": "CD grabber", "text": ""}
{"id": "3707517", "revid": "287204", "url": "https://it.wikipedia.org/wiki?curid=3707517", "title": "CD extractor", "text": ""}
{"id": "3707518", "revid": "287204", "url": "https://it.wikipedia.org/wiki?curid=3707518", "title": "ADP-ribosil ciclasi", "text": ""}
{"id": "3707519", "revid": "287204", "url": "https://it.wikipedia.org/wiki?curid=3707519", "title": "ADP-riboso ciclico idrolasi", "text": ""}
{"id": "3707520", "revid": "1516566", "url": "https://it.wikipedia.org/wiki?curid=3707520", "title": "HMS Argonaut", "text": "HMS \"Argonaut\" pu\u00f2 riferirsi a varie navi della Royal Navy:"}
{"id": "3707522", "revid": "287204", "url": "https://it.wikipedia.org/wiki?curid=3707522", "title": "Peptide correlato al gene della calcitonina", "text": ""}
{"id": "3707523", "revid": "287204", "url": "https://it.wikipedia.org/wiki?curid=3707523", "title": "Commissione di Indagine sull'Esclusione Sociale", "text": ""}
{"id": "3707524", "revid": "1305772", "url": "https://it.wikipedia.org/wiki?curid=3707524", "title": "HMS Argus", "text": "HMS Argus pu\u00f2 riferirsi a varie navi della Royal Navy:"}
{"id": "3707525", "revid": "79968", "url": "https://it.wikipedia.org/wiki?curid=3707525", "title": "Complementary metal-oxide semiconductor", "text": ""}
{"id": "3707526", "revid": "287204", "url": "https://it.wikipedia.org/wiki?curid=3707526", "title": "Commission nationale de l'informatique et des libert\u00e9s", "text": ""}
{"id": "3707527", "revid": "256896", "url": "https://it.wikipedia.org/wiki?curid=3707527", "title": "Conferenza degli Organi specializzati in Affari Comunitari", "text": ""}
{"id": "3707528", "revid": "1516566", "url": "https://it.wikipedia.org/wiki?curid=3707528", "title": "HMS Battleaxe", "text": "HMS \"Battleaxe\" pu\u00f2 riferirsi a varie navi della Royal Navy:"}
{"id": "3707529", "revid": "287204", "url": "https://it.wikipedia.org/wiki?curid=3707529", "title": "Componente OTS", "text": ""}
{"id": "3707530", "revid": "287204", "url": "https://it.wikipedia.org/wiki?curid=3707530", "title": "CP-16A", "text": ""}
{"id": "3707531", "revid": "287204", "url": "https://it.wikipedia.org/wiki?curid=3707531", "title": "CP-16R", "text": ""}
{"id": "3707532", "revid": "834", "url": "https://it.wikipedia.org/wiki?curid=3707532", "title": "HMS Belfast (C35)", "text": ""}
{"id": "3707534", "revid": "287204", "url": "https://it.wikipedia.org/wiki?curid=3707534", "title": "CP-16R/A", "text": ""}
{"id": "3707535", "revid": "287204", "url": "https://it.wikipedia.org/wiki?curid=3707535", "title": "Poliallil-diglicol-carbonato", "text": ""}
{"id": "3707537", "revid": "287204", "url": "https://it.wikipedia.org/wiki?curid=3707537", "title": "Compressed ROM file system", "text": ""}
{"id": "3707540", "revid": "287204", "url": "https://it.wikipedia.org/wiki?curid=3707540", "title": "Cryptography Research and Evaluation Committees", "text": ""}
{"id": "3707541", "revid": "287204", "url": "https://it.wikipedia.org/wiki?curid=3707541", "title": "Carrier Sense Multiple Access", "text": ""}
{"id": "3707542", "revid": "271907", "url": "https://it.wikipedia.org/wiki?curid=3707542", "title": "Televisione centrale sovietica", "text": ""}
{"id": "3707543", "revid": "271907", "url": "https://it.wikipedia.org/wiki?curid=3707543", "title": "CT SSSR", "text": ""}
{"id": "3707544", "revid": "287204", "url": "https://it.wikipedia.org/wiki?curid=3707544", "title": "Centro Universitario Sportivo dell'Universit\u00e0 del Salento", "text": ""}
{"id": "3707545", "revid": "647919", "url": "https://it.wikipedia.org/wiki?curid=3707545", "title": "Dipartimento delle monete, medaglie e antichit\u00e0", "text": ""}
{"id": "3707546", "revid": "287204", "url": "https://it.wikipedia.org/wiki?curid=3707546", "title": "Cap de la Nau", "text": ""}
{"id": "3707547", "revid": "1305772", "url": "https://it.wikipedia.org/wiki?curid=3707547", "title": "Kongsvinger Idrettslag Toppfotball 1996", "text": "Questa voce raccoglie le informazioni riguardanti il Kongsvinger Idrettslag Toppfotball nelle competizioni ufficiali della stagione 1996."}
{"id": "3707553", "revid": "1305772", "url": "https://it.wikipedia.org/wiki?curid=3707553", "title": "HMS Bermuda", "text": "HMS Bermuda pu\u00f2 riferirsi a varie navi della Royal Navy:"}
{"id": "3707554", "revid": "1305772", "url": "https://it.wikipedia.org/wiki?curid=3707554", "title": "HMS Berwick", "text": "HMS Berwick pu\u00f2 riferirsi a varie navi della Royal Navy:"}
{"id": "3707555", "revid": "339392", "url": "https://it.wikipedia.org/wiki?curid=3707555", "title": "Conduttore di Flottiglia", "text": ""}
{"id": "3707556", "revid": "322321", "url": "https://it.wikipedia.org/wiki?curid=3707556", "title": "Diocesi di Xanto", "text": "La diocesi di Xanto (in latino: \"Dioecesis Xhantiensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nXanto, identificabile con le rovine presso Gunik nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nTre sono i vescovi conosciuti di questa antica sede episcopale: Macedone, che prese parte al primo concilio di Costantinopoli nel 381; Atanasio, che sottoscrisse nel 458 la lettera dei vescovi della Licia all'imperatore Leone I dopo la morte di Proterio di Alessandria; e Giorgio, che partecip\u00f2 al concilio in Trullo nel 692.\nDal 1933 Xanto \u00e8 annoverata tra le sedi vescovili titolari della Chiesa cattolica; la sede \u00e8 vacante dal 18 marzo 2003. Il suo unico titolare \u00e8 stato Bruno Bernard Heim, nunzio apostolico."}
{"id": "3707557", "revid": "287204", "url": "https://it.wikipedia.org/wiki?curid=3707557", "title": "Cader Idris", "text": ""}
{"id": "3707558", "revid": "1305772", "url": "https://it.wikipedia.org/wiki?curid=3707558", "title": "HMS Birmingham", "text": "HMS Birmingham pu\u00f2 riferirsi a varie navi della Royal Navy:"}
{"id": "3707560", "revid": "1305772", "url": "https://it.wikipedia.org/wiki?curid=3707560", "title": "HMS Blanche", "text": "HMS Blanche pu\u00f2 riferirsi a varie navi della Royal Navy:"}
{"id": "3707561", "revid": "768068", "url": "https://it.wikipedia.org/wiki?curid=3707561", "title": "Dizione della lingua italiana", "text": "La dizione della lingua italiana \u00e8 la dizione e pronuncia delle parole della lingua italiana, con riferimento, se non altrimenti specificato, alla variet\u00e0 derivata dal fiorentino e tradizionalmente individuata come standard.\nRegole.\nLa pronuncia \"standard\" o neutra di una parola italiana non viene quasi mai insegnata a scuola, anche se \u00e8 solitamente riportata nei dizionari. Nel territorio dello Stato italiano e nei territori italofoni esteri sono tuttavia sovente usate, in primis dai madrelingua, pronunce delle parole italiane non afferenti allo standard.\nLa maggior parte delle regole ortoepiche riguardano le vocali toniche \"e\" / \"o\", la cui pronuncia aperta o chiusa pu\u00f2 talvolta determinare una differenza di significato, ed alcune consonanti quali la \"s\" e la \"z\".\nSono in genere le origini latine del vocabolo a determinare il grado di apertura o di chiusura. Come ogni parola che termina in \"-endo\", \"-ente\" (derivata dalle terminazioni latine \"-\u0115ndo\", \"-\u0115nte\") presenta una vocale aperta, cos\u00ec le vocali derivanti da una vocale chiusa (come \"legno\", da \"lignum\", o \"messa\", da \"missa\") ereditano la medesima caratteristica. Come in latino, inoltre, le parole che terminano in consonante hanno in genere una vocale tonica aperta.\nPrincipi eufonici univoci regolano la maggior parte delle parole della lingua, con un numero di eccezioni e casi controversi nell'ordine di poche centinaia, sugli oltre vocaboli comunemente utilizzati che compongono la lingua italiana. In alcuni casi l'apertura o chiusura della vocale distingue due termini, determinandone il significato, come per i due omografi, ma non omofoni, p\u00e8sca (il frutto) e p\u00e9sca (l'azione).\nLa \"\u00e8\" aperta.\nLa \"\u00e8\" aperta , nella genesi della lingua italiana, deriva nella maggior parte dei casi dalla \"\u0115\" breve latina e dal dittongo \"ae\" della lingua latina classica; si trova inoltre nel dittongo \"eu\" derivato dallo stesso dittongo in latino (\"neutrum\"&gt;\"neutro\"). L'evoluzione della lingua ha per\u00f2 dato luogo a significative eccezioni.\nLa \"\u00e8\" si pronuncia aperta nei casi seguenti:\nLa \"\u00e9\" chiusa.\nLa \"\u00e9\" chiusa , nella genesi della lingua italiana a partire dal latino deriva nella maggior parte dei casi dalla \"\u0113\" lunga latina, dalla \"i\" breve, dal dittongo \"oe\" o dalla \"e\" in posizione atona.\nLa \"\u00e9\" si pronuncia chiusa nei seguenti casi:\nLa \"\u00f2\" aperta.\nLa \"\u00f2\" aperta , nella genesi della lingua italiana a partire dal latino deriva nella maggior parte dei casi dalla \"\u014f\" breve latina e dal dittongo \"au\" della lingua latina classica.\nLa \"\u00f2\" si pronuncia aperta nei seguenti casi:\nLa \"\u00f3\" chiusa.\nLa \"\u00f3\" chiusa , nella genesi della lingua italiana a partire dal latino deriva nella maggior parte dei casi dalla \"\u014d\" lunga latina, dalla \"\u016d\" breve, dalla \"o\" in posizione atona e dalle terminazioni \"-us\" e \"-um\":\nLa \"\u00f3\" \u00e8 chiusa nei seguenti casi:\nLa \"i\" vocale.\nLa \"i\" \u00e8 vocale :\nLa \"i\" semiconsonante.\nLa \"i\" \u00e8 semiconsonante :\nLa \"s\" sorda.\nLa \"s\" \u00e8 sorda :\nLa \"s\" sonora.\nLa \"s\" \u00e8 sonora :\nLa \"u\" vocale e semivocale.\nLa \"u\", come \"i\", pu\u00f2 essere vocale o semivocale , con le stesse regole per la \"i\".\nLa \"z\".\nLa z rappresenta le affricate sorda o sonora :"}
{"id": "3707562", "revid": "228587", "url": "https://it.wikipedia.org/wiki?curid=3707562", "title": "HMS Bonaventure", "text": ""}
{"id": "3707563", "revid": "1305772", "url": "https://it.wikipedia.org/wiki?curid=3707563", "title": "HMS Brazen", "text": "HMS Brazen pu\u00f2 riferirsi a varie navi della Royal Navy:"}
{"id": "3707564", "revid": "1305772", "url": "https://it.wikipedia.org/wiki?curid=3707564", "title": "HMS Bulldog", "text": "HMS Bulldog pu\u00f2 riferirsi a varie navi della Royal Navy:"}
{"id": "3707575", "revid": "88740", "url": "https://it.wikipedia.org/wiki?curid=3707575", "title": "HMS Calcutta", "text": "HMS Calcutta pu\u00f2 riferirsi a varie navi della Royal Navy:"}
{"id": "3707577", "revid": "1516566", "url": "https://it.wikipedia.org/wiki?curid=3707577", "title": "HMS Calypso", "text": "HMS \"Calypso\" pu\u00f2 riferirsi a varie navi della Royal Navy:"}
{"id": "3707578", "revid": "1305772", "url": "https://it.wikipedia.org/wiki?curid=3707578", "title": "HMS Campbeltown", "text": "HMS Campbeltown pu\u00f2 riferirsi a varie navi della Royal Navy:"}
{"id": "3707579", "revid": "1305772", "url": "https://it.wikipedia.org/wiki?curid=3707579", "title": "HMS Captain", "text": "HMS Captain pu\u00f2 riferirsi a varie navi della Royal Navy:"}
{"id": "3707580", "revid": "834", "url": "https://it.wikipedia.org/wiki?curid=3707580", "title": "HMS Caradoc (D60)", "text": ""}
{"id": "3707582", "revid": "267975", "url": "https://it.wikipedia.org/wiki?curid=3707582", "title": "Diocesi di Zenopoli di Licia", "text": "La diocesi di Zenopoli di Licia (in latino: \"Dioecesis Zenopolitana in Lycia\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nZenopoli di Licia, nell'odierna Turchia, \u00e8 un'antica sede episcopale della provincia romana di Licia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Mira.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al X secolo. Tuttavia \u00e8 noto un solo vescovo, Staurazio, che partecip\u00f2 al secondo concilio di Nicea nel 787.\nLe Quien aggiunge anche il vescovo Gennadio, che prese parte al secondo concilio di Costantinopoli nel 553 e ne sottoscrisse gli atti come \"episcopus Zenonopolitanorum civitatis Pamphyliae provinciae\". Secondo l'edizione critica degli atti di questo concilio, Gennadio era vescovo di Zenopoli di Isauria.\nDal XVII secolo Zenopoli di Licia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 10 agosto 1808.\nCronotassi.\nVescovi titolari.\nI vescovi di Zenopoli di Licia appaiono confusi con i vescovi di Zenopoli di Isauria, perch\u00e9 nelle fonti citate le cronotassi delle due sedi non sono distinte."}
{"id": "3707584", "revid": "1833487", "url": "https://it.wikipedia.org/wiki?curid=3707584", "title": "Savignano (Vaiano)", "text": " \nSavignano \u00e8 un piccolo borgo storico toscano dell'appennino pratese, frazione del comune di Vaiano in provincia di Prato.\nIl borgo \u00e8 conosciuto principalmente per la Chiesa dei Santi Andrea e Donato, risalente al XIII secolo, per Villa Buonamici, e per Casa Bartolini, casa natia dello scultore Lorenzo Bartolini.\nA Savignano \u00e8 possibile osservare anche una strada di epoca romana."}
{"id": "3707587", "revid": "486946", "url": "https://it.wikipedia.org/wiki?curid=3707587", "title": "Pria For\u00e0", "text": ""}
{"id": "3707589", "revid": "554633", "url": "https://it.wikipedia.org/wiki?curid=3707589", "title": "Eliche controrotanti", "text": ""}
{"id": "3707592", "revid": "599013", "url": "https://it.wikipedia.org/wiki?curid=3707592", "title": "Lee Robertson", "text": "Carriera.\nClub.\nRobertson debutt\u00f2 per i Rangers, prima di trasferirsi in Norvegia e militare prima nello Start, poi nel Molde, nel Bod\u00f8/Glimt e poi nuovamente nello Start.\nNel 2003 torn\u00f2 in patria, per giocare nel Greenock Morton."}
{"id": "3707594", "revid": "1305772", "url": "https://it.wikipedia.org/wiki?curid=3707594", "title": "Locomotiva FVS 51-52", "text": "Le locomotive 51\u201352 della Ferrovia Valle Seriana erano una coppia di potenti locotender di rodiggio 1-5-1, costruite nel 1924 dalla Breda di Milano per il traino di treni merci sulla linea Bergamo\u2013Clusone.\nLe locomotive prestarono servizio sulla linea per decenni, fino alla fine degli anni cinquanta; affiancate dalle locomotive diesel LD 61\u201362, furono radiate e demolite nel 1959 (la 51) e nel 1961 (la 52)."}
{"id": "3707599", "revid": "599013", "url": "https://it.wikipedia.org/wiki?curid=3707599", "title": "Jordy Buijs", "text": ""}
{"id": "3707605", "revid": "39884", "url": "https://it.wikipedia.org/wiki?curid=3707605", "title": "Guascona", "text": ""}
{"id": "3707607", "revid": "599013", "url": "https://it.wikipedia.org/wiki?curid=3707607", "title": "Dennis Schiller", "text": "Biografia.\nHa un fratello maggiore, di nome Glenn, anch'egli calciatore professionista.\nCarriera.\nClub.\nSchiller cominci\u00f2 la carriera con la maglia del G\u00f6teborg, per poi trasferirsi in Norvegia per militare con le casacche di Lillestr\u00f8m e Molde. Si ritir\u00f2 nel 1999.\nNazionale.\nSchiller totalizz\u00f2 14 presenze per la , con una rete all'attivo."}
{"id": "3707608", "revid": "39884", "url": "https://it.wikipedia.org/wiki?curid=3707608", "title": "Enrico Heine", "text": ""}
{"id": "3707609", "revid": "572484", "url": "https://it.wikipedia.org/wiki?curid=3707609", "title": "Equazione di Weierstrass", "text": ""}
{"id": "3707610", "revid": "339392", "url": "https://it.wikipedia.org/wiki?curid=3707610", "title": "Wasted XIII", "text": ""}
{"id": "3707612", "revid": "1906976", "url": "https://it.wikipedia.org/wiki?curid=3707612", "title": "Stemma di Patern\u00f2", "text": "Lo stemma della Citt\u00e0 di Patern\u00f2 \u00e8 l'emblema raffigurativo del comune italiano di Patern\u00f2, in provincia di Catania. \u00c8 costituito da uno scudo con sfondo azzurro timbrato con la corona di citt\u00e0, con al centro una torre su una collina verde che ai suoi lati presenta due ceraste dragonali dorate.\nBlasonatura.\nLo stemma riconosciuto con D.P.C.M. del 10 giugno 1951 ha la seguente blasonatura:\nLa descrizione del gonfalone, riconosciuto con D.P.R. del 1\u00ba luglio 1952, \u00e8 la seguente:\nStoria e leggende.\nL'origine dello stemma civico di Patern\u00f2 risale probabilmente all'avvento dei Normanni nella citt\u00e0. Pare infatti che il simbolo venne adottato subito dopo la costruzione del Castello (1072), fatto erigere dal conte Ruggero I d'Altavilla sul colle paternese.\nSulla raffigurazione che presenta lo stemma ci sono diverse leggende. Lo storico locale fr\u00e0 Placido Bellia scrisse nel suo manoscritto \"Storia di Patern\u00f2\" del 1808:\nUn'altra leggenda venne spiegata dallo scrittore paternese Antonino Truglio in un articolo pubblicato nel 1968 sul quotidiano \"La Sicilia\". Secondo Truglio:"}
{"id": "3707613", "revid": "22475", "url": "https://it.wikipedia.org/wiki?curid=3707613", "title": "Villa Buonamici a Savignano", "text": "Villa Buonamici si trova a Savignano, nel comune di Vaiano, in provincia di Prato.\nLa villa, appartenuta alla famiglia pratese Buonamici, \u00e8 ora privata, tuttavia \u00e8 possibile vederne l'esterno; di particolare interesse sono la facciata e il giardino."}
{"id": "3707614", "revid": "599013", "url": "https://it.wikipedia.org/wiki?curid=3707614", "title": "Francisco Castrej\u00f3n", "text": "Carriera.\nClub.\nLa sua carriera calcistica si \u00e8 svolta principalmente nel Campionato messicano di calcio.\nNazionale.\nHa partecipato al Campionato mondiale di calcio \"Julies Rimet\" avvenuto in Messico nel 1970 con la Nazionale di calcio del Messico."}
{"id": "3707615", "revid": "767487", "url": "https://it.wikipedia.org/wiki?curid=3707615", "title": "John Karelse", "text": ""}
{"id": "3707616", "revid": "572484", "url": "https://it.wikipedia.org/wiki?curid=3707616", "title": "Funzioni P di Riemann", "text": ""}
{"id": "3707618", "revid": "572484", "url": "https://it.wikipedia.org/wiki?curid=3707618", "title": "Equazione differenziale di Riemann", "text": ""}
{"id": "3707620", "revid": "889336", "url": "https://it.wikipedia.org/wiki?curid=3707620", "title": "Bas Nijhuis", "text": "Carriera.\nPrima di diventare arbitro, Bas Nijhuis era un calciatore. Intrapresa la carriera arbitrale, arriv\u00f2 a dirigere nella massima serie olandese, l'Eredivisie nel marzo del 2005. Due anni dopo, con decorrenza dal 1\u00ba gennaio 2007, \u00e8 nominato internazionale.\nIn questi primi anni da internazionale riceve designazioni per preliminari di Coppa UEFA (l'attuale Europa League), gare di Intertoto e sfide tra nazionali giovanili. Il 26 marzo 2008 fa il suo esordio in una sfida tra nazionali maggiori, dirigendo un'amichevole tra Belgio e Marocco.\nNel luglio 2009 \u00e8 selezionato dall'UEFA per il campionato europeo di calcio Under 19 in Ucraina. In questa occasione dirige due partite della fase a gironi e una semifinale. Nello stesso anno fa il suo esordio nella fase a gironi dell'Europa League, dirigendo un match tra Galatasaray e .\nNel luglio 2011 viene convocato dalla FIFA per il Mondiale di calcio Under 17 in Messico. Nell'occasione dirige due partite della fase a gironi. Pochi mesi dopo, nell'ottobre del 2011, fa il suo esordio nella fase a gironi della Champions League, dirigendo un match della terza giornata, tra Olympiakos e ."}
{"id": "3707621", "revid": "235890", "url": "https://it.wikipedia.org/wiki?curid=3707621", "title": "Equazione differenziale ipergeometrica", "text": ""}
{"id": "3707624", "revid": "767487", "url": "https://it.wikipedia.org/wiki?curid=3707624", "title": "Born of Hope", "text": "Born of Hope, conosciuto anche come Born of Hope: The Ring of Barahir, \u00e8 un fan film basato sulle note in appendice de \"Il Signore degli Anelli\", romanzo di J. R. R. Tolkien. Le riprese del film si sono svolte in Suffolk, nella Foresta di Epping e in Snowdonia. Il budget del film \u00e8 stato di , mentre le comparse sono state circa 400.\nTrama.\nLa trama del film racconta la storia d'amore di Arathorn e di sua moglie Gilraen durante l'attacco degli orchi di Sauron alle varie comunit\u00e0 della Terra di Mezzo.\nAttori.\nCome accaduto nel fan film \"La caccia a Gollum\", anche in questo film sono stati selezionati attori quasi del tutto sconosciuti.\nIn Italia.\nIl film \u00e8 stato doppiato in italiano dal gruppo di doppiatori-ricercatori condotto e diretto da Maria Teresa Vassalli e Ivo De Palma.\nAccoglienza.\n\"The Times\" ha dato al film una recensione positiva, gli ha assegnato 4 stelle su 5 e ha lodato particolarmente gli attori."}
{"id": "3707625", "revid": "110157", "url": "https://it.wikipedia.org/wiki?curid=3707625", "title": "Serina/treonina protein-chinasi SGK", "text": "La serina/treonina protein-chinasi SGK \u00e8 una sottofamiglia di enzimi chinasici, in particolare protein-chinasi, che \u00e8 attualmente conosciuta per essere codificata dai geni SGK1, SGK2 e SGK3.\nTra i tre geni SGK, l'SGK1 \u00e8 il pi\u00f9 intensamente studiato. Questo gene codifica per una serina / treonina protein-chinasi che \u00e8 molto simile a quella presente nei ratti che viene indotta dalla risposta glucocorticoidi protein-chinasi (SGK). Questo gene \u00e8 stato identificato in un elenco di geni regolatori epatocellulari in risposta all'idratazione cellulare o all'edema. L'idratazione cellulare \u00e8 un segnale catabolico, glicogenolitico e proteolitico stimolante e inibente la sintesi del glicogeno e quella proteica. Questa chinasi ha dimostrato di essere importante per l'attivazione di certi canali del potassio, del sodio e del cloro.\nL'espressione di questo gene negli epatociti \u00e8 stimolata dal fattore di crescita trasformante beta (TGF-\u03b2) che partecipa alla fisiopatologia delle complicanze del diabete. Poich\u00e9 entrambe le espressioni del TGF-\u03b2 e del SGK sono elevate nella nefropatia diabetica, si ritiene che vi sia un coinvolgimento del SGK nello sviluppo di questa condizione.\nLa chinasi SGK1 regola il trasportatore del mio-inositolo in condizioni di stress osmotico.\nInterazioni.\nLe SGK hanno dimostrato di interagire con il cofattore 2 regolatore dello scambio sodio-idrogeno, fosfoinositide-dipendente della chinasi-1, l'\u03b1-Karioferina 2, il MAPK7 e il NEDD4."}
{"id": "3707626", "revid": "599013", "url": "https://it.wikipedia.org/wiki?curid=3707626", "title": "Juan Ignacio Basaguren", "text": "Carriera.\nClub.\nLa sua carriera calcistica si \u00e8 svolta principalmente nel Campionato messicano di calcio.\nNazionale.\nHa partecipato al Campionato mondiale di calcio \"Julies Rimet\" avvenuto in Messico nel 1970 con la Nazionale di calcio del Messico, segnando un gol contro l' El Salvador."}
{"id": "3707629", "revid": "1515682", "url": "https://it.wikipedia.org/wiki?curid=3707629", "title": "Fulvo di Borgogna", "text": "Il Fulvo di Borgogna \u00e8 una razza di coniglio europeo, di origine francese. \u00c8 comparsa in Borgogna all'inizio del ventesimo secolo, per poi diffondersi in tutta la Francia, grazie alla sua notevole velocit\u00e0 di crescita. Si stima sia la razza che conta il maggior numero di allevamenti amatoriali in Francia.\nQuesto coniglio di taglia media dal caratteristico colore fulvo \u00e8 allevato come animale da compagnia o per la produzione di carne. Non va confuso con il coniglio nano fulvo, con il quale ha in comune soltanto il colore del manto.\nOrigine e concezione della razza.\nIl Fulvo di Borgogna ha origini molto antiche e da secoli in Borgogna si trovano conigli di colore rosso. Soprattutto in questa regione furono allevati in gran numero, per la loro rusticit\u00e0, la loro precocit\u00e0 e la raffinatezza della loro carne. Veniva allevato soprattutto con lo scopo di ottenere una grande quantit\u00e0 di carne in poco tempo.\nAll'epoca il manto non era ancora chiaramente definito. La tonalit\u00e0 dominante era gi\u00e0 il rosso, ma alcuni soggetti avevano macchie bianche sul collo, sulla testa e sulle zampe. Albert Renard, qualche anno prima della Prima Guerra mondiale, si impegn\u00f2 nello stabilire lo standard della razza, fissando certi caratteri peculiari come soprattutto il colore del pelo.. Nel 1919, in un numero della rivista \"L'Acclimatation\", specializzata in animali da cortile, furono pubblicati la storia della razza e gli incroci effettuati. Mediante una selezione drastica dei soggetti al fine di effettuare gli accoppiamenti pi\u00f9 appropriati, si raggiunse una riproduttivit\u00e0 regolare della razza.. La razza conobbe un discreto sviluppo in Francia e il 22 marzo 1998 fu creata l\"'unione francese degli allevatori di conigli fulvi di Borgogna\" a Ch\u00e2tillon-sur-Seine, con l'incarico di promuovere la razza.\nOggi si contano circa 1130 allevatori dichiarati di Fulvo di Borgogna, che detengono circa 9200 animali da riproduzione. La popolazione sembra essere in aumento, dunque la sopravvivenza della razza non \u00e8 minacciata. \u00c8 tuttavia oggetto di un programma di conservazione avviato dall'INRA e dalla \"F\u00e9d\u00e9ration fran\u00e7aise de cuniculture\" all'interno del progetto di conservazione delle risorse genetiche RESGEN. Per questo, alcuni embrioni e campioni di sperma del Fulvo di Borgogna sono stati prelevati e crioconservati..\nDescrizione.\nI criteri per stabilire l'appartenenza alla razza sono quelli stabiliti dalla \"Soci\u00e9t\u00e9 fran\u00e7aise de cuniculiculture\" dall'aprile 1914.\nTesta, occhi e orecchie.\nNel maschio, la testa \u00e8 robusta, larga e ben attaccata al corpo. Nella femmina invece \u00e8 pi\u00f9 allungata.. La fronte \u00e8 ampia, il naso abbastanza pronunciato e le guance ben riempite. Per quanto riguarda gli occhi, hanno l'iride marrone e sono molto aperti. Una prominenza o un affossamento eccessivi degli occhi sono considerati come un difetto nelle valutazioni dei concorsi..\nLe orecchie sono pelose, molto vicine tra loro, e robuste grazie alla solida giuntura cartilaginea alla base. Devono essere ben dritte, con una leggera piegatura a \u00ab V \u00bb sulla parte superiore. Arrotondate alle estremit\u00e0, la loro lunghezza ideale \u00e8 tra 11,5\u00a0cm e 12,5\u00a0cm..\nCorpo e pelliccia.\nLa parte anteriore deve avere una larghezza uguale a quella posteriore. Le spalle, molto sviluppate in larghezza, sono ben attaccate al corpo. Il petto \u00e8 largo, le costole formano una gabbia toracica ampia e lo sterno non deve essere pronunciato. Il collo deve essere corto e piuttosto muscoloso; la nuca \u00e8 robusta e poco visibile. La porzione di pelle che pende sotto il mento, detta giogaia, \u00e8 normalmente presente nella femmina..\nLa parte posteriore del corpo deve essere muscolosa e ben riempita, senza vistose protuberanze ossee. La linea dorsale \u00e8 leggermente bombata. La coda parte dalla base della schiena, \u00e8 dritta e ben attaccata ai glutei..\nGli arti anteriori devono essere robusti, corti e dritti. Le unghie non devo essere nere. Per quanto riguarda gli arti posteriori, le cosce devono essere serrate al corpo..\nIl pelo \u00e8 denso e misura in media 35\u00a0mm. Il colore \u00e8 fulvo e uniforme, pi\u00f9 chiaro intorno agli occhi e sotto la coda, la pancia e il mento.\nDimorfismo sessuale.\nLa pelle del maschio diviene pi\u00f9 spessa con l'et\u00e0, la sua testa \u00e8 pi\u00f9 larga, il petto pi\u00f9 sviluppato e gli arti, come nelle altre razze, sono pi\u00f9 muscolosi. La femmina pesa di pi\u00f9, ha la testa pi\u00f9 sottile e il corpo pi\u00f9 allungato.\nAttitudini.\nIl Fulvo di Borgogna raggiunge la sua taglia adulta verso i cinque mesi di et\u00e0 e pu\u00f2 cominciare a riprodursi a partire dai cinque o sei mesi. La prolificit\u00e0 \u00e8 tuttavia nella media (tra sette e nove cuccioli per parto), sebbene il numero di parti \u00e8 di quattro o cinque per anno, perfino otto negli allevamenti intensivi. \u00c8 molto socievole ed \u00e8 quindi un eccellente animale da compagnia.\nSi tratta di un coniglio tarchiato e resistente; la sua crescita \u00e8 molto rapida: raggiunge generalmente un peso di circa 3 chili a tre o quattro mesi di et\u00e0. Il suo peso ideale secondo lo standard francese si colloca, come per tutte le razze di taglia media, tra 4 e 4,5 chili.\nPer la produzione di carne, il Fulvo di Borgogna pu\u00f2 essere allevato in razza pura ma \u00e8 anche spesso incrociato con altre razze come il neozelandese o il californiano. Produce una carne saporita e piuttosto magra rispetto a quella degli altri conigli.\nPu\u00f2 essere colpito da diverse malattie ereditarie come la malattia dei muscoli bianchi, il prognatismo mandibolare o il glaucoma congenito."}
{"id": "3707637", "revid": "287204", "url": "https://it.wikipedia.org/wiki?curid=3707637", "title": "Lago di Gaube", "text": "Il lago di Gaube (in francese \"Lac de Gaube\") \u00e8 un lago dei Pirenei francesi, situato nel dipartimento degli Alti Pirenei ed appartenente al comune di Cauterets.\nDescrizione.\nLa toponomastica deriva dal nome pleonastico della zona, \"Gaube\", che in dialetto guascone significa lago. Lo specchio d'acqua \u00e8 situato ad un'altezza di 1.725 metri ed ha una forma ovoidale, che si estende in direzione nord-sud, coprendo buona parte della valle del Gaube: il lago si trova a circa sei chilometri dal Vignemale, dove la valle ha inizio e a due chilometri dal Pont d'Espagne dove la vallata termina. Su di esso si affacciano ad est il Pic Mayouret, a sud-est il Grand Pic des Paloum\u00e8res e a nord-ovest il Pic de Gaube.\nIl lago \u00e8 alimentato dal fiume gave des Oulettes de Gaube che prende poi il nome di gave de Gaube all'uscita; ha una profondit\u00e0 di quaranta metri, una superficie di diciannove ettari e circa due kilometri di coste. \u00c8 raggiungibile tramite un sentiero dal Pont d'Espagne, in un'ora, famoso per i suoi panorami e per la facilit\u00e0 di percorrenza oppure tramite una seggiovia. Dal lago di Gaube partono diversi percorsi escursionistici, mentre sulla riva sinistra passa la GR10, nella cui prossimit\u00e0 \u00e8 posto anche il rifugio degli \"Oulettes de Gaube\"."}
{"id": "3707648", "revid": "1310927", "url": "https://it.wikipedia.org/wiki?curid=3707648", "title": "Gualberto Mojica", "text": "Caratteristiche tecniche.\nGioca come centrocampista offensivo.\nCarriera.\nClub.\nMojica esord\u00ec nella prima squadra del Wilstermann di Cochabamba nella stagione 2001: delle 20 gare giocate, in 14 fu titolare, mentre nelle restanti 6 entr\u00f2 dalla panchina. Nel 2002 gioc\u00f2 19 incontri, di cui 16 come prima scelta. Nel 2003 fu impiegato con maggior frequenza: 36 presenze in campionato, con 4 reti; raggiunse il secondo posto nel Clausura 2003. In occasione della campionato 2004 fu acquistato dal Blooming. Durante tutto il torneo fu impiegato da titolare, e alla fine della competizione aveva messo a referto 40 presenze. Il 2005 fu il miglior anno per Mojica per quanto riguarda le marcature: nelle 40 gare da lui disputate segn\u00f2 16 gol. Tale risultato lo fece arrivare secondo nella classifica dei marcatori del Clausura con 13 reti, dietro all'argentino Juan Fischer. Dopo aver giocato l'Apertura 2006 con il Blooming venne ceduto al CFR Cluj, in Romania. Si tratt\u00f2 della prima esperienza europea di Mojica, che trov\u00f2 spazio soprattutto da subentrato, allorch\u00e9, a fronte di 11 presenze, 7 le ottenne entrando a partita in corso. Venne poi inviato al Pa\u00e7os Ferreira in prestito: registr\u00f2 4 ingressi in campo: in nessuna occasione gioc\u00f2 dall'inizio. Dopo 116 minuti totali in massima serie portoghese, rientr\u00f2 ai rumeni del Cluj: da l\u00ec fu nuovamente indirizzato in Bolivia. Rientr\u00f2 pertanto nel suo Paese natale nel 2008; con il Blooming ottenne un secondo posto nel Clausura 2008. Nel 2009 gioc\u00f2 per l'Oriente Petrolero, nel 2010 ancora per il Blooming, e nel 2011 firm\u00f2 per l'Oriente.\nNazionale.\nCon la selezione Under-20 ha disputato il Campionato sudamericano 2003, disputando quattro incontri. Nel 2005 partecip\u00f2 alle qualificazioni al , giocando contro il ad Asunci\u00f3n l'8 giugno.\nNel 2007 venne incluso nella lista per la Copa Am\u00e9rica. Nel corso della manifestazione fu impiegato in tutte e tre le partite disputate dalla Bolivia, sempre da titolare. Nello stesso anno prese parte alle qualificazioni al , venendo schierato contro e ."}
{"id": "3707649", "revid": "287204", "url": "https://it.wikipedia.org/wiki?curid=3707649", "title": "Eccellenza Liguria 2011-2012", "text": "Il campionato italiano di calcio di Eccellenza regionale 2011-2012 \u00e8 il ventunesimo organizzato in Italia. Rappresenta il sesto livello del calcio italiano.\nQuesto \u00e8 il girone organizzato dal Comitato Regionale Liguria."}
{"id": "3707650", "revid": "46931", "url": "https://it.wikipedia.org/wiki?curid=3707650", "title": "Forest Warrior", "text": ""}
{"id": "3707651", "revid": "46291", "url": "https://it.wikipedia.org/wiki?curid=3707651", "title": "Valeriana celtica", "text": "Valeriana celtica \u00e8 una pianta tradizionalmente assegnata alla famiglia Valerianaceae, che la moderna classificazione APG IV colloca tra le Caprifoliacee.\nDistribuzione e habitat.\n\u00c8 endemica dell'Europa centrale. Sino agli anni trenta era largamente coltivata per l'esportazione in Asia per l'utilizzo in profumeria."}
{"id": "3707658", "revid": "1369234", "url": "https://it.wikipedia.org/wiki?curid=3707658", "title": "Rodrigo Caio", "text": "Carriera.\nClub.\nDopo aver trascorso sei anni nelle giovanili del , debutta in prima squadra il 26 giugno 2011 grazie all'allenatore Paulo C\u00e9sar Carpegiani.\nIl 12 giugno 2015 \u00e8 vicino al passaggio al per 12,5 milioni di \u20ac, ma il trasferimento non \u00e8 avvenuto dopo che il giocatore non ha superato un esame medico.\nIl 25 agosto 2016, viste le sue ascendenze, ottiene anche la cittadinanza italiana.\nIl 29 dicembre 2018, dopo 212 presenze e 11 gol con il San Paolo, il 45% del suo cartellino viene acquistato per 6 milioni di euro dal con cui firma un contratto quadriennale.\nNazionale.\nViene convocato per la Copa Am\u00e9rica Centenario negli Stati Uniti e, nello stesso anno, per le Olimpiadi 2016 in Brasile."}
{"id": "3707664", "revid": "339392", "url": "https://it.wikipedia.org/wiki?curid=3707664", "title": "Fu\u02be\u0101d I d'Egitto", "text": ""}
{"id": "3707667", "revid": "1272592", "url": "https://it.wikipedia.org/wiki?curid=3707667", "title": "II Giochi mondiali militari", "text": "I II Giochi mondiali militari si svolsero a Zagabria, Croazia, dall'8 al 17 agosto 1999."}
{"id": "3707671", "revid": "767487", "url": "https://it.wikipedia.org/wiki?curid=3707671", "title": "Jesper Jansson", "text": "Biografia.\n\u00c8 fratello minore di Ulrik Jansson, anch'egli calciatore, ma di ruolo centrocampista.\nCarriera.\nGiocatore.\nClub.\nJansson gioc\u00f2, in carriera, con le maglie di \u00d6ster, AIK e Djurg\u00e5rden, prima di passare ai norvegesi dello Stab\u00e6k. Esord\u00ec nella Tippeligaen il 4 giugno 1997, quando fu titolare nel successo per 1-0 sul Troms\u00f8. Vinse la Coppa di Norvegia 1998.\nLasci\u00f2 poi la squadra e firm\u00f2 per i belgi di Genk, con cui vinse un'altra coppa nazionale. Torn\u00f2 poi in patria, per giocare nell'Helsingborg. Gioc\u00f2 nuovamente nello Stab\u00e6k, prima di passare all'H\u00f6gaborg.\nNazionale.\nJansson partecip\u00f2 alla XXV Olimpiade con la sua Nazionale. Gioc\u00f2 un incontro per la , nel 1994.\nDirigente sportivo.\nNel febbraio del 2008 Jansson \u00e8 stato assunto come direttore sportivo dell'Helsingborg, squadra di cui era gi\u00e0 stato giocatore e capitano. Durante la sua permanenza, la squadra rossoblu ha vinto sia il titolo nazionale che la Coppa di Svezia al termine della stagione 2011, oltre a due Supercoppe. Ha lasciato il proprio ruolo nell'agosto del 2014, continuando per pochi mesi ad avere altri incarichi all'interno del club fino al gennaio del 2015. Successivamente, nel 2015-2016, per poco pi\u00f9 di un anno ha avuto una parentesi come capo dello scouting dell'FC Copenaghen.\nIl 28 aprile 2017 Jansson \u00e8 stato presentato come nuovo direttore sportivo dell'Hammarby."}
{"id": "3707672", "revid": "44876", "url": "https://it.wikipedia.org/wiki?curid=3707672", "title": "Velodromo Salinelle", "text": "Il velodromo Salinelle (ex stadio Salinelle) \u00e8 un impianto sportivo di Patern\u00f2, in provincia di Catania adibito per il calcio e per il ciclismo. Nonostante si tratti di uno dei maggiori impianti sportivi della provincia etnea, \u00e8 attualmente in disuso ed in totale stato di abbandono.\nStoria.\nCostruito a partire dal 1950 come stadio di calcio per gli incontri interni della Ibla Patern\u00f2, storica squadra calcistica della citt\u00e0, fu inaugurato nel 1956. L'impianto sorse in contrada Fonte Maimonide, alla periferia nordoccidentale, e deve il suo nome alla vicinanza con le salinelle, caratteristici vulcani di fango della zona.\nLo stadio sub\u00ec numerosi interventi di ampliamento nel corso degli anni, in particolare quando il milit\u00f2 in categorie superiori, e arriv\u00f2 a contare una capienza fino a 10.000 spettatori.\nPassato in gestione alla provincia regionale di Catania negli anni novanta, nel 1993 iniziarono i lavori per la sua conversione a velodromo. I lavori vengono completati nel 2003, e l'anno successivo viene realizzata la pista ciclabile, peraltro mai omologata dalla Federciclismo.\nL'impianto che ha una capacit\u00e0 di 4.400 spettatori, fino ad oggi non \u00e8 stato mai aperto al pubblico, a causa di un contenzioso tra l'ente provinciale e la ditta che ha eseguito i lavori, che \u00e8 andata fallita.\nNel 2011, dopo molti anni in cui si sono spesi undici miliardi di lire, denaro pubblico versato per la sua realizzazione, l'amministrazione provinciale avrebbe intenzione di demolire la struttura. Da tempo l'impianto \u00e8 soggetto ad atti di vandalismo e allo stato attuale versa in gravi condizioni di degrado ambientale.\nNel 2013 la struttura torna in gestione al Comune."}
{"id": "3707673", "revid": "1305772", "url": "https://it.wikipedia.org/wiki?curid=3707673", "title": "Estragolo", "text": "Estragolo (\"p\"-allilanisolo, metil-cavicolo) \u00e8 un fenilpropene, un composto organico naturale. Si tratta di un costituente essenziale dell'olio essenziale del dragoncello, di cui compone il 60\u201375% dell'olio. Si pu\u00f2 trovare anche negli oli essenziali del basilico (23\u201388%), del pino, della trementina, del finocchio, dell'anice (2%) e del \"Syzygium anisatum\". Viene utilizzato nella profumeria e come additivo alimentare.\nRecentemente l'INRAN ha condotto uno studio su tale sostanza, presente, tra l'altro, nelle tisane al finocchio riconoscendone la tossicit\u00e0; tale la conclusione non \u00e8 per\u00f2 incontrastata ."}
{"id": "3707674", "revid": "486946", "url": "https://it.wikipedia.org/wiki?curid=3707674", "title": "Xsane", "text": ""}
{"id": "3707677", "revid": "76963", "url": "https://it.wikipedia.org/wiki?curid=3707677", "title": "Saori Hara", "text": "Vita e carriera.\nSaori Hara \u00e8 nata ad Hiroshima da madre giapponese e padre di genitori misti tedesco-giapponesi.\nMai Nanami.\nHa iniziato la sua carriera come \"Junior Idol\" con il nome Mai Nanami. Ancora minorenne, ha interpretato la canzone , usata come tema della serie animata \"The Marshmallow Times\" trasmessa da TV Osaka nel 2004. Nel 2005 ha preso parte a due pellicole, il film televisivo trasmesso a marzo dal canale Tokyo Broadcasting System, e il melodramma \"Haru Urara\" (\"Lovely Fields\"), uscito nei cinema ad aprile e successivamente distribuito in DVD.\n\u00c8 inoltre comparsa come modella di bikini nel photobook \"Mai Nanami First Photobook\", pubblicato nel maggio 2005 ed \u00e8 stata protagonista del DVD \"Mai Nanami: Yamagishi Shin Digital Movie Museum\", distribuito nell'agosto 2005. Ha inoltre recitato come protagonista nel film \"Deep Sea Monster Reigo\", presentato all'American Film Market di Santa Monica (California) nel novembre 2005 e distribuito in Giappone nel 2006.\nDebutto AV.\nDopo una lunga pausa, \u00e8 riemersa come Saori Hara nell'agosto 2008 comparendo nel \"gravure video\" \"Clear Water\". Il mese dopo, a settembre, posa per la prima volta senza veli per la rivista \"Sabra\", e viene annunciato il suo contratto per lo studio Soft On Demand (SOD), del quale nel novembre successivo diventa testimonial per la campagna contro le malattie sessualmente trasmissibili, sostituendo l'attrice Nana Natsume. Il film del debutto AV (hard) della Hara viene distribuito nel gennaio 2009 con il titolo \"Real Celebrity Saori Hara: Miraculous AV Debut\" e viene riportato abbia venduto circa 100.000 copie.\nLa Hara poco dopo il suo debutto nel cinema per adulti ha un ruolo nella commedia sexy , scritta da Tetsuya Nakashima e ambientata nel mondo del cinema per adulti, che viene distribuita nei cinema nel febbraio 2009, mentre nell'aprile dello stesso anno prende parte al film \"Saikin-rett\u014d\", parodia del cinema catastrofico, di cui interpreta anche l'omonima canzone del tema. Nel luglio 2009 \u00e8 protagonista della pellicola di genere Sexploitation , che viene distribuita direttamente in DVD in doppia versione soft e hard.\nLa Hara ha inoltre un ruolo di primo piano nella serie in 24 episodi \"J\u014d\u014d Virgin\", basata sull'omonimo manga, che viene trasmessa da TV Tokyo, dall'ottobre al dicembre 2009.\nNel frattempo continua la sua carriera nell'industria hard giapponese, che vede la pubblicazione di nuovi titoli con cadenza mensile. Tra questi, \"Real Celebrity Saori Hara: Brown Eyes\", diretto da Company Matsuo, vede la Hara, per un quarto tedesca, viaggiare per sei giorni in Germania alla ricerca delle sue origini.\nLo \"Shukan Post\" riporta che la Hara e Maria Ozawa sono le attrici AV di cui vengono effettuati pi\u00f9 download in Cina.\nNel dicembre 2009, la casa editrice Sh\u016beisha pubblica l'autobiografia dell'attrice, \"Il mio vero nome \u00e8 Mai Kato: Perch\u00e9 sono diventata una attrice di AV\" (\u672c\u540d\u3001\u52a0\u85e4\u307e\u3044 \u79c1\u304cAV\u5973\u512a\u306b\u306a\u3063\u305f\u7406\u7531) (ISBN 4-08-780540-9). Le 144 pagine del libro raccontano nel dettaglio la giovinezza e la vita familiare della Hara, le sue idee sul sesso e la sua carriera prima come \"teen idol\" e successivamente come \"AV idol\".\nNel marzo 2010 viene premiata con l'Adult Broadcasting Award come migliore attrice.\nRitiro.\nIn seguito alla tragedia del terremoto e dello tsunami del T\u014dhoku del marzo 2011, la Hara ha un esaurimento nervoso e decide di abbandonare lo show business, ponendo conseguentemente fine al suo contratto con la SOD e non comparendo agli eventi promozionali del film \"3D Sex and Zen\". Nell'aprile 2011 Yukiko Suo, co-protagonista di \"3D Sex and Zen\", dichiara di non essere riuscita a contattarla nei giorni e nelle settimane successive alla tragedia.\nIl suo ultimo titolo originale viene distribuito nel maggio 2011. La Hara annuncia ufficialmente il suo ritiro nell'agosto 2011 e un set antologico di 5 DVD comprendenti alcune scene filmate precedentemente ma ad allora inedite viene distribuito a partire dall'8 settembre 2011, mettendo formalmente fine alla sua carriera."}
{"id": "3707681", "revid": "1337443", "url": "https://it.wikipedia.org/wiki?curid=3707681", "title": "Bernardo de La Charri\u00e8re", "text": "Membro del Senato di Savoia dal 6 novembre 1837, ne divenne il Presidente di classe il 24 dicembre 1842. Nominato senatore del Regno di Sardegna dal re Carlo Alberto nel 1848, divenne Presidente capo del Magistrato di appello di Savoia il 3 marzo 1849.\nSi suicid\u00f2 gettandosi nel Po."}
{"id": "3707683", "revid": "486946", "url": "https://it.wikipedia.org/wiki?curid=3707683", "title": "Ibla Patern\u00f2", "text": ""}
{"id": "3707691", "revid": "2051852", "url": "https://it.wikipedia.org/wiki?curid=3707691", "title": "Rachel Bootsma", "text": "Carriera.\nClassificatasi terza ai campionati nazionali del 2010, Bootsma ottiene la medaglia di bronzo ai Giochi PanPacifici 2010 nei 50 dorso, a pari merito con la neozelandese Thomas e la brasiliana Molina.\nIl 16 ottobre del 2011 vince la medaglia d'oro ai XVI Giochi panamericani di Guadalajara con il tempo di 1'00\"37, nuovo record della manifestazione. Il suo miglior tempo sui 100 dorso tuttavia \u00e8 di 59\"77, stabilito nell'agosto del 2009."}
{"id": "3707692", "revid": "599013", "url": "https://it.wikipedia.org/wiki?curid=3707692", "title": "Dudesnude", "text": "Dudesnude \u00e8 un sito di incontri rivolto ad un pubblico omosessuale e bisessuale maschile. Il sito, lanciato nel 2002, ha oltre 500.000 iscritti. Lo scopo dichiarato del sito \u00e8 quello di aiutare individui di sesso maschile a parlare fra loro ed a conoscersi, oltre che a facilitare gli \"hookup\", ossia gli incontri sessuali. Lo slogan del sito \u00e8 \"picture, video, and profile sharing for men!\". L'azienda a cui il sito fa riferimento ha sede a Londra.\nStruttura del sito.\nEffettuato l'accesso, l'utente ha la possibilit\u00e0 di eseguire ricerche scegliendo fra diversi parametri, fra i quali et\u00e0, altezza, peso, provenienza, pratica del sesso sicuro, quantit\u00e0 di peli, fisicit\u00e0, dimensioni del pene. L'utente ha inoltre la possibilit\u00e0 di caricare proprie foto, con l'obbligo che almeno una di esse mostri chiaramente una nudit\u00e0 e senza obbligo di mostrare il viso. Per questa scelta Dudesnude \u00e8 spesso considerato, fra i siti d'incontro gay, quello pi\u00f9 esplicito e pi\u00f9 sbilanciato sul lato fotografico dei profili, nonostante sia presente anche uno spazio dedicato alla descrizione di s\u00e9 e di ci\u00f2 che si sta cercando. Inoltre gli iscritti possono prender parte a diverse community tematiche, riservate ad utenti con particolari interessi od accomunati da alcune caratteristiche fisiche. Ogni utente pu\u00f2 scegliere se essere o meno visibile alle altre community.\nIl sito \u00e8 quasi totalmente privo di pubblicit\u00e0, con l'eccezione di alcuni banner che appaiono ai visitatori non iscritti che visualizzano i profili degli utenti. \u00c8 invece vietato l'inserimento di inserzioni e pubblicit\u00e0 di ogni tipo da parte degli utenti all'interno dei profili.\nUn'altra funzione che caratterizza il Dudesnude, e che \u00e8 stata poi gradualmente introdotta anche da diversi siti concorrenti, \u00e8 la validazione opzionale del profilo, che consente agli utenti che decidono di farne uso di dare al proprio profilo un maggior grado di autenticit\u00e0 agli occhi degli altri utenti, dando la certezza che le foto caricate sulla propria pagina siano veramente dell'utente. Ad ogni iscritto \u00e8 associato un numero identificativo unico. Il sistema di validazione prevede l'invio di foto in cui l'utente mostra il suo ID in modo da permettere allo staff del sito di confrontare le foto caricate sul profilo con quelle inviate per la validazione per stabilirne l'autenticit\u00e0 ed assegnare al profilo la dicitura \"Validato\".\nIl sito \u00e8 gestito da Invates Ltd., \u00e8 ospitato da server statunitensi ma \u00e8 amministrato dal Regno Unito.\nLa porno star Tory Mason \u00e8 stata scoperta tramite il suo profilo su Dudesnude.\nVisite e diffusione del sito.\nDudesnude \u00e8 diffuso principalmente negli Stati Uniti, in Europa ed in Australia, \u00e8 popolare in tutto il mondo ma \u00e8 usato soprattutto negli USA seguiti da Corea del Sud, Canada e Messico; nel 2007 \u00e8 stato il tema dell'audio collage \"Into My Eyes\" durante il Gender bender Festival di Bologna.\nCritiche.\nDiversi gruppi che si occupano di prevenzione delle MST hanno accusato Dudesnude, insieme ai principali altri siti di incontri gay come Manhunt, gay.com, e adam4adam di contribuire, facilitando il sesso occasionale, alla diffusione dell'Hiv e delle altre malattie sessualmente trasmissibili e di facilitare il sesso non protetto. Una ricerca condotta in Australia ha dimostrato che l'uso del condom fra persone che si incontrano tramite Dudesnude \u00e8 molto basso. In particolare il sito \u00e8 stato attaccato per la possibilit\u00e0 presente nei profili di selezionare alla voce \"sesso sicuro\" l'opzione \"quando opportuno\", possibilit\u00e0 giudicata diseducativa rispetto ai comportamenti relativi al sesso sicuro."}
{"id": "3707702", "revid": "119780707", "url": "https://it.wikipedia.org/wiki?curid=3707702", "title": "Ponte di Chiaia", "text": "Il ponte di Chiaia \u00e8 un ponte di Napoli che collega la zona di San Carlo alle Mortelle con la collina di Pizzofalcone. Il ponte \u00e8 ubicato al di sopra di via Chiaia.\nStoria.\nFu costruito nel 1636 dal vicer\u00e9 Manuel de Acevedo y Z\u00fa\u00f1iga conte di Monterey per collegare la collina di Pizzofalcone e per questo venne chiamato inizialmente \"ponte Monterey\".\nPer raggiungere il livello superiore della strada di Chiaia venne costruita una ripida rampa che Ferdinando IV, che decise di eliminare, cosa che non avvenne.\nSu questa rampa il famoso padre Rocco, che tanta influenza aveva a corte, aveva fatto porre un grande crocifisso, il cui fine principale era quello di assicurare una decente illuminazione notturna grazie ai tanti lumini che la devozione popolare poneva al di sotto delle effigi sacre.\nIl ponte mantenne il suo semplice e rozzo aspetto fino a quando, per problemi statici, fu restaurato nel 1834 da Orazio Angelini secondo lo stile neoclassico: la rampa fu sostituita da una tromba di scale, inoltre fu decorato sul lato di piazza Trieste e Trento da fregi in marmo eseguiti da Tito Angelini e Gennaro Cal\u00ec, mentre sul lato opposto, verso piazza dei Martiri, da due cavalli opera di Tommaso Arnoud.\nIl professor Raffaele D'Ambra inser\u00ec nella sua opera \"Napoli antica \"del 1889 una raffigurazione del ponte prima della sistemazione del 1834; in essa sono visibili oltre al ponte (al suo stato originario) anche il grande crocifisso di padre Rocco e la ripida rampa.\nDescrizione.\nIl ponte presenta solo una delle due arcate che lo compongono, per via dei palazzi costruiti in seguito.\nLo stemma dei Savoia ha sostituito quello dei Borbone dopo l'Unit\u00e0.\nSotto il ponte sono presenti due lapidi che riguardano la costruzione e l'abbellimento ottocentesco. La seconda fu dettata dal canonico epigrafista Francesco Rossi.\nAlla sinistra del ponte, per chi viene da piazza Trieste e Trento, sorge l'ascensore Chiaia, grazie al quale \u00e8 possibile raggiungere velocemente via Giovanni Nicotera, la strada che passa sul ponte. L'ascensore \u00e8 inserito nella scala a tre livelli che sostitu\u00ec la rampa."}
{"id": "3707704", "revid": "729019", "url": "https://it.wikipedia.org/wiki?curid=3707704", "title": "Ferrovia del L\u00f6tschberg", "text": "La ferrovia del L\u00f6tschberg \u00e8 un'importante linea ferroviaria svizzera, che collega l'Oberland Bernese al Vallese valicando il massiccio del L\u00f6tschberg.\nStoria.\nDal 2007, gran parte del traffico che interessava la tratta di valico \u00e8 stato deviato attraverso la nuova galleria di base del L\u00f6tschberg.\nCaratteristiche.\nOpera principale della linea \u00e8 il traforo del L\u00f6tschberg, di quasi 15\u00a0km di lunghezza, che costituisce con il Gottardo e il Sempione uno dei tre maggiori trafori ferroviari alpini della Svizzera. La linea del L\u00f6tschberg, insieme con la linea del Sempione di cui costituisce il prolungamento, rappresenta con la ferrovia del Gottardo uno dei due collegamenti ferroviari transalpini della Svizzera."}
{"id": "3707707", "revid": "61051", "url": "https://it.wikipedia.org/wiki?curid=3707707", "title": "Campionato italiano di Formula 3 2011", "text": "Il Campionato italiano di Formula 3 2011 \u00e8 stato la quarantasettesima stagione della Formula 3 italiana. Iniziata il 15 maggio termin\u00f2 il 16 ottobre 2011 dopo 16 appuntamenti in 8 weekend di gara. La serie principale \u00e8 vinta dal pilota italiano Sergio Campana.\nLa pre-stagione.\nCalendario.\nIl calendario \u00e8 stato presentato nel novembre 2010 e consta di 8 doppi appuntamenti. Le novit\u00e0 vengono rappresentate dall'Autodromo di Franciacorta e da quello di Spa, che sostituiscono l'Autodromo di Varano e l'Hockenheimring.\nPremi al vincitore.\nAl vincitore della categoria e al miglior esordiente viene offerto un \"test\" su una vettura di Formula 1 della Scuderia Ferrari. Al vincitore va un premio di 120.000 \u20ac, al miglior esordiente uno di 50.000. Per ogni \"weekend\" di gara viene distribuito un premio di 7.000 Euro.\nCopertura televisiva.\nTutte le gare vengono trasmesse in diretta su Rai Sport 2.\nRisultati e classifiche.\nClassifica piloti.\nVengono contati i 14 migliori risultati."}
{"id": "3707708", "revid": "1632387", "url": "https://it.wikipedia.org/wiki?curid=3707708", "title": "Antony Gautier", "text": "Carriera.\n\u00c8 stato tra i pi\u00f9 giovani arbitri di sempre ad accedere in Ligue 1, in cui ha esordito a 29 anni nel 2007. Successivamente, \u00e8 nominato internazionale a partire dal 1\u00ba gennaio 2010. Il 17 novembre 2010 ha fatto il suo esordio in una gara tra nazionali maggiori, dirigendo una prestigiosa amichevole tra il Portogallo e la Spagna, terminata 4-0.\nNel 2011 ha diretto due partite di qualificazione ad Euro2012 e ha fatto il suo esordio sia nella fase a gironi dell'Europa League (29 settembre) che della Champions League (19 ottobre). In quest'ultima occasione il match diretto \u00e8 stato FC Porto-APOEL Nicosia, valido per la terza giornata.\nIl 23 aprile 2011 ha inoltre diretto in patria la finale di Coupe de la Ligue 2010-2011, disputatasi nell'occasione tra Olympique de Marseille e Montpellier.\nNel giugno 2013 \u00e8 selezionato dall'UEFA per dirigere agli Europei under 21 in Israele. In questa competizione dirige due partite della fase a gironi."}
{"id": "3707712", "revid": "287204", "url": "https://it.wikipedia.org/wiki?curid=3707712", "title": "Lawrence Olum", "text": ""}
{"id": "3707713", "revid": "729019", "url": "https://it.wikipedia.org/wiki?curid=3707713", "title": "HMS Captain (1678)", "text": "La HMS \"Captain\" \u00e8 stata un vascello di terza classe da 70 cannoni della Royal Navy britannica, da non confondersi con navi omonime che, nei secoli successivi, sono state in servizio nella stessa. Costruita nei cantieri Thomas Shish, venne varata nel 1678.\nIl 19 maggio 1692 partecip\u00f2 alla battaglia di Barlfleur contro la flotta francese guidata dal Conte di Trouville. Il 30 giugno 1690 partecip\u00f2 alla battaglia di Beachy Head, schierata nella retroguardia Anglo-olandese. Il 31 luglio 1718 prese parte alla battaglia di Capo Passero, nella quale la flotta britannica agli ordini dell'Ammiraglio George Byng sconfisse la flotta spagnola di Don Antonio de Gastaneta. Venne dismesso dal servizio e distrutto nel 1762.\nLa nave venne sottoposta a rimaneggiamenti nel 1708 e nel 1722, che ne mutarono parzialmente dimensioni e armamenti."}
{"id": "3707723", "revid": "228587", "url": "https://it.wikipedia.org/wiki?curid=3707723", "title": "Aurora (corvetta)", "text": "L'Aurora \u00e8 stata una corvetta a vela della Regia Marina, gi\u00e0 della Marina del Regno di Sardegna.\nStoria.\nCostruita nel 1827 nei cantieri genovesi della Foce per la Marina del Regno di Sardegna, la nave aveva scafo in legno con carena ricoperta di rame ed armamento velico a brigantino a palo (alberi di trinchetto e maestra a vele quadre e mezzana a vele auriche). L'armamento originario si componeva di venti cannoni in ferro a canna liscia da 24 libbre, disposti in batteria, e di quattro cannoni-obici da 60 libbre, anch'essi in ferro ed a canna liscia, collocati in coperta.\nPoco dopo l'entrata in servizio, il 17 novembre 1827, l'\"Aurora\" prese il mare unitamente alla corvetta \"Tritone\" ed al brigantino \"Nereide\", venendo inviata al largo delle coste della Tunisia per difendere il traffico commerciale del Regno di Sardegna.\nNel maggio 1830 la corvetta, agli ordini del capitano di vascello in seconda Giuseppe Albini, venne nuovamente inviata in acque tunisine per prendere parte ad una dimostrazione di forza ai danni della Reggenza di Tunisi.\nTra il febbraio e l'aprile 1831 l'\"Aurora\" pattugli\u00f2 le acque tra e Capo Noli per impedire sbarchi di fuorusciti dopo i falliti moti insurrezionali di Modena.\nIl 15 gennaio 1832 la corvetta lasci\u00f2 Genova alla volta di Tunisi, al comando del capitano di vascello Luigi Courtois d'Arcolli\u00e8res ed unitamente alla fregata \"Euridice\". Investita da un fortunale nel golfo Aranci, l'\"Aurora\" perse il timone e rischi\u00f2 di finire in costa, ma pot\u00e9 essere riparata e riprendere il mare il 4 febbraio, sempre diretta a Tunisi. La nave torn\u00f2 da tale missione il 1\u00ba marzo 1832.\nNell'ottobre 1832 la nave venne impiegata per trasportare truppe da Genova a Cagliari, e nel 1833 fu nuovamente inviata in Africa settentrionale, a Tripoli, ove prese a bordo il console sardo, che doveva fare ritorno a Genova.\nIl 28 settembre 1833 l'\"Aurora\" venne inviata a Civitavecchia, restandovi a disposizione del governo dello Stato Pontificio sino al 7 febbraio 1834. La nave fu nuovamente stazionaria nel porto laziale dal 20 settembre 1834 al 12 gennaio 1835.\nNel febbraio 1835 la corvetta venne aggregata alla squadra del contrammiraglio Luigi Ottavio Serra, insieme alla quale comp\u00ec una campagna d'istruzione conclusa in dicembre. Nell'agosto del 1835, durante un'epidemia di colera, il morbo si diffuse a bordo contagiando parte dell'equipaggio dell'\"Aurora\", mentre questa era in navigazione da Genova a Cagliari al comando di Giorgio Mameli (la cui famiglia, compreso il figlio Goffredo, era a bordo dell'unit\u00e0): grazie all'opera del medico di bordo dott. Montolivo, tutti i malati, all'arrivo della nave a Cagliari, erano ormai in via di guarigione, ma la popolazione cagliaritana, temendo che l'arrivo della corvetta potesse diffondere la malattia in citt\u00e0, ne osteggi\u00f2 lo sbarco e si rifiut\u00f2 anche di consegnare all'equipaggio viveri e medicinali, ormai pressoch\u00e9 esauriti a bordo dell'\"Aurora\" (cos\u00ec come l'acqua). Il comandante Mameli dovette lungamente trattare dapprima con i funzionari locali e poi con il Vicer\u00e9 di Sardegna, dichiarandosi infine disposto a salpare solo se questi si fosse assunto ogni responsabilit\u00e0 con un ordine scritto: il Vicer\u00e9, tuttavia, si ritir\u00f2 nella propria dimora senza aver preso decisioni, e la popolazione di Cagliari, decisa a cacciare la corvetta, punt\u00f2 contro di essa i cannoni delle mura: la reazione dell'equipaggio dell'\"Aurora\", che rispose caricando a sua volta i 24 cannoni della nave e puntandoli contro la citt\u00e0, ottenne infine di far rifornire la nave dei generi essenziali, permettendole cos\u00ec il ritorno a La Spezia.\nIl 23 giugno 1836 l'\"Aurora\" salp\u00f2 alla volta di Alessandria d'Egitto, ove condusse il nuovo console del Regno di Sardegna, e, dopo aver toccato anche Malta e Cagliari, fece ritorno a Genova il 28 settembre 1836.\nNel marzo 1838 la corvetta, agli ordini del capitano di vascello in seconda Maurizio Di Villarey, trasport\u00f2 a Costantinopoli l'addetto d'affari del Regno di Sardegna presso l'Impero Ottomano, facendo tappa, durante il viaggio, in diversi porti dell'Anatolia e giungendo quindi ad Alessandria d'Egitto, per poi fare scalo a Larnaca, Beirut e di nuovo Alessandria, tornando infine a Genova il 10 settembre.\nTra il luglio ed il settembre 1839 l'\"Aurora\" effettu\u00f2 una nuova crociera nelle acque del Levante. Il 15 maggio 1841 la corvetta lasci\u00f2 Genova ancora al comando di Di Villarey, diretta in Inghilterra ed in Svezia, dove avrebbe imbarcato i cannoni comprati dal Regno di Sardegna per armare le nuove navi in costruzione. Lungo il viaggio d'andata la nave fece scalo a Portsmouth, Elsinore, Copenaghen, Hierfringe e Karlskrona, quindi intraprese la navigazione di ritorno, toccando Copenaghen, risalendo il Tamigi sino a Woolwich, poi facendo tappa a Plymouth e Gibilterra e, dopo aver affrontato condizioni meteomarine particolarmente avverse nel golfo di Guascogna, fece ritorno a Genova il 30 ottobre 1841.\nNel giugno 1844 la corvetta salp\u00f2 da Genova e venne inviata in Sudamerica, dove rimpiazz\u00f2 la fregata \"Euridice\", stazionando per qualche tempo nelle acque sudamericane prima di tornare in patria.\nIl 10 luglio 1847 l'\"Aurora\", agli ordini del capitano di vascello in seconda Ippolito Spinola, lasci\u00f2 Genova ed effettu\u00f2 una campagna d'istruzione nell'Oceano Atlantico, per gli allievi della Scuola di Marina: dopo aver sostato per un mese a New York, la corvetta fece ritorno a Genova il 27 novembre 1847. Tra gli allievi che si addestrarono a bordo dell'unit\u00e0 vi fu, nel 1846-1847, anche Alfredo Cappellini.\nLa nave partecip\u00f2 poi alla prima guerra d'indipendenza: nel maggio del 1848 salp\u00f2 da Genova al comando del capitano di vascello in seconda Malaussena ed insieme alle pirocorvette a ruote \"Tripoli\" e \"Malfatano\" ed alla corvetta a vela \"Aquila\", dalle quali si separ\u00f2 per andare in Mar Egeo, all'inseguimento di una goletta austro-ungarica che riusc\u00ec tuttavia a riparare in un porto ellenico. Fallito l'inseguimento, la corvetta fece rotta per l'Alto Adriatico, dove giunse ad inizio luglio, unendosi alla squadra navale (sarda, al comando del contrammiraglio Giuseppe Albini, e veneta) gi\u00e0 presente in quelle acque e partecipando alle operazioni di blocco al porto di Trieste, a favore di Venezia insorta. Dal 7 giugno al 14 agosto le navi sardo-piemontesi e ad alcune unit\u00e0 venete, stazionarono al largo di Trieste nell'ambito del blocco navale imposto alla citt\u00e0, importante porto civile e militare austro-ungarico. Tale blocco rimase per\u00f2 sulla carta, dato che la squadra sardo-veneta, giunta davanti a Trieste gi\u00e0 il 23 maggio, aveva ricevuto diversi consoli delle nazioni della Confederazione tedesca, i quali affermarono che qualunque atto di guerra contro Trieste sarebbe stato considerato anche contro i loro stati. La squadra italiana rimase pertanto inattiva, e non reag\u00ec nemmeno quando, il 6 giugno, la nave ammiraglia \"San Michele\" venne colpita di rimbalzo da una palla sparata per provocazione da una fregata austroungarica. Nonostante la formale proclamazione del blocco, avvenuta l'11 giugno, diverse navi nemiche con carichi militari riuscirono ad entrare ed uscire da Trieste senza incontrare ostacoli. Le navi sarde rientrarono a Venezia in agosto e ricevettero l'ordine di ritrasportare in Piemonte via mare il corpo di spedizione sardo-piemontese del generale La Marmora, costituito da circa 2.000 uomini. Tornate ad Ancona il 9 settembre, negli ultimi giorni di ottobre le navi effettuarono una breve puntata su Venezia, per poi tornare rapidamente nel porto marchigiano. La Squadra sarda fu poi fatta rientrare in patria in seguito alla definitiva sconfitta di Novara: l'\"Aurora\", in particolare, ebbe l'ordine di recarsi a Venezia ove imbarc\u00f2 reparti sardo-piemontesi in ritirata dalla Lombardia, per poi rientrare a Genova il 9 maggio 1849.\nNel luglio 1852 la corvetta prese parte ad una campagna d'istruzione svoltasi nel bacino orientale del Mediterraneo, unitamente alla squadra comandata dal contrammiraglio Carlo Pellion di Persano; durante tale crociera la nave fece scalo a Navarino ed al Pireo.\nQualche tempo dopo (in data successiva al 1852) l'\"Aurora\", ormai anziana, venne giudicata \u00ab\"inservibile ad uso di guerra\"\u00bb ma impiegabile invece come gabarra, ovvero trasporto.\nNel 1855-1856, durante la guerra di Crimea, l'\"Aurora\" fece parte della Divisione Navale sarda inviata in Crimea (forte complessivamente di 23 navi di vario tipo, 126 pezzi d'artiglieria e 2574 uomini) e prese parte alle operazioni di tale conflitto. \nNell'aprile 1859 la corvetta, armata \u00abin gabarra\u00bb, venne inviata a Stoccolma, dove imbarc\u00f2 i cannoni acquistati per armare le nuove pirofregate ad elica \"Duca di Genova\" e \"Maria Adelaide\". \nNel 1860, durante la campagna militare seguita all'impresa dei Mille, che avrebbe portato al crollo del Regno delle Due Sicilie e all'Unit\u00e0 d'Italia, la vecchia corvetta venne impiegata per trasportare tra Genova e Napoli materiali destinati alla squadra sarda dislocata nel porto partenopeo, venendo poi rimorchiata a Genova dal pirotrasporto \"Conte di Cavour\" il 22 ottobre 1860. Il comandante della Squadra sarda impegnata in tali operazioni, viceammiraglio Carlo Pellion di Persano, propose anche di sbarcare l'equipaggio dell'ormai inutile \"Aurora\", per completare, con i suoi uomini, l'equipaggio del pirovascello \"Re Galantuomo\", da poco incorporato ed in corso di riarmo.\nIl 17 marzo 1861, con la nascita della Regia Marina, l'anziana \"Aurora\" venne iscritta nel Quadro del Naviglio della nuova forza armata come corvetta a vela di III rango (secondo altra fonte sarebbe invece stata riclassificata trasporto). Nel 1861 la vecchia nave navig\u00f2 nel Tirreno, utilizzata per esercitazioni, mentre nel 1862 ebbe impiego insieme alla flottiglia della Scuola Novizi e Mozzi, alla dipendenza della quale venne posta formalmente il 19 giugno 1863.\nUtilizzata come nave scuola sino al 13 settembre 1863, la corvetta venne messa in disponibilit\u00e0 nel 1864 e disarmata a Genova nel 1865, essendo ormai inefficiente.\nIl 1\u00ba gennaio 1865 l'\"Aurora\" fu trainata da Genova a La Spezia, per essere impiegata per delle sperimentazioni sugli effetti delle esplosioni subacquee: in un primo esperimento, allo scafo venne applicata una granata in ghisa nella quale vi era un chilo di fulminato di mercurio, che, fatta esplodere, apr\u00ec uno squarcio di sette metri. Nel secondo esperimento venne fatta scoppiare vicino all'opera viva una carica di tre chili di polvere bianca: l'esplosione provoc\u00f2 la totale distruzione della parte poppiera della nave.\nQuanto restava dell'\"Aurora\" venne radiato dai quadri del Regio Naviglio con Regio Decreto n. 2837 del 9 aprile 1866."}
{"id": "3707752", "revid": "767487", "url": "https://it.wikipedia.org/wiki?curid=3707752", "title": "Sunnyside (Washington)", "text": "Sunnyside \u00e8 una citt\u00e0 degli Stati Uniti, situata nella contea di Adams, nello Stato di Washington.\nGeografia fisica.\nLe coordinate geografiche della citt\u00e0 sono (46.320798 -120.012232). Sunnyside ha una superficie di 15,4 km\u00b2, coperti interamente da terra. Le citt\u00e0 limitrofe sono:Grandview, Granger, Mabton, Prosser, Status, Toppenish e Zilla. Sunnyyside \u00e8 situata a 227 m s.l.m.\nSociet\u00e0.\nEvoluzione demografica.\nSecondo il censimento del 2000, Sunnyside contava 13.905 abitanti e 3.827 famiglie. La densit\u00e0 di popolazione era di 902,92 abitanti per chilometro quadrato. Le unit\u00e0 abitative erano 4.070, con una media di 264,28 per chilometro quadrato. La composizione razziale contava il 42,61% di bianchi, lo 0,40% di afroamericani, lo 0,63% di nativi americani, lo 0,69% di asiatici e il 52,58% di altre razze. Gli ispanici e i latini erano il 73.05% della popolazione residente.\nIl 55,1% delle famiglie erano coppie sposate che vivono insieme.\nIl 38,1% della popolazione aveva meno di 18 anni, l'11,7% aveva tra i 18 e i 24 anni, il 26,6% aveva tra i 25 e i 44 anni, il 14,0%aveva tra i 45 e i 64 anni e il 9,6% aveva pi\u00f9 di 65 anni. L'et\u00e0 media della popolazione era di 25 anni. Per ogni 100 donne, c'erano 99,0 uomini. Il reddito mediano per una famiglia era di $27.583. Gli uomini avevano un reddito di $25.187, mentre le donne di $25.779. Circa il 29,1% delle famiglie e il 34,5% della popolazione era al di sotto della soglia di povert\u00e0."}
{"id": "3707761", "revid": "400518", "url": "https://it.wikipedia.org/wiki?curid=3707761", "title": "Jacqueline Payne Knight", "text": ""}
{"id": "3707763", "revid": "76963", "url": "https://it.wikipedia.org/wiki?curid=3707763", "title": "Lil' Zane", "text": "Appartiene alla band Kronic. Come attore, ha recitato in vari film, tra i quali \"Cuttin' da Mustard\", \"A Day in the Life\", \"Labirinto di inganni\", \"The Fighting Temptations\" e \"Scoprendo Forrester\", in particolare \u00e8 famoso per aver recitato in \"Il dottor Dolittle 2\" nella parte di Eric."}
{"id": "3707769", "revid": "1305772", "url": "https://it.wikipedia.org/wiki?curid=3707769", "title": "Folli", "text": "Folli, cognome italiano "}
{"id": "3707771", "revid": "599013", "url": "https://it.wikipedia.org/wiki?curid=3707771", "title": "Andrea Messers\u00ec", "text": "Carriera.\nDopo essere cresciuto nel club del suo paese, nel 1980 pass\u00f2 al Fano con cui debutta in Serie C1, categoria in cui milita per quattro stagioni.\nNel 1984 si trasferisce al L.R. Vicenza ancora in terza serie, dove al primo anno ottiene la promozione in Serie B; resta quindi in biancorosso nelle due successive stagioni cadette (nel primo anno la squadra ottenne la promozione in massima serie, ma i berici furono coinvolti nello scandalo del \"secondo Totonero\" e venne loro revocata la promozione) e poi, dopo la retrocessione del 1987, resta al Lanerossi pure nelle due seguenti annate in C1.\nNel 1989 passa all' dove gioca per due anni da titolare in cadetteria. Nel 1991 si trasferisce alla SPAL, in C1, dove alla prima stagione contribuisce alla vittoria del campionato; resta poi a Ferrara per altri due anni, uno in B e uno in C1. Il suo ultimo club professionistico \u00e8 il Forl\u00ec, nella Serie C2 1994-1995.\nIn carriera ha totalizzato 152 presenze in Serie B, con 8 reti."}
{"id": "3707772", "revid": "125160483", "url": "https://it.wikipedia.org/wiki?curid=3707772", "title": "Fossetta", "text": "Una fossetta \u00e8 una piccola naturale indentazione della pelle in una parte specifica del corpo umano, che appare specialmente sulle guance o sul mento.\nTratti generali.\nLe fossette possono apparire o scomparire in diversi periodi di tempo. Talvolta le fossette possono giocare un ruolo nell'attrazione sessuale e nella selezione del partner. \nFisiologia.\nLe fossette possono essere causate da variazioni nella struttura del muscolo facciale conosciuto come muscolo zigomatico maggiore. Nello specifico, la presenza di un muscolo zigomatico maggiore doppio o bifido pu\u00f2 spiegare la formazione di fossette sulle guance. Questa variazione bifida del muscolo nasce come una struttura unica dall'osso zigomatico. Essa si sposta anteriormente, per poi dividersi con un fascio superiore che si inserisce nella tipica posizione sopra l'angolo della bocca. Un fascio inferiore si inserisce invece sotto l'angolo della bocca."}
{"id": "3707775", "revid": "253269", "url": "https://it.wikipedia.org/wiki?curid=3707775", "title": "Fernand Gravey", "text": "Biografia.\nI genitori di Gravey lavoravano entrambi nel mondo della spettacolo: la madre Fernande Depernay era apparsa come attrice in diverse pellicole mute prodotte dalla \"Belge Cin\u00e9ma Film\", mentre il padre Georges Mertens, attore, fece anche il regista presso il Th\u00e9atre des Galeries di Bruxelles. Il piccolo Fernand, nato il 25 dicembre 1905, inizi\u00f2 a recitare all'et\u00e0 di cinque anni sotto la direzione del padre e, tra il 1913 e il 1914, apparve come attore bambino in cinque film muti diretti dal regista belga Alfred Machin. Trascorse gli anni della prima guerra mondiale in Inghilterra dove, adolescente, inizi\u00f2 a interessarsi al teatro. Sportivo e appassionato di equitazione, il giovane Fernand Mertens sfrutt\u00f2 il soggiorno oltremanica per imparare perfettamente l'inglese e affinare quell\"'allure\" di gentiluomo che sar\u00e0 una delle sue future caratteristiche sul grande schermo.\nVerso la fine degli anni venti raggiunse Parigi e, sotto il nome di \"Fernand Gravey\", inizi\u00f2 a farsi conoscere sui palcoscenici della rivista, al fianco di fascinose partner femminili come Arletty, Jeanne Renouardt (che spos\u00f2 nel 1928) e Cora Lynn (pi\u00f9 tardi nota come Edwige Feuill\u00e8re). Il debutto cinematografico avvenne nel 1930 con il ruolo di Armand Petitjean nel film \"L'amour chant\" (1930), diretto da Robert Florey. Per alcuni anni Gravey fu un sorridente e raffinato interprete di commedie \"boulevardi\u00e8res\" e il successo sugli schermi francesi gli fece ottenere il ruolo di protagonista in due commedie britanniche dirette dal brillante regista Herbert Wilcox, \"Ottocento romantico\" (1933) e \"The Queen's Affair\" (1934), entrambe al fianco di Anna Neagle. Il successo dei due film fece di Gravey una star di lingua inglese e dest\u00f2 l'interesse di Hollywood per le sue doti brillanti e per il suo fascino scanzonato.\nMantenendo un atteggiamento prudente nei confronti delle offerte provenienti dall'America, Gravey continu\u00f2 a lavorare in Francia, comparendo fra gli altri ne \"I tre diavoli\" (1935), dramma circense in cui ebbe come partner Jean Gabin e Annabella. Solo nel 1936 l'attore decise di accettare un contratto in esclusiva con Mervyn LeRoy, preferendo l'impegno con il singolo regista piuttosto che un contratto pi\u00f9 vincolante con una casa produttrice. Giunto in California, l'attore modific\u00f2 il proprio cognome, sostituendo la \u201cy\u201d finale con una \u201ct\u201d, e debutt\u00f2 in una produzione della Warner Brothers, la commedia musicale \"Il re e la ballerina\" (1937), tratta da un soggetto di Groucho Marx e Norman Krasna, e interpretata con Joan Blondell, Jane Wyman ed Edward Everett Horton. Subito dopo Gravey apparve in un'altra commedia della Warner e diretta da LeRoy, \"Il piacere dello scandalo\" (1938), accanto a Carole Lombard e Ralph Bellamy, con le musiche di Richard Rodgers e Lorenz Hart, ma il film non ebbe il successo sperato.\nNello stesso anno Gravey sigl\u00f2 un altro contratto con la MGM e ottenne il ruolo di Johann Strauss ne \"Il grande valzer\" (1938), l'epica e romantica biografia che Julien Duvivier diresse sulla vita e l'opera del grande musicista austriaco. L'attore interpret\u00f2 brillantemente il ruolo di Strauss, al fianco di Luise Rainer nella parte della dolce moglie Poldi Vogelhuber, e di Miliza Korjus in quella di Carla Donner, la cantante con cui Strauss ha una relazione. Il film, una sfarzosa superproduzione ad alto budget, ottenne un successo trionfale e fece di Gravey una delle star pi\u00f9 pagate di Hollywood.\nMalgrado il successo raggiunto anche oltreoceano, Gravey prefer\u00ec il ritorno in patria e rientr\u00f2 in Francia nel 1939, alla vigilia dell'occupazione nazista. Negli anni seguenti apparve in melodrammi come \"Paradiso perduto\" (1940) di Abel Gance e \"Amanti senza domani\" (1941) di Marcel L'Herbier, e in avventure in costume come \"La maschera sul cuore\" (1942), \"La parola alla spada\" (1944) e \"I cavalieri di ventura\" (1949), ma fu principalmente impegnato sul fronte della seconda guerra mondiale quale membro dei Servizi Segreti francesi e, in particolare, della Legione Straniera, alla quale ader\u00ec sotto il proprio vero nome di Fernand Mertens. Con la Legione partecip\u00f2 a campagne militari sia in Francia che in Germania, congedandosi onorevolmente nel 1945 con il grado di luogotenente di riserva. Divenuto successivamente cittadino francese, nel 1952 Gravey otterr\u00e0 la menzione \"Premi\u00e8re Classe d'Honneur\" della Legione Straniera con matricola 95.454.\nDopo un graduale ritorno al cinema, nel 1950 Gravey ebbe un'ottima occasione grazie al ruolo di Charles Breitkpof, il frivolo e maturo seduttore a sua volta tradito dalla moglie Emma (Danielle Darrieux) nell'audace e raffinato \"La ronde\" (1950) di Max Oph\u00fcls, scintillante giostra di avventure amorose concatenate tra loro, venata da malinconiche riflessioni sui capricci e le debolezze umane, considerato uno dei grandi capolavori del cinema francese. Nello stesso anno l'attore torn\u00f2 a calcare le scene teatrali con \"Harvey\" di Mary Chase e per tutti gli anni cinquanta si divise tra il palcoscenico e il grande schermo, mantenendo un repertorio di ruoli da gentiluomo elegante e da scanzonato gaudente. Nel 1954 interpret\u00f2 inoltre il ruolo di Moli\u00e8re nella sfarzosa \"Versailles\" (1954), tipica superproduzione storica di Abel Gance.\nAttivo anche negli anni sessanta sul palcoscenico, Gravey torn\u00f2 al cinema in rare occasioni. Nel 1960 interpret\u00f2 il ruolo del dottor Duclos nella commedia di co-produzione italiana \"Tot\u00f2 a Parigi\" (1958), mentre nel 1966 torn\u00f2 dopo quasi trent'anni a recitare in una produzione americana, la raffinata commedia \"Come rubare un milione di dollari e vivere felici\" (1966) di William Wyler, girata in Europa accanto a Audrey Hepburn. Il talento e il fascino di gentiluomo francese di Gravey, intatti malgrado l'avanzare dell'et\u00e0, vennero apprezzati in altri due successivi film statunitensi, \"La pazza di Chaillot\" (1969) e \"Promessa all'alba\" (1970).\nL'ultima apparizione sul grande schermo di Gravey fu nel poliziesco \"L'uomo di Marsiglia\" (1971), uscito dopo la morte dell'attore, avvenuta a Parigi il 2 novembre 1970 per un infarto."}
{"id": "3707781", "revid": "767487", "url": "https://it.wikipedia.org/wiki?curid=3707781", "title": "Alexander Noble Hall", "text": "Carriera.\n\u00c8 stato campione olimpico al 2\u00ba torneo olimpico di calcio del 1904 svoltosi a St. Louis, vincendo l'oro con il Galt FC (Ontario, Canada), e fu insieme al connazionale Thomas Sylvester Taylor il capocannoniere del torneo."}
{"id": "3707793", "revid": "729019", "url": "https://it.wikipedia.org/wiki?curid=3707793", "title": "Serie B 1980-1981 (pallamano maschile)", "text": "La Serie B \u00e8 stata la seconda divisione del campionato italiano di pallamano maschile per la stagione sportiva 1980-1981."}
{"id": "3707798", "revid": "212348", "url": "https://it.wikipedia.org/wiki?curid=3707798", "title": "Russ Carnahan", "text": "Biografia.\nFiglio di Mel Carnahan (governatore del Missouri dal 1993 al 2000) e di sua moglie Jean (senatrice fra il 2001 e il 2002), Russ crebbe in una famiglia molto attiva politicamente.\nDopo essersi laureato in legge, Carnahan lavor\u00f2 come avvocato finch\u00e9 nel 1990 si candid\u00f2 al Congresso come membro del Partito Democratico, sfidando il repubblicano in carica Bill Emerson. Carnahan tuttavia venne sconfitto per quasi quindici punti percentuali.\nNel 2000 fu eletto alla \"Camera dei Rappresentanti del Missouri\" e venne riconfermato per un secondo mandato nel 2002. Nel 2004, quando il deputato Dick Gephardt abbandon\u00f2 il seggio alla Camera dei Rappresentanti nazionale, Carnahan si candid\u00f2 per succedergli e vinse le elezioni. Fu poi rieletto negli anni successivi.\nNel 2012 si trov\u00f2 ad affrontare nelle primarie democratiche il collega William Lacy Clay, Jr., che lo sconfisse con un ampio margine. Carnahan dovette quindi abbandonare il Congresso.\nRuss Carnahan si configura come un democratico centrista ed era membro della New Democrat Coalition."}
{"id": "3707800", "revid": "106908", "url": "https://it.wikipedia.org/wiki?curid=3707800", "title": "FA Cup 1961-1962", "text": "La FA Cup 1961-1962 \u00e8 stata l'ottantunesima edizione della competizione calcistica pi\u00f9 antica del mondo. \u00c8 stata vinta dal Tottenham Hotspur, vincitore della finale disputata contro il Burnley. Per gli \"Spurs\" \u00e8 stata la seconda vittoria consecutiva, dopo il successo ottenuto anche nella passata edizione ai danni del Leicester City."}
{"id": "3707817", "revid": "44178434", "url": "https://it.wikipedia.org/wiki?curid=3707817", "title": "Galleria del L\u00f6tschberg", "text": ""}
{"id": "3707819", "revid": "715388", "url": "https://it.wikipedia.org/wiki?curid=3707819", "title": "Tennis ai Giochi panamericani", "text": "Il tennis \u00e8 presente ai Giochi panamericani sin dalla loro creazione, avvenuta nel 1951, con l'eccezione dell'edizione del 1971.\nAttualmente si tengono i tornei di singolare e di doppio sia maschile sia femminile. Il doppio misto ritorna nell'edizione 2011 dopo tre di assenza (1999, 2003 e 2007), e un torneo a squadre maschili e femminili si \u00e8 tenuto solo nel 1991 e nel 1995."}
{"id": "3707822", "revid": "767487", "url": "https://it.wikipedia.org/wiki?curid=3707822", "title": "Thomas Sylvester Taylor", "text": "Carriera.\n\u00c8 stato campione olimpico al 2\u00ba torneo olimpico di calcio del 1904 svoltosi a St. Louis, vincendo l'oro con il Galt FC (Ontario, Canada), e fu insieme al connazionale Alexander Noble Hall il capocannoniere del torneo."}
{"id": "3707826", "revid": "301422", "url": "https://it.wikipedia.org/wiki?curid=3707826", "title": "Akaboshi - Suikoden Tales", "text": ""}
{"id": "3707828", "revid": "1543377", "url": "https://it.wikipedia.org/wiki?curid=3707828", "title": "C/2011 Q4 SWAN", "text": "C/2011 Q4 (SWAN) \u00e8, nonostante la sigla che porta, una cometa periodica, ricever\u00e0 la sigla definitiva quando passer\u00e0 nuovamente al perielio.\nLa cometa \u00e8 stata scoperta inizialmente, da due astrofili, l'ucraino Vladimir Bezugly e lo statunitense Robert Matson, su immagini riprese dallo strumento SWAN della sonda SOHO il 23 agosto ed il 25 agosto 2011, poich\u00e9 lo SWAN ha una risoluzione inutilizzabile per misure astrometriche \u00e8 stato necessario attendere osservazioni e relative misure di posizioni tramite telescopi da terra, effettuate il 4 settembre da parte dell'astronomo Robert H. McNaught e dell'astrofilo Michael Mattiazzo, entrambi australiani, per poter dare ufficialmente l'annuncio della scoperta."}
{"id": "3707853", "revid": "15756", "url": "https://it.wikipedia.org/wiki?curid=3707853", "title": "Mariasilvia Santilli", "text": "Biografia.\nSi \u00e8 laureata in scienze della comunicazione alla LUMSA di Roma. Dal 2003 \u00e8 iscritta all'albo dei giornalisti professionisti e, subito dopo, ha iniziato a lavorare per la Rai nella redazione economica del Tg1. Nel 2010 \u00e8 diventata conduttrice del Tg1 notte. Inoltre \u00e8 redattrice dei programmi di approfondimento settimanali Tv7 e Speciale TG1.\nDal 2011 conduce anche le edizioni delle 13:30, delle 17 e delle 20 in sostituzione dei colleghi. Il 16 giugno 2010 \u00e8 stata ospite nel programma \"Sottovoce\" di Gigi Marzullo.\nCandidature.\nIl \"Club Inner Wheel\" di Pescara le ha conferito il \"Premio eccellenza\" per essere tra gli abruzzesi che si sono distinti nel 2010 per meriti professionali."}
{"id": "3707858", "revid": "729019", "url": "https://it.wikipedia.org/wiki?curid=3707858", "title": "T'amo e t'amer\u00f2 (album)", "text": "T'amo e t'amer\u00f2 \u00e8 un album che raccoglie la colonna sonora del film \"T'amo e t'amer\u00f2\" del 1999, eseguito dal cantante italiano Luciano Caldore."}
{"id": "3707860", "revid": "1987609", "url": "https://it.wikipedia.org/wiki?curid=3707860", "title": "Guize", "text": "L'isola era divisa all'epoca - anche per mezzo di un'opera muraria di cui non rimane pi\u00f9 traccia - in due regni di etnia \"Mahoreros\", definiti dai conquistatori come Guanci: Maxorata a nord e Jand\u00eda a sud, quest'ultimo governato da re Ayose. Quando i conquistadores spagnoli guidati dagli esploratori francesi Jean de B\u00e9thencourt e Gadifer de la Salle mossero all'occupazione dell'isola, Guize strinse un'alleanza con Ayose per fronteggiare l'invasore. I canariani vinsero le prime battaglie, ma furono successivamente sopraffatti dagli spagnoli - militarmente molto pi\u00f9 avanzati - che nel 1405 completarono la conquista dell'isola. L'isola, come tutto l'arcipelago, fu sottomessa allo stesso B\u00e9thencourt, che aveva ricevuto nel 1403 il titolo regio da Enrico III di Castiglia in cambio del suo vassallaggio. \nA seguito della sconfitta, i due sovrani si fecero battezzare assumendo i nomi spagnoli, rispettivamente, di Luiz e Alfonso. In ricordo dei sovrani sono state erette due statue in bronzo alte circa 3 metri, sulla strada che collega Antigua con Betancuria."}
{"id": "3707870", "revid": "729019", "url": "https://it.wikipedia.org/wiki?curid=3707870", "title": "Tiziano Motti", "text": "Dal 2009 al 2014 \u00e8 stato deputato al Parlamento europeo nella lista dell'UDC per la circoscrizione del Nord-Est.\nBiografia.\nAttivit\u00e0 imprenditoriale.\nNato a Reggio Emilia, Motti ha lavorato come imprenditore nel settore editoriale. Partendo da ruoli subordinati, nel 2000 ha ideato e prodotto la \"Guida del Cittadino\". Nel 2003 ha costituito la \"Fondazione Tiziano Motti. Contro ogni violenza a donne e minori\". Nel 2004 ha fondato l'organizzazione senza scopo di lucro \"L'Europa dei diritti\". Nel 2005 ha fondato il quotidiano locale \"Il Giornale di Reggio\". Ha prodotto e trasmesso il format televisivo basato sui diritti dei cittadini \"Noi Cittadini\" in collaborazione con il conduttore italiano Antonio Lubrano.\nAttivit\u00e0 politica.\nNel 2009 ha condotto per diversi mesi un'intensa e innovativa campagna elettorale, il cui andamento ed esito favorevole \u00e8 stato oggetto di studio. Come membro indipendente dell'Unione dei Democratici Cristiani e Democratici di Centro ha rappresentato il Nord-Est italiano al Parlamento europeo fino al 2014. Nel 2010, ha scritto una risoluzione per aiutare a creare un sistema europeo di allarme rapido contro i pedofili. Ha sollevato e sostenuto varie questioni a sostegno dei diritti degli animali. Nel 2014, al termine del mandato, ha deciso di non candidarsi nuovamente.\nAttivit\u00e0 musicale.\nNel 2012 ha iniziato la sua carriera musicale come artista, DJ e musicista. Motti si \u00e8 esibito in un concerto dal vivo organizzato per le vittime del terremoto del maggio 2012. Nel marzo 2014 Motti ha pubblicato il suo album \"Siamo Tutti Assolti\". L'album comprende 12 tracce e due versioni remix de \"La Verit\u00e0\". \"Siamo Tutti Assolti\" \u00e8 stato lanciato da Universal Music Italia e nel maggio 2014 \u00e8 rimasto per due settimane al numero 17 tra gli album pi\u00f9 venduti, al numero 13 tra gli album pi\u00f9 venduti di artisti italiani e alcune settimane al numero 21 tra le vendite digitali. Motti ha fatto parte del tour di nel luglio 2014.\nOpere.\nTiziano Motti \u00e8 autore, coautore o curatore di alcune guide di argomento civico-giuridico:"}
{"id": "3707881", "revid": "767487", "url": "https://it.wikipedia.org/wiki?curid=3707881", "title": "Luiz Eduardo Felix da Costa", "text": "Carriera.\nClub.\nDopo aver trascorso sei anni nelle giovanili del S\u00e3o Paulo, debutta in prima squadra il 22 maggio 2011 grazie all'allenatore Paulo C\u00e9sar Carpegiani."}
{"id": "3707883", "revid": "2057018", "url": "https://it.wikipedia.org/wiki?curid=3707883", "title": "Harold Walden", "text": "Biografia.\nNato in India, Walden oltre che calciatore fu anche un artista polivalente, cimentandosi in vari campi, dalla recitazione alla musica.\nPrese parte a due film, \"The Winning Goal\" del 1920 e \"Cup-Tie Honeymoon\", del 1948,\nCarriera.\nClub.\nInizia la carriera nell'Halifax Town, club nel quale milit\u00f2 sino al 1911, anno in cui fu ingaggiato dal Bradford City, club da cui venne acquistato nel 1920 dall'Arsenal.\nCon i \"Gunners\", disput\u00f2 solo due incontri, entrambi contro l'Oldham Athletic, prima di ritornare l'anno seguente al Bradford City.\nNazionale.\n\u00c8 stato campione olimpico al 5\u00ba Torneo olimpico di calcio del 1912 svoltosi a Stoccolma, vincendo l'oro con il Regno Unito, e fu il capocannoniere del torneo con ben 11 goal in 3 partite."}
{"id": "3707897", "revid": "1310927", "url": "https://it.wikipedia.org/wiki?curid=3707897", "title": "Marcelo Ca\u00f1ete", "text": "Carriera.\nClub.\nDopo aver iniziato la sua carriera da calciatore professionista nel Campionato argentino di calcio, viene acquistato nel 2011 dal S\u00e3o Paulo dove debutta in prima squadra grazie all'allenatore Paulo C\u00e9sar Carpegiani."}
{"id": "3707899", "revid": "339392", "url": "https://it.wikipedia.org/wiki?curid=3707899", "title": "Mento leporino", "text": ""}
{"id": "3707904", "revid": "729019", "url": "https://it.wikipedia.org/wiki?curid=3707904", "title": "UEFA Champions League 1994-1995 (fase a eliminazione diretta)", "text": "La fase a eliminazione diretta \u00e8 iniziata il 1\u00ba marzo 1995 ed \u00e8 terminata il 24 maggio 1995 con la finale di Vienna, in cui l'Ajax ha battuto per 1-0 il Milan."}
{"id": "3707906", "revid": "15756", "url": "https://it.wikipedia.org/wiki?curid=3707906", "title": "Ebro (veicoli)", "text": "La Ebro veicoli commerciali \u00e8 stata una marca spagnola di autocarri e di autobus di categoria media o leggera con fabbriche a Barcellona, Madrid, e Avila.\nNegli anni ha prodotto anche veicoli a trazione integrale, veicoli d'utilit\u00e0 e trattori agricoli.\nLa capogruppo della Ebro, la Motor Ib\u00e9rica, fu fondata nel 1954 per costruire su licenza autocarri della Ford britannica e precisamente il Ford Thames Trader. \nAlla fine degli anni '60 e ai primi degli anni '70 l'azienda produsse su licenza ben quattro veicoli leggeri spagnoli: Fadisa, (furgoni Alfa Romeo), Aisa (camion Avia), Siata (minivan derivati da automobili) e Viasa (veicoli commerciali 4x4 su base Jeep), oltre a essere la filiale spagnola della fabbrica di motori diesel inglese Perkins.\nNel 1979, in piena recessione, la Massey-Ferguson, che deteneva il 36% delle azioni di Motor Iberica, le vendette alla Nissan che inizi\u00f2 la produzione del suo fuoristrada Patrol e dei furgoni leggeri Vanette. \nNel 1987 il nome della societ\u00e0 divenne Nissan Motor Iberica SA.\nA titolo esemplificativo, nel 2007 nelle fabbriche di Avila e di Barcellona furono prodotti 205.990 veicoli Nissan Iberica (SUV, veicoli commerciali e veicoli commerciali leggeri) e 8804 camion e quell'anno la Nissan spagnola aveva un organico di 6669 dipendenti al 31-12-2007.\nRecentemente, la Renault ha acquisito oltre il 30% delle azioni Nissan, il che ha portato ad una ristrutturazione anche della Nissan Iberica."}
{"id": "3707907", "revid": "15756", "url": "https://it.wikipedia.org/wiki?curid=3707907", "title": "Insorgenza tirolese", "text": "L'insorgenza tirolese (in lingua tedesca \"Tiroler Aufstand\") \u00e8 l'insieme delle vicende storiche avvenute nel 1809 quando il Tirolo, al tempo dominio bavarese, fu uno dei teatri di guerra secondari nel conflitto fra Primo Impero francese, Regno di Baviera ed alleati, e la quinta coalizione. Nel territorio tirolese l'esercito asburgico fu affiancato da insorti tirolesi sotto la guida di Andreas Hofer e il territorio torn\u00f2 momentaneamente sotto il controllo degli Asburgo.\nDopo la sconfitta austriaca e il conseguente trattato di Sch\u00f6nbrunn gli insorti riuscirono a sopraffare autonomamente le truppe francobavaresi, assumendo brevemente il controllo del territorio, per poi venire definitivamente sconfitti.\nLa vicenda fu una delle diverse insorgenze antifrancesi in Italia e anche in Europa che si ebbero nel 1809.\nDa un punto di vista militare le vicende legate all'insorgenza furono marginali, sia per estensione sia per durata ed ebbero una trascurabile influenza sul corso della guerra. Il nazionalismo ottocentesco enfatizz\u00f2 le \"battaglie\" tirolesi (pi\u00f9 propriamente \"scontri\" o \"combattimenti\"), e vengono considerate di grande importanza per l'identit\u00e0 tirolese ed austriaca.\nAntefatti.\nNel 1796, allo scoppio delle guerre napoleoniche, la Contea del Tirolo e l'Elettorato di Baviera erano entrambe entit\u00e0 semiautonome, nell'ambito del Sacro Romano Impero.\nLa Contea del Tirolo era parte dell'Arciducato d'Austria dal 1363, disponeva di un Landst\u00e4nde (una Dieta in cui erano rappresentati quattro stati: la nobilt\u00e0, il clero, la borghesia e il contado) che amministrava il paese e di un capitano provinciale, incaricato del potere giudiziario e della difesa della Contea, della religione cattolica e della libert\u00e0 della provincia. L'autorit\u00e0 austriaca era rappresentata da un governatore di nomina imperiale. Alla fine del XVIII secolo, il Tirolo aveva abitanti, dei quali il 4% appartenevano alla nobilt\u00e0 e al clero, 17% alla borghesia e 78% al contado.\nLa popolazione della Contea era molto legata al cattolicesimo, circostanza che \u00e8 stata attribuita all'intesa opera svolta dai gesuiti nel corso del XVIII secolo, e si era opposta alle riforme laiche e centralizzatrici del Giuseppinismo, politica iniziata dall'imperatore Giuseppe II del Sacro Romano Impero, che aveva portato la Contea sull'orlo della rivolta. Tale politica perdur\u00f2 fino ai regni di Leopoldo II e Francesco II.\nErano presenti nel suo territorio i Tiroler Sch\u00fctzen che traevano le loro origini in un editto del 1511 (\"Landlibell\"). La milizia era stata mobilitata per la prima volta nel 1705 a causa della guerra di successione spagnola. Nell'occasione aveva respinto truppe francesi e bavaresi a Pontlatzer Br\u00fccke nei pressi di Landeck. A seguito di questo successo, tale milizia era stata rafforzata: gli uomini fra i 18 e i 40 anni erano mobilitati nelle compagnie di tiratori (\"Sch\u00fctzen\"), quelli fra i 40 e i 60 di riserva nella milizia territoriale (\"Landsturm\"). Erano tenuti ad esercitarsi al tiro tutte le domeniche, eleggevano i loro capitani e non potevano essere impiegati al di fuori del Tirolo. Nel 1808 la struttura e l'organizzazione di tale milizia fu utilizzata per mobilitare gli insorti.\nGuerre napoleoniche dal 1796 al 1803.\nIl Sacro Romano Impero fu fra i promotori delle guerre della prima, seconda e terza coalizione, venendo ripetutamente sconfitto.\nNel corso della campagna d'Italia, a partire dal 1796, l'esercito asburgico sub\u00ec ripetute sconfitte. Un'eccezione fu costituita battaglia di Cembra (2 novembre 1796), uno scontro secondario che non influ\u00ec sulle sorti della guerra.\nNel 1797, durante la spedizione del Tirolo, l'esercito asburgico (affiancato dalle milizie) tent\u00f2 invano di contrastare una divisione francese al comando del generale Joubert, che attravers\u00f2, aprendosi la strada con le armi, l'intero territorio della contea, per raggiungere il grosso dell'esercito napoleonico a Leoben, in Carinzia.\nPoich\u00e9 le milizie tirolesi non portavano uniforme, gli uomini fatti prigionieri dai francesi venivano fucilati. I tirolesi adottarono allora una sorta di uniforme a partire dal 1799: pur rimanendo di foggia differente, fu prescritto di portare una coccarda verde chiaro sul cappello, un colletto verde ed un risvolto pure verde alle maniche.\nNel 1800 scoppi\u00f2 la guerra della seconda coalizione. Nel contesto della seconda campagna d'Italia le milizie furono impiegate in azione alla frontiera svizzera. Dopo che le fortezze asburgiche di Scharnitz e Leutasch erano state conquistate dai francesi, il Tirolo divenne un territorio aperto all'occupazione. Le truppe regolari austriache abbandonarono quindi il territorio, che divenne zona d'occupazione militare francese. Le associazioni di tiratori (\"Sch\u00fctzenverb\u00e4nde\") vennero sciolte.\nNel 1803, in conseguenza del Trattato di Lun\u00e9ville, la Contea si ingrand\u00ec a spese dei soppressi principati Vescovili di Trento e Bressanone.\nAnnessione alla Baviera, 1805.\nNel 1805, al tempo della guerra della terza coalizione, le truppe austriache comandate dall'arciduca Giovanni, il fratello minore dell'imperatore d'Austria Francesco I, furono schierate in Tirolo. Ma a seguito della vittoria di Napoleone a Ulma, le truppe francesi condotte dal maresciallo Ney entrarono in Tirolo in novembre. Su ordine dell'imperatore, l'arciduca Giovanni dovette abbandonare il territorio. I francesi sbaragliarono i tirolesi a Scharnitz, ma furono sconfitti al Passo Strub: ciononostante tutto il territorio fu occupato entro novembre. In un proclama l'arciduca Giovanni promise alla popolazione che l'Austria sarebbe tornata a liberare il Tirolo.\nAlla fine del mese le truppe francesi furono rilevate dalle truppe bavaresi. Il 26 dicembre l'Impero Austriaco, sconfitto ad Austerlitz, firm\u00f2 il trattato di Presburgo, che defin\u00ec i nuovi equilibri europei. Con la nascita della Confederazione del Reno la Germania fu sottratta all'influenza degli Asburgo, che fu sostituita da quella francese. Il Sacro Romano Impero, ormai privo di significato, fu sciolto. Nell'ambito della confederazione, venne costituito il Regno di Baviera il cui sovrano divenne il principe elettore Massimiliano I Giuseppe.\nIl Tirolo fu annesso al Regno di Baviera, alleato dell'Impero Francese.\nRiforme illuministiche bavaresi.\nIl primo ministro della Baviera Maximilian von Montgelas promosse una politica volta alla modernizzazione del paese, abolendo i privilegi feudali, secolarizzando i beni ecclesiastici, riformando l'amministrazione dello stato i n senso unitario e accentrato. Ridusse l'influenza della Chiesa cattolica nella cultura e nella politica bavarese, estese i diritti civili ai protestanti e concesse alcuni diritti alle comunit\u00e0 ebraiche della Baviera. Abol\u00ec la tortura, introdusse l'istruzione obbligatoria gratuita, il servizio militare obbligatorio e le vaccinazioni obbligatorie, introdusse il divorzio. Si affermarono i principi di uguaglianza e di libert\u00e0 della rivoluzione francese: una modernizzazione del sistema giudiziario e finanziario, furono abrogati i privilegi dell'aristocrazia, fra cui il diritto dei proprietari terrieri di giudicare i loro contadini personalmente,\nI principi della Rivoluzione francese furono recepiti nella Costituzione, promulgata il 1\u00ba maggio 1808.\nNei territori di montagna dell'ex Tirolo le riforme incontrarono resistenze, ma nelle citt\u00e0 molti accettarono con entusiasmo le nuove riforme e sperarono, anche grazie ai nuovi confini e nella prossimit\u00e0 della capitale Monaco, in nuovi vantaggi e migliori strutture.\nAmministrazione.\nNel giugno del 1806 l'amministrazione della Baviera fu riformata e il regno venne diviso in 15 dipartimenti (\"Regierungsbezirk\"), secondo il modello francese. Le specificit\u00e0 locali, che derivavano dai privilegi dell'aristocrazia, furono abrogate e fu imposta una legislazione uniforme in tutto il regno. La dieta (Landst\u00e4nde) del Tirolo fu quindi soppressa. Il potere civile in Tirolo era esercitato dal Commissario di Corte Carlo d' Arco, che fu rimpiazzato da tre commissari: Maximilien Lodron, Georg von Aretin e Johann von Welspeg, ciascuno a capo di un dipartimento. Dei funzionari venuti direttamente dalla Baviera furono inviati nell'ex contea.\nLa costituzione riorganizz\u00f2 il territorio bavarese in senso centralistico sull'esempio francese, la \"Baviera Meridionale\" venne divisa in tre circondari denominati dai loro corsi d'acqua principali: Adige (ted. \"Etsch\"), Isarco (ted. \"Eisack\") ed Inn.\nNel nuovo contesto le arcaiche istituzioni tirolesi infatti, non potevano pi\u00f9 essere tollerate. La dieta Tirolese, col relativo ordinamento di stampo medievale e la relativa divisione in classi sociali, fu abrogata, cosa che comport\u00f2 la perdita dei privilegi dell'alto clero e dell'aristocrazia. Il modello centralistico prevedeva una legislazione uguale in tutte le zone del regno, in un'ottica di razionalizzazione tipica dell'illuminismo e della rivoluzione francese.\nLeva militare.\nLe innovazioni belliche napoleoniche resero necessaria l'introduzione della \"lev\u00e9\u00e9 en masse\" su modello francese; nel Tirolo la questione era fino a quel momento regolata dall'anacronistico \"Landlibell\" del 1511, che prevedeva che il servizio militare si svolgesse esclusivamente nella milizia territoriale. Si trattava di un'innovazione che riguardava tutta l'Europa, Impero Austriaco compreso e che gli Asburgo reintrodussero successivamente.\nCome in tutta Europa il servizio di leva suscit\u00f2 malcontento. Nel 1806 la Baviera organizz\u00f2 il servizio di leva, per aumentare gli effettivi militari. Inizialmente addestrato un battaglione di volontari, tuttavia non appena fu inviato in Baviera 300 uomini su 900 disertarono.\nNel gennaio 1809 il governo decret\u00f2 una chiamata alle armi, in base alla quale l'ex Tirolo avrebbe dovuto fornire 1.000 uomini per un servizio di 6 anni, i coscritti sono estratti a sorte, ma quasi tutti prescelti fuggirono andando a nascondersi in montagna. Fra il 12 ed il 13 marzo 1809 ad Axams, allorquando furono richieste le quote di coscritti, ci furono importanti fenomeni di renitenza alla leva, con giovani che si davano alla fuga, e contadini armati che portarono in prigione i soldati bavaresi, dopo averli disarmati.\nRidimensionamento potere ecclesiastico.\nFu varata una politica religiosa anticlericale. Molte feste religiose furono proibite, allo stesso modo i pellegrinaggi e le processioni, con l'obiettivo di migliorare il tenore di vita dei contadini aumentando il numero di giorni lavorativi. A partire dal 1807, numerosi conventi furono soppressi e i loro beni incamerati dallo Stato. Il clero protest\u00f2, numerosi preti rifiutarono di obbedire, molti furono arrestati dalla polizia ed esiliati. L'anno 1807 vide la formazione dei primi gruppi di congiurati.\nI provvedimenti per la limitazione del potere ecclesiastico suscitarono malcontento, come gi\u00e0 era successo ai tempi di Giuseppe II, che aveva varato riforme simili, che non erano state applicate per il netto rifiuto dell\u2019aristocrazia e del clero tirolesi.\nIl governo illuminista bavarese aveva ridotto il numero di feste religiose e soppresso un buon numero di enti religiosi. Il fine era quello di accrescere il numero dei giorni lavorativi, alquanto ristretto dall'abbondanza di festivit\u00e0, e di favorire un passaggio di beni fondiari da proprietari ecclesiastici, che li trascuravano e non sapevano amministrarli, ad imprenditori capaci. Si trattava quindi di provvedimenti di natura economica.\nAltre norme che suscitarono contrasti perch\u00e9 accusate di \u201cempiet\u00e0\u201d furono l'istruzione elementare obbligatoria, la costruzione di nuovi cimiteri all'esterno dei centri abitati (per ragioni sanitarie) e la proibizione dell'uso delle campane per prevenire le tempeste. L'utilizzo delle campane per impedire tempeste e grandinate era una pratica risalente al Medioevo, giudicata \u201csuperstiziosa\u201d dagli stessi teologi cattolici e la cui origine derivava da credenze del paganesimo germanico.\nFu inoltre avviata una campagna (non solo in Baviera) di secolarizzazione dei beni ecclesiastici, che fu maltollerata dal clero. Nel Sacro Romano Impero, alla vigilia della sua definitiva cessazione sopravvivevano molti principati ecclesiastici che furono tutti secolarizzati con il trattato di Lun\u00e9ville, con la mediatizzazione di vari principati, contee e signorie ad ovest del Reno (ivi inclusi quello di Trento e Bressanone, fatto che spesso non viene menzionato).\nViene osservato che la politica di secolarizzazione del barone che spinse tirolesi alla rivolta, tutto sommato, non consistesse in altro che nella proibizione del superstizioso suonare delle campane in caso di maltempo, delle benedizioni delle condizioni atmosferiche e della scomunica delle streghe. Era soprattutto il predicatore di campo di Hofer, Joachim Haspinger, che pungolava sulle questioni religiose. Haspinger viene di volta in volta descritto come fanatico, ultracattolico o fondamentalista, anche perch\u00e9 rifiut\u00f2 la vaccinazione contro il vaiolo, che considerava un'aggressione all'opera di Dio.\nObbligo vaccinale.\nL'introduzione dell'obbligo della vaccinazione, introdotto nel 1807, provoc\u00f2 violenti tumulti nel Tirolo propriamente detto. I tirolesi erano convinti che la vaccinazione fosse una creazione diabolica, tramite la quale veniva iniettato il protestantesimo.\nDeterminante fu il fanatismo religioso di padre Joachim Haspinger e i suoi appelli all'immediata rivolta contro l'obbligo di vaccinazione contro il vaiolo, in quanto \"non spetta agli uomini immischiarsi in questa modo con i piani di Dio\" (\"da es den Menschen nicht zustehe, sich auf diese Weise in Gottes Plan einzumischen\").\nCrisi economica.\nFin dall'inizio della dominazione bavarese, il carico fiscale per i tirolesi aument\u00f2 del 20%. Nello stesso tempo ebbe inizio un periodo di ristagno economico, da ricondursi da un lato, al Blocco continentale contro Napoleone, e dall'altro al fatto che le dogane della provincia rimasero in vigore e persino l'esportazione di bovini verso la Baviera era vietata.\nNon vi era inoltre alcun incentivo allo sviluppo dei commerci, della produzione e del traffico.\nImpero asburgico verso una nuova guerra, 1809.\nLa sconfitta subita nella guerra della terza coalizione del 1805, le perdite territoriali patite per via della pace di Presburgo e soprattutto la fine dell'influenza austriaca sulla Germania a vantaggio della Francia costituivano un motivo di profondo risentimento da parte della corte di Vienna nei confronti dei francesi. Poich\u00e9 era evidente che queste concessioni non potevano essere recuperate al tavolo della diplomazia, l'unica strada rimasta era quella di una nuova guerra contro l'impero di Napoleone. Tuttavia, la pessima prova fornita dalle armate austriache nella guerra del 1805 rendeva impellenti nuove riforme in campo militare, riforme che subirono un'accelerazione quando l'arciduca Carlo d'Asburgo-Teschen fu nominato comandante in capo dell'esercito nel 1806: furono introdotte nuove formazioni tattiche, venne data maggiore importanza alle unit\u00e0 di fanteria leggera e alle tattiche di schermaglia e fu istituita la \"Landwehr\", una milizia nazionale che riuniva tutti i maschi tra i 18 ed i 45 anni che non fossero gi\u00e0 arruolati nell'esercito regolare, in pratica un tentativo di replicare la \"leva di massa\" della Francia rivoluzionaria. Poco prima dello scoppio della guerra Carlo introdusse la riforma pi\u00f9 importante, istituendo anche nell'esercito austriaco il sistema dei corpi d'armata gi\u00e0 adottato dalla \"Grande Arm\u00e9e\" francese: queste formazioni, composte da reparti di fanteria, cavalleria e artiglieria, erano in pratica dei piccoli eserciti in miniatura, capaci di combattere autonomamente, ma scaglionati, in modo che l'uno potesse rapidamente accorrere in supporto dell'altro.\nPer la fine del 1808 la situazione sembrava favorevole ad una mossa austriaca: le sconfitte di Bail\u00e9n e Vimeiro avevano dimostrato che le armate francesi non erano invincibili, ed il trasferimento di una larga fetta della \"Grande Arm\u00e9e\" (oltre che dello stesso Napoleone) in Spagna rendevano pi\u00f9 favorevole la situazione sul fronte tedesco. Il Regno Unito era sempre pronto a fornire appoggio, dando assistenza finanziaria e promettendo di sbarcare un contingente di truppe nel nord della Germania, mentre un intervento austriaco avrebbe potuto provocare una rivolta anti-francese nei territori tedeschi, inducendo anche la Prussia ad unirsi al conflitto; un accordo per un intervento prussiano in favore dell'Austria in caso di conflitto era stato redatto nell'ottobre del 1808, anche se in seguito fu sconfessato dal re Federico Guglielmo III. Pi\u00f9 incerto era l'atteggiamento che avrebbe assunto la Russia: nonostante gli impegni assunti ad Erfurt, tuttavia, era dato per scontato che lo zar non si sarebbe impegnato a fondo in un conflitto a fianco dei francesi contro la monarchia asburgica.\nLe discussioni in seno alla corte di Vienna si fecero molto accese: il partito favorevole alla guerra annoverava l'imperatrice Maria Ludovica, il primo ministro von Stadion e l'ambasciatore austriaco a Parigi Klemens von Metternich, quest'ultimo convito che nella stessa Francia vi fosse una forte avversione a un nuovo conflitto contro gli austriaci; il pi\u00f9 contrario alla guerra era invece lo stesso arciduca Carlo, convinto che le riforme introdotte non fossero ancora sufficienti e ben rodate per garantire una supremazia austriaca sui veterani francesi. Incoraggiato anche dall'evidente sostegno popolare alla guerra, l'imperatore Francesco I, fratello maggiore dell'arciduca Carlo, prese infine la decisione l'8 febbraio 1809: l'Austria avrebbe dichiarato guerra alla Francia nella primavera\nCause dell'insorgenza.\nLe insorgenza fu quindi, come altre \"insorgenze\" del periodo, un'insurrezione controrivoluzionaria, la pi\u00f9 celebre delle quali fu l'insurrezione di Vandea.\nLe cause furono:\nPreparazione dell'insurrezione.\nCosciente dell'impopolarit\u00e0 del governo bavarese in Tirolo, l\u2019Austria moltiplic\u00f2 i suoi contatti con la provincia, a partire dall'anno 1808. Molto legato al Tirolo e dov'\u00e8 una figura molto popolare, l'arciduca d'Austria Giovanni d'Asburgo, sostenne il progetto di un'insurrezione nella regione supportato da un intervento delle truppe austriache.\nTre congiurati, Franz Nessing, Peter Huber e Andreas Hofer se recarono a Vienna nel gennaio 1809 per esporre la situazione della provincia, e per chiedere truppe, munizioni, un'appropriata amministrazione e le restaurazione del precedente ordinamento del Tirolo. Il 3 febbraio ritornarono in Tirolo con finanziamenti per organizzare i rivoltosi.\nIl piano dell'arciduca Giovanni venne approvato dall'imperatore Francesco II nonostante l'opposizione dell'arciduca Carlo e dell'imperatrice Maria Luisa ad un sollevamento popolare. L'insurrezione fu dapprima fissata per il 13 marzo per poi essere spostata in aprile, in concomitanza con lo scoppio della guerra.\nI cospiratori, per lo pi\u00f9 locandieri, iniziarono ad organizzare i gruppi di ribelli ed a designarne i comandanti in tutto il Tirolo. Solo il Trentino si dimostr\u00f2 mal disposto verso l'insurrezione. Volantini sulla guerra spagnola e la guerra della Vandea furono distribuiti dal clero come esempio.\nLa polizia bavarese ebbe forti sospetti e alcuni cospiratori, tra cui Hofer, furono identificati, ma venne ugualmente presa alla sprovvista dagli eventi. La guarnigione a difesa del Tirolo era formata soltanto da 3.000 soldati bavaresi, al comando del generale Kinkel.\nScoppio della guerra e offensiva austriaca.\nTra l'8 e il 9 aprile, l'esercito austriaco entr\u00f2 in Tirolo, forte di 7000 uomini divisi in 9 battaglioni e 17 cannoni al comando del tenente generale Johann Gabriel Chasteler de Courcelles, coadiuvato dai generali Lien, Marshall e Buol. Al mattino gli austriaci entrarono a Lienz dove furono accolti come liberatori dalla popolazione. Una seconda colonna forte di un reggimento e di due battaglioni comandati dal tenente colonnello Paolo Taxis von Bordogna-Valnigra attacc\u00f2 Salisburgo. Molestati dai primi gruppi di insorti, i bavaresi evacuarono Brunico senza riuscire a distruggerne il ponte. Il 10 aprile Bressanone fu attaccata dagli \"Sch\u00fctzen\", ma i bavaresi furono soccorsi dai 2.500 uomini di una colonna francese comandata dal generale Baptiste Pierre Bisson. I franco-bavaresi evacuarono ugualmente Bressanone decidendo di dirigersi a Innsbruck; durante la marcia, i contadini insorti attaccarono la colonna riuscendo a catturare 200 bavaresi della retroguardia. Una seconda colonna francese che seguiva la prima apprese la notizia e il suo comandante, il generale Louis Lemoine, prefer\u00ec pertanto ripiegare a sud, verso Trento.\nL'11 aprile Hofer sconfisse i bavaresi a Vipiteno e conquist\u00f2 la citt\u00e0. I tirolesi la evacuarono poche ore dopo, all'annuncio dell'arrivo della colonna di Bisson, in ritirata verso Innsbruck: poich\u00e9 i franco-bavaresi erano solo di passaggio, alla fine della giornata i tirolesi ripresero possesso di Vipiteno. Lo stesso giorno le campagne intorno a Innsbr\u00fcck insorsero e il giorno dopo 6000 contadini conquistarono la citt\u00e0. I bavaresi si arresero e alcuni di loro vennero sommariamente giustiziati. Il giorno seguente il comandante delle milizie Martin Teimer prese il comando degli insorti mentre Hall venne catturata dagli insorti di Josef Speckbacher e la sua guarnigione presa prigioniera. In questo momento i bavaresi avevano gi\u00e0 perso 3000 uomini, fra caduti, feriti e prigionieri.\nDa parte sua il generale Bisson, ignorando l'accaduto, continu\u00f2 la sua marcia verso Innsbr\u00fcck. Il 12 aprile, la sua colonna lasci\u00f2 Vipiteno: lungo tutto il percorso, i suoi uomini furono molestati dalle imboscate degli insorti, che provocarono valanghe e frane. Il giorno seguente, all'alba, i 2.500 francesi e i 1.300 bavaresi erano alle porte di Innsbruck, ma resosi conto che la citt\u00e0 era nelle mani degli insorti, Bisson si arrese (prima battaglia del Monte Isel). Quindi, dopo soli quattro giorni di combattimenti, i tirolesi avevano catturato 6000 soldati franco-bavaresi.\nDa parte sua, l'esercito imperiale austriaco continuava la sua avanzata e il 14 aprile entrava a Bressanone e quindi a Vipiteno. Chasteler invi\u00f2 tre battaglioni a sud; il 16 gli austriaci raggiunsero Innsbruck, dove la popolazione gli diede un'accoglienza trionfale, quasi tutto il Tirolo era pertanto occupato dall'Austria. Josef von Hormayr e Anton von Reschmann conquistarono la provincia, i funzionari bavaresi furono arrestati o deportati e vennero organizzate compagnie di \"Sch\u00fctzen\". Pochi giorni dopo, il tenente colonnello Paolo Taxis lanci\u00f2 le prime incursioni in Baviera, dove furono effettuate delle requisizioni al limite del saccheggio.\nPi\u00f9 a sud, il generale francese Baraguey di Hilliers occup\u00f2 Trento alla testa di 10.000 uomini, ma si ritir\u00f2 a sud dopo aver appreso della sconfitta del generale Beauharnais nella battaglia di Sacile in Friuli. Gli austriaci marciarono quindi verso il Trentino, dove l'insurrezione si era indebolita; il 24 aprile raggiunsero i francesi a Volano, dove si svolse un'indecisa battaglia, per poi occupare Rovereto, controllando cos\u00ec il Trentino. L'imperatore d'Austria pubblic\u00f2 quindi il Manifesto Sch\u00e4rding dove annunci\u00f2 la sua intenzione di riannettere il Tirolo all'Austria. Alla fine di aprile i bavaresi non controllavano pi\u00f9 il Tirolo, ad eccetto la fortezza di Kufstein, sotto assedio.\nTuttavia, sebbene le truppe austriache avessero compiuto rapidi progressi nel Tirolo, fallirono l'obiettivo di occupare la Baviera. Dal 19 al 23 aprile il corpo principale austriaco, comandato dall'arciduca Carlo, fu sconfitto da Napoleone nella battaglia di Ratisbona e dovette riattraversare il confine. Come conseguenza di questa sconfitta in Italia, l'Arciduca Giovanni dovette a sua volta ripiegare. Di conseguenza 4.000 soldati francesi comandati dal generale Rusca entrarono in Trentino e il 4 maggio catturarono Trento, ma 4.000 \"Schutzen\" e un reggimento austriaco contrattaccarono immediatamente. Rusca prefer\u00ec quindi ritirarsi rientrando nel Regno d'Italia.\nPrima controffensiva di Lefebvre.\nLa controffensiva principale francobavarese fu a nord: i francesi entrarono in Austria e il 30 aprile occuparono Salisburgo. L'11 maggio 25.000 bavaresi, comandati dal maresciallo Fran\u00e7ois Joseph Lefebvre, entrarono in Tirolo. La prima colonna comandata dallo stesso Lefebvre e dal generale Carl von Wrede valic\u00f2 il passo Strub dove attacc\u00f2 le trincee tirolesi. La seconda, comandata dal generale Bernhard Erasmus von Deroy, spezz\u00f2 l'assedio di Kufstein. Una terza comandata dal principe Luigi II, figlio del re di Baviera, rimase in riserva.\nLe imboscate degli Sch\u00fctzen non impedirono ai bavaresi di avanzare: l'11 maggio Lofer fu strappata agli Sch\u00fctzen, il 12 Franz Philipp Fenner von Fenneberg venne sconfitto a Waidring. Chasteler riusc\u00ec a conquistare W\u00f6rgl con uomini, ma fu attaccato il 13 maggio dalle forze bavaresi: troppo inferiori in numero, gli austriaci furono sopraffatti e ripiegarono su Innsbruck, lasciando 600 caduti e prigionieri. Violentemente contestato, Chasteler dovette abbandonare la citt\u00e0 e fuggire in direzione del Passo del Brennero. I bavaresi marciarono pertanto sulla sguarnita Innsbruck, reprimendo al loro passaggio l'insurrezione, a Waidring, Kirchdorf in Tirol, Strass im Zillertal, e Schlitters; le fattorie furono date alle fiamme e i civili (uomini, donne e bambini) massacrati, fucilati o impiccati. Il giorno dopo la battaglia di W\u00f6rgl, Speckbacher fu sconfitto a Strass im Zillertal, il 15 maggio la citt\u00e0 di Schwaz, difesa dall\"Oberleutnant\" Paul Taxis von Bordogna-Valnigra, fu presa d'assalto dalla divisione del generale von Wrede. Nonostante gli ordini impartiti dal generale, la citt\u00e0 fu completamente bruciata e furono perpetrate molte violenze sulla popolazione con decine di civili massacrati.\nChasteler abbandonata Innsbruck raggrupp\u00f2 le sue truppe a Steinach am Brenner, lasciando libera la strada per Innsbruck. Lefebvre a questo punto apr\u00ec delle trattative in Tirolo ed apprese che i francesi avrebbero presto conquistato Vienna. Nel campo austro-tirolese, regnanvano le divisioni e l'indecisione. Il 19 maggio, i bavaresi entrarono a Innsbruck senza colpo ferire. Chasteler cominci\u00f2 la ritirata verso l'Austria: a quel punto per Lefebvre il Tirolo risultava pacificato.\nTuttavia il 23 maggio, su ordine di Napoleone, Lefebre et von Wrede lasciarono Innsbruck per Salisburgo, per inseguire l'armata di Franjo Jela\u010di\u0107. Rest\u00f2 a difesa solamente la divisione del generale von Deroy, forte di uomini. Nel Tirolo cisalpino, Andreas Hofer lanci\u00f2 un appello alle compagnie tirolesi in cui le invitava a riunirsi a Vipiteno. L\u2019armata austriaca batt\u00e9 in ritirata, Hofer raggiunse Chasteler a Brunico e tent\u00f2 di convincerlo a restare in Tirolo. Tuttavia Chasteler aveva degli ordini ed era esitante: dopo un primo movimento cedette torn\u00f2 indietro con i suoi uomini. Ma due giorni dopo, cambi\u00f2 di nuovo idea e ripart\u00ec per l'Austria. Invi\u00f2 un ordine al Maggior generale Joseph Ignaz von Buol-Berenberg, comandante della sua retro guardia, ma il messaggio venne intercettato dagli insorti tirolesi e non fu recapitato. Di conseguenza Buol rimase in Tirolo a proseguire la guerra.\nOffensiva degli insorti.\nIl 23 maggio Hofer, alla testa di svariate migliaia di insorti, raggiunse il passo del Brennero. Saputo che Lefebvre aveva lasciato Innsbruck con la maggior parte delle sue truppe, i tirolesi decisero di attaccare la citt\u00e0. Il 25 maggio insorti fronteggiarono la piccola guarnigione bavarese nella seconda battaglia del Monte Isel. La battaglia fu inizialmente inconclusiva, in quanto i due campi restarono sulle rispettive posizioni. Tuttavia gli insorti ricevettero dei rinforzi: quattro giorni pi\u00f9 tardi insorti e i soldati di Buol lanciarono un attacco congiunto al monte Isel. I bavaresi vennero sconfitti e Deroy diede l'ordine di evacuare Innsbr\u00fcck. Il 30 maggio, gli insorti erano padroni della citt\u00e0, e di quasi tutto il Tirolo. Il 2 giugno le ultime truppe Bavaresi riattravesarono il vecchio confine fra Tirolo e Baviera.\nHormayr che era fuggito con Chasteler, ritorn\u00f2 in Tirolo e assunse il potere civile, mentre Hofer si accontent\u00f2 di far ritorno nella sua osteria. Delle compagnie di bersaglieri furono messe a presidiare i confini del Tirolo; restarono all'interno un contingente di soldati imperiali austriaci comandati dal generale Buol. All'inizio di giugno, i francesi riescono ad occupare momentaneamente Trento, ma ne vennero rapidamente ricacciati. I tirolesi misero Kufstein sotto assedio il 12 giugno, senza riuscire a conquistarla, e rimanendo cos\u00ec la sola citt\u00e0 tirolese in mano ai bavaresi.\nQuale rappresentante dell'ordine civile nella riconquistata regione fu insediato il barone Joseph von Hormayr, mentre il comando militare fu assunto dal generale austriaco Johann Gabriel von Chasteler.\nBattaglia di Wagram e armistizio.\nNapoleone prese personalmente il comando delle operazioni militari contro gli austriaci. Quando giunse con la Guardia Imperiale attacc\u00f2 in forza e sconfisse varie colonne austriache nelle battaglie di Abensberg, Landshut, Eckm\u00fchl e Ratisbona. Carlo si ritir\u00f2 lungo il Danubio inseguito dai francesi. Il 12 maggio i francesi presero Vienna. Gli austriaci non capitolarono in quanto sebbene la capitale fosse occupata, il grosso dell'esercito austriaco resisteva ancora con Carlo in testa. Nonostante la guerra volgesse a suo sfavore, in un proclama datato il 29 maggio, l'imperatore Francesco II promise (avventatamente) ai tirolesi che non avrebbe mai accettato la loro separazione dalla corona austriaca.\nFra il 5 e l'11 luglio l'intero esercito austriaco fu annientato da Napoleone nella decisiva battaglia di Wagram. Su un fronte di 22 chilometri, i due eserciti schierarono complessivamente 300.000 soldati e una serie di potenti armi da fuoco. Dopo giorni di scontri gli austriaci avevano perso 50.000 soldati, mentre i francesi 34.000. Il 12 luglio il comandante supremo austriaco, arciduca Carlo, firm\u00f2 l'armistizio di Znaim senza nemmeno consultare suo fratello l\u2019imperatore. L'articolo quattro sanc\u00ec la riannessione del Tirolo e del Vorarlberg al Regno di Baviera, successivamente confermata (14 ottobre) dal trattato di Sch\u00f6nbrunn. Il 29 luglio Joseph Ignaz von Buol-Berenberg ottemper\u00f2 all'ordine di sgomberare il Tirolo con le ultime truppe austriache.\nSeconda controffensiva di Lefebvre.\nSconfitto l'impero Austriaco, diventava necessario per Napoleone eliminare le sacche di resistenza, per questo a met\u00e0 luglio Lefebvre era pronto per lanciare una nuova offensiva in Tirolo. La sua armata si riun\u00ec a Salisburgo: comprendeva due divisioni bavaresi comandate dal principe Luigi di Baviera e dal generale Bernhard Erasmus von Deroye, ed una divisione sassone comandata da Marie Fran\u00e7ois Rouyer. Il generale Pelletier de Montmarie si schier\u00f2 alla frontiera bavarese e Marc-Antoine de Beaumont fu incaricato di occupare il Vorarlberg. Ad est Giovan Battista Rusca e Baraguey d\u2019Hilliers dovevano attaccare partendo dalla Carinzia e a sud il generale Luigi Gaspare Peyri doveva marciare da Verona attraverso la Valle dell'Adige, al comando di una divisione italiana. In tutto soldati circondavano il Tirolo.\nIl 27 luglio l'esercito di Lefebvre entr\u00f2 nel Tirolo. Demoralizzati i Tirolesi sbandarono opponendo una debole resistenza e il 30 luglio Lefebvre occup\u00f2 Innsbruck. Napoleone ordin\u00f2 quindi al maresciallo di esercitare il massimo rigore contro i ribelli tirolesi, chiedendo 150 ostaggi, il saccheggio e l'incendio di sei grandi villaggi, il disarmo del paese e diede l'ordine di far fucilare tutti i tirolesi sorpresi con le armi in mano.\nSeconda offensiva degli insorti.\nHofer, dal suo albergo in Val Passiria, decise a questo punto di riprendere le armi e organizz\u00f2 una nuova insurrezione delle compagnie di bersaglieri tirolesi. Il 1\u00ba agosto Lefebvre mand\u00f2 Rouyer e i suoi Sassoni a occupare Bressanone. La divisione attravers\u00f2 il paese senza incontrare resistenza, ma il 4 agosto i sassoni caddero in un'imboscata. Intrappolati in una gola, schiacciati da tronchi e rocce, 1.000 di loro furono uccisi, feriti o fatti prigionieri. Lefebvre venne in soccorso con 7.000 bavaresi, fece ritirare Rouyer a Innsbruck e si diresse a Bressanone. Ma il terreno, diventato invalicabile, lo costrinse a tornare indietro. Tornato a Vipiteno, trov\u00f2 la citt\u00e0 nelle mani degli bersaglieri guidati da Andreas Hofer. Lefebvre tuttavia riusc\u00ec a fuggire valicando il Brennero, ma i suoi soldati dovettero abbandonare cannoni e cavalli per potersi inerpicare nel terreno montagnoso.\nMolestati dalle imboscate dei tirolesi, i bavaresi giunsero Innsbr\u00fcck in rotta. Lo stesso giorno, un reggimento bavarese fu schiacciato al Pontlatzer Br\u00fccke, nei pressi di Landeck. Nel suo rapporto, Lefebvre ammise una perdita di 2.400 uomini dall'inizio dei combattimenti. A quel punto 18.000 tirolesi marciarono verso Innsbruck, e il 13 agosto Hofer attacc\u00f2 e sconfisse Lefebvre nella terza battaglia del Monte Isel. A corto di viveri e munizioni, bavaresi e sassoni evacuarono Innsbr\u00fcck e il 14 e giunsero in Baviera. In tre settimane di campagna, Lefebvre aveva perso la met\u00e0 dei suoi uomini, 4000 fra morti e feriti e 6.000 prigionieri.\nReggenza di Hofer.\nAndreas Hofer era a questo punto il padrone di Innsbruck, dove venne accolto trionfalmente. Si autoproclam\u00f2 \u00abreggente del Tirolo\u00bb e istitu\u00ec un governo provvisorio, in attesa della ormai impossibile restituzione del Tirolo agli Asburgo e della restaurazione della dieta tirolese. Il 19 agosto lanci\u00f2 un appello all'imperatore. Fu costituito un consiglio di una dozzina di persone, tutti contadini o locandieri. Coscienti della loro mancanza di competenza nel campo amministrativo, Hofer richiam\u00f2 in servizio i funzionari bavaresi.\nA settembre si rec\u00f2 a sud in Trentino, dove fece arrestare i due comandanti degli insorgenti trentini (Bernardino Dalponte e Sebastiano Garbisi) che, con le loro bande, erano dediti al brigantaggio. Successivamente si rec\u00f2 a Bolzano dove, su sua richiesta, Josef von Giovanelli divenne il suo consigliere. Nonostante Hofer avesse ottenuto il 4 ottobre un finanziamento dall'imperatore il governo si trov\u00f2 in grave crisi finanziaria, cosa che provoc\u00f2 una carestia.\nMilitarmente, il Tirolo poteva contare su 36.000 sch\u00fctzen, 40.000 riservisti della \"landsturm\" ed inoltre una cinquantina di soldati imperiali austriaci che avevano disertato dall'armata di Buol per combattere assieme ad Hofer. I territori pi\u00f9 favorevoli all'insurrezione si trovavano nei dintorni di Bressanone, Bolzano e Merano. Contadini, basso clero e nobilt\u00e0 si dimostrarono sostenitori dell'insurrezione, mentre la borghesia, l'alto clero e la popolazione delle citt, che avevano apprezzato le riforme bavaress, si mostravano al contrario pi\u00f9 tiepidi, se non ostili, alla rivolta, nonostante fossero in linea di massima, favorevoli agli Asburgo.\nIn settembre il padre cappuccino Haspinger e Josef Speckbacher lanciarono una spedizione nel contado salisburghese, per cercare di estendere la ribellione. I tirolesi sconfissero i bavaresi al colle di Lueg ed occuparono Hallein, ma solo pochi salisburghesi si unirono a loro e un contrattacco condotto da Lefebvre li costrinse a ripiegare.\nPolitica reazionaria degli insorti.\nSul piano politico e giuridico, il breve periodo di governo di Hofer fu contraddistinto da una politica di tipo reazionario e clericale, mirata a restaurare l'ordinamento politico medioevale dell'Antico Regime e caratterizzato da una visione cattolica integralista. Dopo aver occupato Innsbruck, sgomberata dai francobavaresi, Hofer arring\u00f2 la popolazione esponendo il suo pensiero politico: \"Tutti quelli che vogliono essere miei compagni d'arme, devono combattere da valorosi, onesti e bravi Tirolesi per Dio, l'imperatore e la patria\".\nHofer abrog\u00f2 la legislazione illuminista introdotta dai bavaresi, cosa che comport\u00f2 il ripristino dei privilegi per l'aristocrazia e del clero.\nPort\u00f2 avanti una politica religiosa integralista che abrog\u00f2 inoltre la libert\u00e0 religiosa, discriminando i non cattolici, e impose rigide limitazioni delle libert\u00e0 civili. Di conseguenza protestanti, ebrei, ma anche le donne tornarono in un ruolo subordinato. Emise una serie di editti moraleggianti: i balli e le feste danzanti popolari furono vietate; le donne dovevano portare i capelli in modo ritenuto \u201ccastigato\u201d ed indossare abiti che coprissero braccia e spalle; le locande avrebbero dovuto chiudere durante l'orario delle cerimonie religiose. Nel suo \"mandato sul buoncostume\" si legge: \"Molti dei difensori della patria sono adirati perch\u00e9 le donne si coprono il petto e le braccia troppo poco o con veli trasparenti, e in tal modo provocano stimoli peccaminosi, che devono dispiacere altamente a Dio\". L'obbligo di vaccinazione antivaiolosa fu abrogato.\nDopo il suo arrivo a Innsbruck case e negozi degli ebrei e degli orologiai della citt\u00e0 vennero saccheggiati. Anche diversi studenti, solo perch\u00e9 abitavano presso ebrei, nonostante avessero cercato di dimostrare di essere cattolici, vennero trattati come ebrei e derubati.\nTrattato di Sch\u00f6nbrunn.\nIl momentaneo successo degli insorti non poteva avere seguito: l'impero aveva gi\u00e0 perso la guerra e Napoleone aveva ormai occupato Vienna. In Tirolo per\u00f2 la non c'era un quadro chiaro della situazione e circolavano voci contraddittorie riguardo ai negoziati fra la Francia e l'Austria. Oltretutto, nonostante avesse ormai perso la guerra, l'imperatore Francesco I aveva inviato 3000 ducati di finanziamento a Hofer.\nGi\u00e0 il 26 settembre ci fu un primo contrattacco da parte napoleonica, allorquando il generale Luigi Gaspare Peyri al comando di 4.000 italiani liber\u00f2 Trento. Tuttavia il capitano dei bersaglieri tirolesi Josef Eisenstecken contrattacc\u00f2 e con 20.000 uomini ferm\u00f2 l'avanzata italiana piazzandosi di fronte a Trento. Ma il 10 ottobre gli italiani fecero una sortita, e questa volta i Tirolesi furono presi dal panico e furono sbaragliati.\nIl 14 ottobre, l'Impero Austriaco e l'Impero Francese firmarono il trattato di pace di Sch\u00f6nbrunn, successivamente suggellato dalla nozze di Napoleone con Maria Luisa, figlia dell'Imperatore d'Austria.\nNapoleone rifiut\u00f2 categoricamente che il Tirolo, ormai dipendente dalla Baviera e dall'Italia, fosse restituito all'Impero Austriaco, anche se Francesco I e (soprattutto) l'arciduca Giovanni ne avevano reclamato la restituzione, mentre Metternich si era mostrato indifferente. A seguito dei negoziati, gli Asburgo persero numerosi territori: fu fra le altre cose confermata la sovranit\u00e0 bavarese sul Tirolo e Vorarlberg, anche se il Trentino e Bolzano passarono al Regno d'Italia. Napoleone promise tuttavia il perdono a tutti gli insorti che avessero deposto le armi.\nControffensiva di Eugenio di Beauharnais.\nIl giorno stesso della firma del trattato, Napoleone incaric\u00f2 il generale e vicer\u00e9 d'Italia Eugenio di Beauharnais di pacificare il Tirolo: 42.000 uomini furono posti ai suoi ordini. Il generale francese Drouet d'Erlon doveva attaccare da nord alla testa di tre divisioni bavaresi, il generale Baraguey d'Hilliers si dispose a sud est con l\"arm\u00e9e d'Italie\", forte anch'essa di tre divisioni. Al sud Peyri fu rimpiazzato da Honor\u00e9 Vial. L'attacco principale questa volta fu pianificato da sud, attraverso la valle dell'Adige, meno facilmente difendibile.\nI bavaresi furono i primi ad attraversare la frontiera il 16 ottobre. L'indomani travolsero i bersaglieri di Speckbacher a Melleck. Nel campo tirolese il morale delle truppe tracoll\u00f2 , gli uomini mantenevano con difficolt\u00e0 il loro equilibrio, e molti cominciarono a disertare. Hofer dovette abbandonare Innsbruck il 21 ottobre per trincerarsi sul Monte Isel.\nI bavaresi conquistarono Innsbruck il 25 ottobre, nel mentre 8.000 contadini raggiunsero Hofer sul Monte Isel. Il 27 Hofer apprese della firma del trattato di Sch\u00f6nbrunn. Turbato, intavol\u00f2 dei negoziati, ma il fanatico padre Haspinger lo convinse a desistere. La battaglia cominci\u00f2 il 1\u00ba novembre: in un'ora il Monte Isel fu preso dai bavaresi e i tirolesi, in fuga disordinata, ripiegarono fino al passo del Brennero. Lo stesso giorno anche le truppe di Baraguey d'Hillier entrarono in Tirolo da sud. Su consiglio di due dei suoi uomini, padre Josef Daney e Jakob Sieberer, Hofer decise di arrendersi e scrisse una lettera di sottomissione all'indirizzo di Eug\u00e8ne de Beauharnais.\nTemporanea resa di Hofer.\nDaney e Sieberer consegnarono la dichiarazione di resa di Hofer ad Eugenio di Beauharnais il 5 novembre, che accett\u00f2 garantendo la propria clemenza. Tuttavia alcuni dei capi dell'insurrezione non si rassegnarono alla capitolazione, fra questi Peter Mayr che incontr\u00f2 Hofer accusandolo di fellonia. Influenzabile, Hofer trad\u00ec gli impegni sottoscritti e decise di ordinare la ripresa delle ostilit\u00e0. Tuttavia l'8 novembre, Daney e Sieberer raggiunsero nuovamente Hofer e riuscirono a fargli firmare un nuovo atto di sottomissione. Avendo avuto garantita la sua incolumit\u00e0, il 9 Hofer raggiunse il suo albergo; nel frattempo le compagnie venivano smobilitate e i prigionieri rilasciati. Solo Peter Mayr e Johann von Kolb continuavano a combattere, ma furono annientati l'8 novembre dalle truppe del generale Rusca, in val Pusteria.\nL'intero Tirolo era a questo punto occupato e pacificato.\nTerza offensiva degli insorti e fine dell'insorgenza.\nTuttavia gli ultimi irriducibili, fa cui il fanatico padre Haspinger, raggiunsero Hofer presso il suo albergo e lo convinsero a mettersi al comando di una nuova rivolta. Il 12 novembre, Hofer riprese di nuovo le armi. Completamente succube di padre Haspinger, rifiut\u00f2 da questo momento in avanti qualsiasi trattativa di pace, giungendo a minacciare di morte padre Daney e Sieberer. Questa volta tuttavia, molti tirolesi gli voltarono le spalle, rifiutandosi di proseguire i combattimenti.\nIl 16 novembre a Merano, gli insorti attaccarono e vinsero gli italiani di Rusca che ripiegarono su Bolzano. Due giorni dopo, una colonna francese fu attaccata a San Leonardo in Passiria, i francesi si ritirarono nel villaggio ma furono circondati e si arresero dopo quattro giorni di combattimenti.\nMa queste vittorie restarono senza seguito, il generale Louis Baraguey d'Hilliers arriv\u00f2 in breve con dei rinforzi e i bersaglieri furono dispersi. Il 2 dicembre, un ultimo attacco contro Brunico fu respinto. Il 12 novembre, Eug\u00e8ne de Beauharnais promulg\u00f2 un decreto, lasciando cinque giorni di tempo ai tirolesi per deporre le armi, passato tale termine tutti coloro presi con le armi in mano sarebbero stato fucilati. Speckbacher, Straub, Haspinger e von Kolb fuggirono all'estero. La repressione si mise in moto e fu maggiormente severa ad est e ad ovest, a Bolzano e Bressanone molti tirolesi furono fucilati di fronte alla cattedrale. Ad est il generale Broussier presiedette un tribunale militare che fece fucilare molti prigionieri. Peter Mayr fu giustiziato il 10 febbraio 1810.\nAndreas Hofer rifiut\u00f2 di arrendersi al generale Baraguey d'Hilliers malgrado la promessa di avere salva la vita e rifiut\u00f2 allo stesso tempo di lasciare il Tirolo, preferendo nascondersi. Su di lui a questo punto venne messa una taglia di 1.500 fiorini. Assieme alla famiglia Hofer cerc\u00f2 rifugio dapprima a San Leonardo in val Passiria, in localit\u00e0 \"Kellerlahn\" e poi presso la Malga \"Pfandler\".\nDopo meno di otto settimane fu per\u00f2 denunciato da Franz Ralff, un ex bersagliere tirolese. Il 27 gennaio Andreas Hofer fu arrestato da soldati francesi e italiani e quindi internato nella fortezza di Mantova. Informato, Napoleone, esasperato dai svariati voltafaccia di Hofer, ordin\u00f2 che fosse giustiziato entro le 24 ore. Processato, Andreas Hofer fu condannato a morte e fucilato il 20 febbraio 1810.\nEpilogo.\nLa guerra aveva provocato 2.500 morti nel campo tirolese e 5.000 fra francobavaresi ed alleati. La morte di Hofer segn\u00f2 la fine dell'insurrezione; il 28 febbraio 1810 il Tirolo fu suddiviso fra la Baviera e l'Italia. La coscrizione fu renitrodotta e 4000 tirolesi furono arruolati nell'esercito bavarese, e parteciparono, fra le altre cose, alla campagna di Russia. Nell'agosto 1813, a seguito della guerra della sesta coalizione, l'Austria ruppe la sua alleanza con la Francia riprendendo parte del Tirolo. Nell'ottobre la stessa Baviera volt\u00f2 le spalle alla Francia unendosi alla coalizione. Alcune migliaia di contadini condotti da Speckbacher, Haspinger, Eisenstecken et Sieberer si radunarono chiedendo la restituzione del Tirolo agli Asburgo. Il 30 maggio 1814 la Baviera cedette ufficialmente il Tirolo agli Asburgo. La Contea del Tirolo fu per\u00f2 ricostituita nei confini del 1803: l'autonomia del Trentino infatti, non fu infatti restaurata e il suo territorio, da questo momento in avanti, fu sottoposto alla giurisdizione tirolese.\nCon la Restaurazione le vicende dell'insorgenza caddero nell'oblio. La rivolta fu dimenticata nello stesso Tirolo: la situazione economica permaneva negativa ed era diffusa fra i tirolesi l\u2019opinione che la guerra fallita, con tutte le sue devastazioni, fosse la causa principale della crisi. Inoltre molte delle misure legislative contro cui i rivoltosi avevano combattuto erano state conservate dall'impero d'Austria, cosicch\u00e9 anche sul piano politico l'insurrezione appariva un sostanziale fallimento. Il governo austriaco non commemor\u00f2 le vicende; fra gli altri Metternich considerava Hofer soltanto un pericoloso ribelle. Il governo d'altronde non aveva interesse a celebrare uomini che, prima erano stati istigati e quindi abbandonati dall'imperatore. A Vienna era ben noto il malcontento esistente in Tirolo per la conferma della legislazione napoleonica, cosicch\u00e9 le autorit\u00e0 imperiali non potevano certo favorire la conservazione del ricordo di chi si era sollevato in armi contro di essa. Inoltre gli Asburgo non si fidavano dei tirolesi.\nMito dell'insorgenza.\nFurono i poeti romantici a dare notoriet\u00e0 alle vicende dell'insorgenza, fra questi il fondatore del romanticismo inglese, William Wordsworth, che compose quattro sonetti dedicati a Hofer. Anche Coleridge, Lord Byron, e i coniugi Shelley se ne interessarono. Lo scrittore tedesco Theodor K\u00f6rner aveva dedicato ad Hofer alcuni versi prima di morire. I poeti romantici crearono lo stereotipo dei semplici montanari \"combattenti per la propria libert\u00e0\".\nNel 1823 cinque Kaiserj\u00e4ger, reduci dalla repressione dei moti del 1820 a Napoli, trafugarono la salma di Hofer da Mantova. Le autorit\u00e0 colsero l'occasione per sfruttare l'immagine di Hofer. Il corpo fu inumato nella chiesa di corte di Innsbruck con una solenne cerimonia. Iniziava cos\u00ec l'invenzione del mito dell'insorgenza in funzione nazionalistica: Hofer venne presentato come un patriota, fedele all'imperatore e difensore della religione, il tutto sintetizzato dal motto \u201cDio, Imperatore e Patria\u201d (\u201c\"Gott, Kaiser und Vaterland\"\u201d). La retorica ufficiale comport\u00f2 la rimozione dei reali obiettivi della rivolta (la crisi economica, l'opposizione alla vaccinazione, l'integralismo religioso, ecc.), anche perch\u00e9 molte delle riforme che avevano suscitato malcontento erano state confermate dallo stesso impero d'Austria, che aveva conservato buona parte della legislazione napoleonica, confermato l'obbligo vaccinale ed introdotto il servizio di leva. Scomparve inoltre dalla retorica ufficiale l'atteggiamento ambiguo tenuto da Francesco I verso gli insorti, istigati alla rivolta quando ormai era inutile e poi abbandonati a s\u00e9 stessi.\nNel frattempo si era creato un interesse turistico sulla vicenda, alimentato dalle guide di viaggio. Nel 1830, grazie ai poeti romantici, Hofer era diventato nel resto d'Europa un'icona tipica tirolese, ed era descritto come un montanaro semplice e popolare, un impavido capopopolo, un guerriero che aveva lottato contro gli invasori della sua terra. Cominciava inoltre ad essere un simbolo del pangermanismo. Nel 1831 fu scritto il canto di Andreas Hofer, inno pangermanista, che ebbe un notevole successo, cristallizzando gli stereotipi.\nDurante le guerre di indipendenza italiane (1848-1866) Hofer fu utilizzato in funzione antiliberale ed anti italiana, per divenire compiutamente, dopo il 1809, un'icona del pangermanismo.\nAltri poeti alimentarono l'immagine popolare di Hofer. Guide di viaggio, opere teatrali e musicali a fine ottocento promossero un turismo di contenuto storico. Nel primo Novecento in tutto il Tirolo si innalzarono monumenti e si dedicarono a lui strade e piazze. Si consolid\u00f2 cos\u00ec la visione popolare ed eroica di questo personaggio e l'idea che il popolo tirolese avesse un istinto di libert\u00e0 che lo porterebbe a insorgere e battersi contro il dominio degli stranieri. Questa immagine fu risaltata nel 1909 con il primo giubileo hoferiano.\nSuccessivamente Hofer divenne un'icona del nazismo (il suo antisemitismo lo rese particolarmente adatto). A partire dal secondo dopoguerra ne cominci\u00f2 lo sfruttamento politico da parte delle associazioni \"Sch\u00fctzen\" dell'Alto Adige.\nA fianco delle celebrazioni ufficiali, volte a rappresentare Hofer come \"Freiheitsk\u00e4mpfer\" (combattente per la libert\u00e0), non mancarono voci critiche, che evidenziavano non avevano assolutamente nulla a che fare con la libert\u00e0, in quanto mirati a restaurare l'ordine religioso e sociale dell'antico regime. Fra le voci critiche Friedrich Engels si espresse duramente:\nRevisione critica del mito.\nIn tempi pi\u00f9 recenti la visione retorica del mito \u00e8 stata effettuata in termini pi\u00f9 equilibrati. Nel 1984 Alexander Langer denunciava la falsit\u00e0 delle celebrazioni ufficiali, senza per\u00f2 indulgere in acritiche demonizzazioni ed evidenziando gli aspetti positivi dell'insorgenza.\nUna pi\u00f9 rigorosa revisione storica del mito \u00e8 stata quindi effettuata da storici professionisti, soprattutto in occasione del bicentenario del 2009, quando si \u00e8 cercato di dare una descrizione oggettiva degli avvenimenti restituendogli la vera dimensione storica. Il tutto in contrasto con la retorica delle celebrazioni ufficiali, ma senza scendere nella denigrazione controcelebrativa.\nSi \u00e8 evidenziato che gli insorti non hanno combattuto n\u00e9 per la \"libert\u00e0\", n\u00e9 per la \"patria\", ma solo per difendere il loro modo di vita tradizionale, stravolto dalle ingerenze dello nuovo corso illuminista, che imponeva il controllo statale anche su societ\u00e0 precedentemente isolate e lasciate libere di autogestirsi. Il tentativo di ritornare sotto il dominio degli Asburgo, rinunciando cos\u00ec ai diritti garantiti dalla rivoluzione francese era dettato dall'illusione di sfuggire al peggioramento delle condizioni di vita che si erano avute sotto la Baviera, e che erano in realt\u00e0 causate dalle continue guerre napoleoniche. In questo contesto il \"prima\" fu rappresentato come una specie di \"et\u00e0 dell' oro\"."}
{"id": "3707913", "revid": "709565", "url": "https://it.wikipedia.org/wiki?curid=3707913", "title": "Ania Marson", "text": "Tra i suoi ruoli celebri, quello della spia Olga nel film \"Nicola e Alessandra\". "}
{"id": "3707915", "revid": "1310927", "url": "https://it.wikipedia.org/wiki?curid=3707915", "title": "Juhani Ojala", "text": "Carriera.\nClub.\nNel 2008 ha collezionato la prima presenza in Veikkausliiga con l'HJK Helsinki, ma gran parte di quell'anno lo ha comunque trascorso con la squadra riserve del club, chiamata Klubi-04. Anche in gran parte della stagione seguente ha giocato con la seconda squadra.\nHa poi fatto parte stabilmente della prima squadra dell'HJK, tanto da essere nominato \"difensore dell'anno\" della Veikkausliiga 2010. Nell'aprile del 2011 ha firmato un rinnovo contrattuale fino al termine dell'annata 2014, ma a partire dal 13 agosto 2011 Ojala \u00e8 diventato a tutti gli effetti un giocatore del club svizzero dello Young Boys.\nCon la squadra di Berna ha disputato anche la fase a gironi dell'Europa League 2012-2013: durante la sfida casalinga contro il Liverpool (terminata 3-5 per gli inglesi) Ojala \u00e8 stato protagonista di un goffo autogol dopo pochi minuti, salvo poi segnare il momentaneo 2-2.\nDopo un anno e mezzo trascorso in Svizzera, il difensore finlandese \u00e8 approdato nel campionato russo con il . Con la squadra della capitale cecena ha disputato 24 partite di campionato, di cui 20 nell'arco della stagione 2013-2014.\nOjala \u00e8 tornato ad essere un giocatore dell'HJK Helsinki il 29 luglio 2015, quando \u00e8 stato prestato al suo vecchio club per il resto della Veikkausliiga 2015. A fine anno ha svolto un provino con il Coventry City, ma non \u00e8 stato firmato.\nTerminato il prestito all'HJK, il suo cartellino ha continuato ad appartenere al Terek Groznyj per qualche mese fino alla scadenza contrattuale (senza per\u00f2 collezionare alcuna presenza ufficiale nel frattempo).\nIl 1\u00ba settembre 2016 il giocatore \u00e8 tornato nuovamente a giocare in Finlandia, questa volta ingaggiato dall'SJK. Qualche giorno dopo, il 24 settembre, ha giocato titolare nella finale di Coppa di Finlandia 2016, vinta ai calci di rigore proprio contro l'HJK.\nNel febbraio 2017 ha firmato un contratto triennale con gli svedesi dell'H\u00e4cken. Nel campionato 2017, sotto la guida del tecnico Mikael Stahre, Ojala ha disputato 23 partite su un totale di 30, mentre nel successivo anno e mezzo in cui \u00e8 rimasto in rosa sotto la gestione di Andreas Alm \u00e8 stato schierato raramente.\nNell'agosto 2018, a pochi mesi dalla scadenza contrattuale, \u00e8 stato ceduto al Vejle nella seconda serie danese.\nNazionale.\nNel novembre 2010 Ojala \u00e8 figurato per la prima volta tra i convocati della nazionale finlandese maggiore in vista della partita contro San Marino. Il debutto tuttavia \u00e8 arrivato circa un anno dopo, il 15 novembre, in un'amichevole contro la Danimarca. Il 12 ottobre 2012 contro la Georgia ha giocato la sua prima partita di qualificazione ai mondiali."}
{"id": "3707916", "revid": "6923", "url": "https://it.wikipedia.org/wiki?curid=3707916", "title": "Garelli Tiesse", "text": "Il Garelli Tiesse \u00e8 uno scooter prodotto dall'azienda cinese Benzhou e rimarchiato dalla casa motociclistica italiana Nuova Garelli a partire dal 2008. La commercializzazione \u00e8 terminata con il fallimento dell'azienda stessa nel 2012.\nInizialmente veniva proposto con motorizzazione 2 tempi o 4 tempi, entrambe di 50 cm\u00b3; dal 2009 \u00e8 stata resa disponibile anche la cilindrata di 125 cm\u00b3 a 4 tempi."}
{"id": "3707918", "revid": "767487", "url": "https://it.wikipedia.org/wiki?curid=3707918", "title": "Jo\u00e3o Filipe", "text": "Carriera.\nClub.\nNel 2011 viene ceduto in prestito dal Botafogo al San Paolo."}
{"id": "3707931", "revid": "287204", "url": "https://it.wikipedia.org/wiki?curid=3707931", "title": "Enjolras", "text": "Enjolras \u00e8 il carismatico leader degli Amici dell'ABC nel romanzo del 1862 di Victor Hugo \"Les Mis\u00e9rables\".\nEnjolras nel romanzo.\nEnjolras nel romanzo viene sempre descritto come un giovane di grande bellezza, caratteristica che l'autore fa risaltare in molte parti del romanzo. Enjolras \u00e8 il leader degli Amici dell'ABC, un gruppo di studenti universitari rivoluzionari. Enjolras \u00e8 repubblicano, crede fermamente nella libert\u00e0, nell'uguaglianza e nella democrazia, ideali che lo portano spesso a contrapporsi al bonapartista Marius Pontmercy. Il suo motto \u00e8 \u00abpatria o morte!\u00bb.\nTutte queste caratteristiche lo rendono l'esatto opposto di Grantaire, personaggio cinico e che non crede in nessun valore. Tuttavia Grantaire, nonostante le grandi differenze, ama Enjolras e lo considera come \u00abun dio greco\u00bb.\n5 giugno 1832.\nDurante il funerale del generale Lamarque, i soldati di Luigi Filippo vengono mandati nelle piazze a controllare la manifestazione; tuttavia, alcuni di questi soldati sparano colpi di avvertimento, che scatenano la rabbia della folla. Enjolras e i suoi amici dell'ABC innalzano velocemente una barricata davanti al caf\u00e8 di Rue de Chanvrerie, il \"Corinthe\", e si preparano alla lotta.\nEnjolras si rivela essere un capo severo ed energico. Ad esempio, quando Gavroche - che morir\u00e0 davanti alla barricata - scopre che tra i volontari unitisi a loro c'\u00e8 anche la spia Javert e lo denuncia prontamente ad Enjolras, il giovane fa imprigionare l'infiltrato. In seguito, quando uno dei suoi compagni, ubriaco, spara a un innocente, Enjolras lo giustizia con un colpo alla tempia.\nMentre i compagni piangono il defunto Mabeuf, Enjolras decide cosa fare di Javert e decide quindi di tenerlo in ostaggio. Accortosi della situazione disperata, Enjolras manda cinque dei suoi uomini pi\u00f9 giovani lontano dalle barricate, sapendo che loro sarebbero stati presto sopraffatti. Intanto, quando Jean Valjean si unisce a loro come volontario, Enjolras gli concede di poter eliminare di persona la spia Javert, su richiesta dello stesso Valjean. Valjean, in verit\u00e0, non uccide Javert, bens\u00ec lo libera e lo lascia fuggire.\nLa morte.\nPresa la barricata, la lotta tra gli insorti e le Guardie Nazionali continua dentro al \"Corinthe\". Mentre gli ultimi insorti riescono a rifugiarsi alla sommit\u00e0 dell'edificio, ad affrontare le guardie quando queste irrompono al primo piano rimane solo Enjolras, armato solo di un pezzo di carabina rotta. \"Fucilatemi\" dice fieramente offrendo il petto alle guardie che, avendolo riconosciuto come capo della sommossa, sono intenzionati a giustiziarlo sul posto, e getta via il mozzicone di arma che gli \u00e8 rimasto. La fierezza con cui affronta la morte e il suo aspetto incantevole (nonostante la deprivazione di sonno e il digiuno della giornata sulla barricata) ammutoliscono e fanno esitare per un attimo il plotone; un soldato abbassa il fucile dicendo \"Mi sembra di fucilare un fiore!\", e un ufficiale gli offre di essere bendato per l'esecuzione, offerta che Enjolras rifiuta con decisione.\nNel frattempo il silenzio fattosi attorno ad Enjolras sveglia Grantaire, che aveva mancato l'intera insurrezione essendo sprofondato nel sonno, in un angolo della sala, a causa dell'alcool. Svegliandosi capisce di colpo, in un lampo di lucidit\u00e0, quanto accaduto nelle ultime 48 ore, e vedendo Enjolras, l'uomo che lui \"amava, venerava e adorava\", sul punto di essere fucilato, si alza, grida \"Viva la repubblica! Ci sono anch'io\" alle guardie che l'avevano ignorato, attraversa la sala e si para davanti ai fucili accanto ad Enjolras, chiedendo di poter morire accanto a lui. Vengono fucilati mentre Enjolras gli stringe la mano e gli sorride (primo e ultimo gesto amichevole verso un uomo che aveva sempre disprezzato per il suo cinismo e la sua ubriachezza, e che adesso \u00e8 venuto a morire al suo fianco); Enjolras rimane inchiodato alla parete dai proiettili, Grantaire cade abbattuto ai suoi piedi. \"Il r\u00e9p\u00e9ta: \"Vive la R\u00e9publique!\" traversa la salle d'un pas ferme, et alla se placer devant les fusils debout pr\u00e8s d'Enjolras. - \"Faites-en deux d'un coup\", dit-il. Et se tournant vers Enjolras avec douceur, il lui dit: \"- Permet-tu?\" Enjolras lui serra la main en souriant. Ce sourire n'\u00e9tait pas achev\u00e9 que la detonation \u00e9clata. Enjolras, travers\u00e9 de huit coups de feu, resta adoss\u00e9 au mur comme si les balles l'y eussent clou\u00e9. Seulement il pencha la t\u00eate. Grantaire, foudroy\u00e9, s'abbattit \u00e0 ses pieds.\"\"Ripet\u00e9: \"Viva la repubblica!\" Attravers\u00f2 la sala con passo fermo e and\u00f2 a piazzarsi davanti ai fucili, in piedi accanto a Enjolras. \"-Fatene due con un colpo solo\", disse. E voltandosi verso Enjolras con dolcezza gli disse: \"-Permetti?\" Enjolras gli strinse la mano sorridendo. Quel sorriso non era finito che scoppi\u00f2 la detonazione. Enjolras, attraversato da otto colpi, rimase addossato al muro come se le palle ve l'avessero inchiodato. Chin\u00f2 solamente la testa. Grantaire, fulminato, si abbatt\u00e9 ai suoi piedi.\"\nEnjolras nel musical.\nEnjolras \u00e8 presente anche nell'omonimo musical di Claude-Michel Sch\u00f6nberg. Il suo personaggio subisce una leggera modifica rispetto a come era presentato nel romanzo.\nSomiglianza e differenze con il romanzo.\nNel musical, Enjolras rimane il leader del gruppo dell'ABC e degli studenti rivoluzionari. Qui, Enjolras appare intimo e molto amico con Marius Pontmercy, mentre nel libro i due avevano spesso grandi diatribe a causa dei diversi ideali politici. Nel musical Enjolras a volte rimprovera Marius perch\u00e9 si lascia spesso distrarre dal suo amore per Cosette, ma per il resto il ragazzo appare come una figura di fratello maggiore per il giovanissimo Marius.\nDopo la morte del generale Lamarque, Enjolras chiama a raccolta gli studenti e costruiscono insieme le prime barricate. Durante la prima battaglia Enjolras viene quasi ucciso da un membro della guardia nazionale, ma viene salvato da un fortuito intervento di Valjean. Per ringraziarlo, Enjorlas concede a Valjean di poter uccidere la spia Javert. Valjean, in verit\u00e0, non uccide Javert, bens\u00ec lo libera e lo lascia fuggire via, cos\u00ec come nel libro. Infine, Enjolras non viene fucilato insieme a Grantaire come nel romanzo, ma colpito da numerosi proiettili mentre sventola fieramente la bandiera rossa che simboleggia la rivoluzione.\nQuesto gesto, nel romanzo, venne compito dal personaggio di Monsieur Mabeuf, ma nel musical la parte che si svolge alle barricate viene semplificata e modificata per essere pi\u00f9 scorrevole.\nNell'intero libretto del musical, il nome di Enjolras non viene mai nominato, probabilmente a causa della difficolt\u00e0 della pronuncia. Tuttavia, nell'incisione del musical nota come \u201cComplete Symphonic Recording\u201d, il nome viene pronunciato all'inizio della sequenza dell'ABC Caf\u00e9, cos\u00ec come nel Revival Parigino del 1991 e nel concerto del 25\u00ba anniversario del musical. In questi casi la J del nome \u00e8 stata pronunciata all'inglese, e non secondo le regole di fonetica francesi.\nCanzoni.\nEnjolras canta le seguente canzoni nel musical:"}
{"id": "3707933", "revid": "76963", "url": "https://it.wikipedia.org/wiki?curid=3707933", "title": "Candace Glendenning", "text": "Tra i suoi ruoli celebri, quello della spia Granduchessa Marie Nikolaevna nel film \"Nicola e Alessandra\". "}
{"id": "3707936", "revid": "339392", "url": "https://it.wikipedia.org/wiki?curid=3707936", "title": "Sergej Vasilevi\u010d Andreev", "text": ""}
{"id": "3707937", "revid": "339392", "url": "https://it.wikipedia.org/wiki?curid=3707937", "title": "Sergey Andreyev", "text": ""}
{"id": "3707938", "revid": "111373", "url": "https://it.wikipedia.org/wiki?curid=3707938", "title": "Eric Oliver", "text": "Carriera.\nLa sua carriera inizi\u00f2 gi\u00e0 prima della seconda guerra mondiale quando correva in gare disputate in singolo ma senza ottenere risultati di particolare rilievo, i suoi maggiori successi sono invece legati alle gare dei sidecar.\nLa prima apparizione in campo internazionale di cui si ha notizia \u00e8 quella al Tourist Trophy dell'Isola di Man del 1937 in sella a una Vincent. Parteciper\u00e0 successivamente a varie edizioni della corsa cogliendo anche un discreto ottavo posto allo Junior TT del 1948. Nello stesso anno anche una vittoria in Belgio, sulla pista di Floreffe su una Velocette 350.\nCon la nascita del Motomondiale, nel 1949, passa con convinzione ai sidecar, salendo su motociclette tradizionali solo per competizioni minori. Nel campionato del mondo dedicato alle motocarrozzette, \u00e8 stato il dominatore incontrastato delle prime stagioni di gare trovando opposizione soprattutto nel pilota italiano Ercole Frigerio (per tre volte giunto alle sue spalle). Durante tutta la sua carriera nel Motomondiale \u00e8 sempre stato fedele alla Norton.\nDopo aver ottenuto quattro titoli iridati tra il 1949 e il 1953 in coppia con passeggeri diversi (i britannici Denis Jenkinson e Stan Dibben oltre che l'italiano Lorenzo Dobelli), annunci\u00f2 il suo ritiro nel 1955 (anno in cui fu campione britannico sidecar in coppia con Eric Bliss), facendo per\u00f2 ancora un paio di apparizioni in occasione del Tourist Trophy, nelle edizioni del 1958 dove corse con una motocarrozzetta di serie giungendo al decimo posto, e del 1960; in quest'ultima occasione incorse in un grave incidente in cui il suo passeggero Stan Dibben rischi\u00f2 la morte.\nOliver \u00e8 entrato nella storia del motociclismo anche per aver introdotto la posizione di guida \"semi-inginocchiata\", che col tempo si \u00e8 evoluta in \"completamente inginocchiata\", sul suo sidecar Norton-Watsonian iridato nel 1953.\nRitiratosi dal motociclismo, Oliver pass\u00f2 all'automobilismo, correndo con una Lotus Elan."}
{"id": "3707941", "revid": "121379709", "url": "https://it.wikipedia.org/wiki?curid=3707941", "title": "Non recidere, forbice, quel volto", "text": "Non recidere, forbice, quel volto \u00e8 una poesia di Eugenio Montale del 1937 e fa parte della raccolta Le occasioni (nella sezione dei \"Mottetti\"). La \"forbice\" \u00e8 un correlativo oggettivo del tempo inesorabile, che il poeta implora di non cancellare dalla sua memoria il ricordo di un volto, probabilmente quello dell'amata (i \"Mottetti\" parlano soprattutto di una donna).\nIl testo.\nIl testo inizia, nella prima quartina, con un imperativo negativo, una \"formula deprecativa\" (Isella) per invitare la forbice-tempo a non cancellare (recidendolo, come se le cesoie da giardiniere tagliassero una fotografia per eliminarne una parte) il volto pi\u00f9 caro, distruggendo l'unico ricordo netto nella \"nebbia\" della memoria confusa e labile del poeta (labile per tutte le altre cose \"di sempre\"). Il volto della persona \u00e8 \"in ascolto\", come se si aspettasse e temesse il momento della fine del suo ricordo; \u00e8 \"grande\" per la sua importanza interiore, e perch\u00e9 si distingue nettamente da tutti gli altri. \nL'immagine successiva, descrittiva, della seconda quartina, \u00e8 del colpo secco della forbice-accetta nel tagliare il ramo dell'acacia ferita, che a sua volta lascia cadere un guscio di cicala nella fanghiglia autunnale appena formata dalla pioggia: \u00e8 un'immagine dolorosa, di abbandono-annientamento del ricordo (il guscio di cicala) gi\u00f9 nel fango del \"nulla\" quotidiano, in un'atmosfera ormai gelida per il sopravvenuto \"freddo\" di novembre (\"Un freddo cala...\"), il freddo propizio alla ormai prossima dimenticanza di una persona che era cara. \"Belletta\" (fanghiglia) \u00e8 un termine dantesco e dannunziano, che suscita un senso di morte e di staticit\u00e0."}
{"id": "3707949", "revid": "921573", "url": "https://it.wikipedia.org/wiki?curid=3707949", "title": "Michael Jayston", "text": ""}
{"id": "3707955", "revid": "287204", "url": "https://it.wikipedia.org/wiki?curid=3707955", "title": "Joao Turolla", "text": ""}
{"id": "3707959", "revid": "104458", "url": "https://it.wikipedia.org/wiki?curid=3707959", "title": "S-Bahn di Basilea", "text": ""}
{"id": "3707960", "revid": "196390", "url": "https://it.wikipedia.org/wiki?curid=3707960", "title": "S-Bahn di Zugo", "text": ""}
{"id": "3707963", "revid": "124733155", "url": "https://it.wikipedia.org/wiki?curid=3707963", "title": "Chiesa di San Pietro (Porto Venere)", "text": "La chiesa di San Pietro \u00e8 un edificio religioso cattolico situato nel comune di Porto Venere, in calata Doria, in provincia della Spezia. \u00c8 la chiesa vestigiale pi\u00f9 antica del Golfo e costituisce una delle pi\u00f9 famose attrazioni turistiche del luogo.\nLa chiesa di San Pietro \u00e8 il \"cristiano tempio\" ricordato da Eugenio Montale:\nStoria.\nGi\u00e0 nel V secolo su questo luogo sorgeva un piccolo tempio paleocristiano (edificato in parte sui resti di un tempio pagano probabilmente dedicato a Venere). Pi\u00f9 tardi vi fu costruito anche un attiguo monastero benedettino.\nIn epoca del regno longobardo la custodia dell'antico tempio era affidata ai monaci di san Colombano di Bobbio insediati nel monastero.\nNel X secolo la chiesetta pass\u00f2 alle dipendenze della diocesi di Luni fino al 1133 quando rientr\u00f2 nella diocesi di Brugnato. Il tempio era stato dedicato a san Pietro il 19 luglio 1118 da papa Gelasio II insieme al dono di una reliquia dell'apostolo.\nNel XIII secolo i Genovesi costruirono una seconda chiesa comunicante con l'antico tempio paleocristiano cos\u00ec da formare un unico edificio pi\u00f9 grande.\nIl complesso della chiesa perse il titolo di parrocchiale di Porto Venere, sul finire del XIV secolo, a favore della chiesa di San Lorenzo, ma fu regolarmente officiata dal clero secolare fino al 1798.\nNel 1494 un grave incendio colp\u00ec il paese di Porto Venere e coinvolse anche la chiesa di San Pietro. Nello stesso anno la chiesa venne anche gravemente danneggiata dagli attacchi portati dalla flotta di Carlo VIII nel corso della Prima guerra italiana e dal disastroso bombardamento effettuato dalle artiglierie aragonesi (16 luglio, battaglia di Portovenere).\nIn rovina, la chiesa venne anche ripetutamente depredata dei suoi materiali ornamentali che vennero usati per reimpieghi nella chiesa di San Lorenzo ed in altri edifici. \nDurante le guerre napoleoniche, il complesso di San Pietro fu dapprima occupato dalle milizie austro-russe che ne fecero un bivacco. Poi fu la volta della soldataglia napoleonica che ne rub\u00f2 i quadri, fuse le campane, us\u00f2 le travature di legno del tetto come legno da ardere e v'install\u00f2 una batteria di cannoni.\nAgli inizi del XX secolo si pose mano a degli interventi conservativi. Poi estese indagini archeologiche e un importante restauro della storica chiesa sono avvenuti, dal 1929 al 1934, e hanno ripristinato gli ambienti paleocristiano e medievale; la chiesa \u00e8 stata infine riconsacrata nel mese di ottobre 1934.\nLa Chiesa di San Pietro \u00e8 inclusa nel \"Catalogo Generale dei Beni Culturali Italiani\".\nDescrizione.\nLa chiesa paleocristiana.\nAll'estremit\u00e0 del paese, sullo sperone roccioso che si protende a picco sul mare aperto, una piccola basilica paleocristiana era stata costruita nel V secolo sui resti di un tempio romano, probabilmente dedicato a Venere Erycina. \nQuesta prima chiesa arcaica \u00e8 un'opera architettonica di tipo siriaco, con pianta rettangolare e abside semicircolare. L'antichissimo ambiente, alla destra dell\u2019attuale ingresso, \u00e8 bene identificabile grazie alla sua pavimentazione sulla quale l\"'opus sectile\" delinea cerchi, fasce e stelle con l'utilizzazione di sottili lastre di marmo di svariati tipi, anche di lontane provenienze.\nRicerche archeologiche nel pavimento dell'abside hanno rivelato il probabile basamento di una statua, forse resto del tempio pagano. \n&lt;br&gt;Nell'abside di questo antichissimo ambiente \u00e8 collocata una copia della statua bronzea di san Pietro custodita nella Basilica Vaticana.\nL'esterno dell'edificio paleocristiano \u00e8 distinguibile per il suo semplice paramento in pietra scura.\nL'Abbazia romanica.\nConnessa alla chiesa paleocristiana pi\u00f9 tardi era sorta anche un'abbazia benedettina della quale sono rimasti scarsi resti; il monastero era collegato alla chiesa paleocristiana da un piccolo chiostro sull'area del quale pi\u00f9 tardi i genovesi costruirono la nuova chiesa gotica.\nFaceva parte dell'abbazia la suggestiva \"Loggia romanica\" affacciata sul mare e sulle Cinque Terre, con quattro aperture colonnate, che reca elementi costruttivi di epoca romana, probabilmente materiali di spoglio del tempio di Venere.\nLa chiesa gotica.\nAlla prima veste romanica (1198) succedette la parte gotica con paramento a fasce bianche e nere che risale al XIII secolo e che fu realizzata dalla Repubblica di Genova, probabilmente tra il 1256 e il 1270.\nIl nuovo edificio genovese, che \u00e8 collegato all'ambiente del pi\u00f9 antico tempio paleocristiano attraverso due aperture ad arco, insiste sull'area del piccolo chiostro dell'antica abbazia distrutta.\nUn'iscrizione in latino incisa nel marmo consumato dalle intemperie, ma trascritta quando ancora era leggibile, riporta la possibile data di conclusione dei lavori:\nIl suo interno \u00e8 diviso in tre navate con copertura a volte ogivali a crociera, impostate su pilastri polistili. Le due navate laterali sono di dimensioni minori, mentre quella centrale \u00e8 pi\u00f9 ampia e ospita un altare in marmo bianco di semplice fattura. \n&lt;br&gt;Su quella di sinistra \u00e8 impostata la torre campanaria. Quest'ultima, contrariamente al corpo dell'edificio che si presenta avaro di vuoti, si apre all'esterno presentando in ordini sovrapposti delle bifore che ne alleggeriscono la massiccia mole.\nL'interno della chiesa \u00e8 decorato, come parte della facciata esterna, da strisce orizzontali bianche e nere tipiche dell'architettura genovese.\nLe ante della moderna porta della chiesa (\"Porta del cielo\", in argento e marmo, 1992) sono opera dello scultore Lello Scorzelli."}
{"id": "3707966", "revid": "1566286", "url": "https://it.wikipedia.org/wiki?curid=3707966", "title": "Betty Ann Davies", "text": "Biografia.\nProveniente da una famiglia di lunga tradizione artistica, sua nonna, Zoe Davies, fu la prima donna ad essere sparata da un cannone in uno spettacolo circense, mentre suo fratello, Jack Davies \u00e8 stato un bravo sceneggiatore ed attore. Dotata di grande talento, fece il suo esordio come attrice teatrale al teatro London Palladium di Westminster, nel 1924. L'anno successivo venne scritturata per una delle riviste del celebre autore Charles B. Cochran dal titolo \"One Dam Thing After Another\". La sua prima apparizione cinematografica fu nella commedia britannica del regista Lupino Lane, \"My Old Duchess\" del 1933. Ha recitato in circa trentotto pellicole, tra le quali sono da annoverare \"L'avventuriero della Malesia\", \"Sogno d'amanti\" e \"Il segreto della porta chiusa\". Suo nipote, John Howard Davies, \u00e8 stato un celebre giovane attore prodigio."}
{"id": "3707969", "revid": "44180397", "url": "https://it.wikipedia.org/wiki?curid=3707969", "title": "Rutli", "text": ""}
{"id": "3707976", "revid": "729019", "url": "https://it.wikipedia.org/wiki?curid=3707976", "title": "Mel Carnahan", "text": "Biografia.\nFiglio di A. S. J. Carnahan, deputato per lo stato del Missouri dal 1945 al 1961, Mel frequent\u00f2 la George Washington University e si laure\u00f2 in legge all'Universit\u00e0 del Missouri. Prest\u00f2 servizio nella United States Air Force, dalla quale si conged\u00f2 con il grado di primo tenente.\nNel 1954 spos\u00f2 Jean Carpenter, dalla quale ebbe quattro figli: Roger (detto Randy, che per\u00ec nell'incidente aereo in cui mor\u00ec anche suo padre), Russ (eletto deputato al Congresso nel 2005), Robin (eletta segretario di stato del Missouri nel 2004) e Tom (fondatore del Wind Capital Group, una societ\u00e0 che si occupa della costruzione di parchi eolici).\nSin da giovane Carnahan intraprese la strada paterna, divenendo molto attivo politicamente e nel 1980 riusc\u00ec a diventare tesoriere di stato. Nel 1984 fall\u00ec nel tentativo di farsi eleggere governatore ma quattro anni dopo vinse le elezioni per vicegovernatore. Nel 1992 si ricandid\u00f2 a governatore, questa volta ottenendo l'incarico; gli fu poi commissionato un secondo mandato nel 1996.\nIn vista della scadenza del secondo mandato da governatore, Carnahan decise di tentare l'elezione al Senato, sfidando il repubblicano uscente John David Ashcroft. La gara fu molto serrata e appena tre settimane prima delle elezioni, l'aereo su cui viaggiava Carnahan si schiant\u00f2, uccidendo i tre passeggeri (lo stesso Carnahan, suo figlio Randy che pilotava il velivolo e il consigliere Chris Sifford). Nonostante la morte dell'uomo per\u00f2, la legge del Missouri non permetteva che la sua candidatura al Senato potesse essere rimossa e cos\u00ec Carnahan si trov\u00f2 a gareggiare da deceduto e riusc\u00ec a vincere le elezioni. Il suo vice Roger Wilson (nel frattempo divenuto governatore effettivo) aveva promesso agli elettori che se Carnahan fosse uscito vincitore, lui avrebbe dato il seggio alla sua vedova, Jean, e cos\u00ec avvenne. La donna rimase in carica per quasi due anni, fino a quando vennero indette delle elezioni per determinare la persona che avrebbe portato a termine il mandato di Carnahan (altri quattro anni); la signora Carnahan si candid\u00f2, ma venne sconfitta per poco dal repubblicano Jim Talent."}
{"id": "3707978", "revid": "297745", "url": "https://it.wikipedia.org/wiki?curid=3707978", "title": "Cancelleria Ducale", "text": ""}
{"id": "3707979", "revid": "118493124", "url": "https://it.wikipedia.org/wiki?curid=3707979", "title": "Tambura", "text": "Il tambura, tampura, tanpura, o tambora \u00e8 uno strumento musicale della tradizionale indiana. La sua forma assomiglia a quella di un liuto dal collo allungato ed \u00e8 uno strumento a corde. La forma del corpo del tambura \u00e8 simile a quella del sitar, ma senza tasti - solo le corde aperte vengono suonate per accompagnare altri musicisti. Ha quattro o cinque (raramente sei) corde metalliche, che vengono pizzicate una dopo l'altra in modo regolare per creare una risonanza armonica sulla nota fondamentale (chiamata bordone o drone). Il tambura \u00e8 stato utilizzato da George Harrison dei The Beatles in brani come Norwegian Wood (This Bird Has Flown), Within You Without You, Love You To, Tomorrow Never Knows e The Inner Light e da Brian Jones dei The Rolling Stones, per esempio in Street Fighting Man."}
{"id": "3707980", "revid": "1284772", "url": "https://it.wikipedia.org/wiki?curid=3707980", "title": "She's My Baby", "text": ""}
{"id": "3707981", "revid": "125143529", "url": "https://it.wikipedia.org/wiki?curid=3707981", "title": "Tratti mendeliani negli esseri umani", "text": "Secondo la teoria della eredit\u00e0 mendeliana un bambino che riceve un allele dominante da uno dei due genitori, avr\u00e0 la forma dominante del tratto stesso. Soltanto quelli che hanno ricevuto l'allele recessivo da entrambi i genitori si presentano con il fenotipo recessivo. I tratti puramente mendeliani sono una piccola minoranza di tutti i tratti, dato che la maggior parte dei tratti fenotipici mostra dominanza incompleta, codominanza e contributi da molti geni.\nIl fenotipo recessivo pu\u00f2 teoricamente saltare qualsiasi numero di generazioni, restando latente nell'eterozigote degli individui \"portanti\" fino a quando essi non hanno figli con qualcuno che possiede anche l'allele recessivo ed entrambi li trasmettano ai loro figli.\nEsempi.\nQuesti tratti includono:\nTratti precedentemente creduti come Mendeliani.\nAlcuni tratti sono stati precedentemente creduti come Mendeliani, ma la loro ereditariet\u00e0 \u00e8 oggi ritenuta come basata, probabilmente, su modelli genetici pi\u00f9 complessi, che coinvolgono probabilmente pi\u00f9 di un gene. Questi includono:"}
{"id": "3707992", "revid": "1272592", "url": "https://it.wikipedia.org/wiki?curid=3707992", "title": "Pietro Malombra", "text": "Biografia.\nFiglio di Bartolomeo, impiegato nella Cancelleria Ducale, e di Caterina Vasti, si hanno scarse notizie attorno alla sua formazione. Secondo Carlo Ridolfi avrebbe trascorso la giovinezza a lavorare presso il padre e sarebbe entrato nel mondo della pittura solo molto tempo dopo, avvicinandosi alla bottega di Giuseppe Porta detto \"il Salviati\". Vero \u00e8 che il Malombra aveva richiesto la cittadinanza originaria, quindi non avrebbe potuto lavorare nella Cancelleria prima di averla ottenuta; pi\u00f9 probabili, invece, la sua formazione tardiva e la vicinanza al Salviati, come dimostra la sua prima opera nota (la \"Nascita di Maria\" della parrocchiale di Santa Maria di Sala, 1592-1593).\nLa sua attivit\u00e0 dovette essere molto intensa, tanto che nel 1596 fu processato e condannato per aver esercitato la professione di pittore senza essere iscritto alla relativa fraglia. Gi\u00e0 dall'anno successivo si hanno sempre maggiori testimonianze sulla sua opera: l'11 gennaio gli venne commissionata la pala \"Cristo risorto con i santi Nicola di Bari, Pietro, Giovanni Battista e Francesco\" (tutt'oggi conservata nel duomo di Motta di Livenza), mentre l'8 dicembre veniva sistemato nella Scuola Grande di Santa Maria della Misericordia un \"quadro in prospettiva\" oggi perduto.\nNel 1598 concluse la pala \"Cristo che fulmina Chioggia\" per il santuario della Beata Vergine della Navicella (oggi nella sagrestia della cattedrale). Furono conclusi attorno al 1600 la \"Vergine Incoronata, Tobiolo e l'angelo e i santi Giovannino, Apollonia, Francesco e Liberale\", realizzata per l'altare di Giovanni Barbarigo nella chiesa di San Trovaso a Venezia, e le lunette \"Papa Alessandro III concede l'indulgenza alla chiesa di San Giacomo di Rialto\" e \"Sottomissione di Federico Barbarossa a papa Alessandro III\" (gi\u00e0 a San Giacomo di Rialto e di recente rinvenute nel palazzo Ducale).\nAl 1603-1604 risalirebbero i teleri raffiguranti \"Clemente VIII concede indulgenze alla chiesa dei battuti\" e la \"Processione della Scuola dei battuti del 1603\" realizzati per la Scuola Grande di San Giovanni Evangelista e oggi posti nella sacrestia della chiesa di San Pietro a Murano. Dello stesso periodo doveva essere una pala per la chiesa di Santa Chiara, andata perduta.\nIn questo periodo si nota un continuo distacco dallo stile del Salviati cui corrisponde un avvicinamento alla maniera del Tintoretto e di Palma il Giovane. Con quest'ultimo fu effettivamente in contatto, cos\u00ec come con lo scultore Alessandro Vittoria e con il poeta Giambattista Marino (per il quale realizzer\u00e0 alcune opere di cui per\u00f2 non resta traccia).\nLa \"Piet\u00e0 fra quattro senatori\" della sala dei Censori a palazzo Ducale e la \"Visitazione\" per la chiesa di Santa Maria Assunta di Rovato non sono datate, ma dovrebbero risalire alla prima met\u00e0 del Seicento. Del 1607 \u00e8 sicuramente la pala di \"San Stanislao\", commissionata per l'altare della Nazione polacca nella basilica del Santo a Padova. Delle varie altre opere che il pittore lasci\u00f2 in questa citt\u00e0 resta solo i \"Santi Giovanni Battista, Carlo Borromeo e una santa monaca\" nella chiesa di San Clemente. Nella parrocchiale di San Giorgio delle Pertiche \u00e8 esposta la tela \"Madonna con il Bambino e i santi Giovannino, Paolo, Marco, Pietro e Giovanni evangelista\" che, come ricorda il Boschini, doveva in origine trovarsi a Venezia nella sede dei magistrati sopra i Consoli.\nSul finire del primo decennio ottenne alcune commissioni per palazzo Ducale: un telero con \"L'Innocenza, la Concordia, l'Equit\u00e0 ed altre virt\u00f9 del magistrato\" per la sala dell'Auditor novo, la tela con \"Venezia in trono con la Giustizia che fuga i Vizi\" per la sede dei Signori di Notte (attualmente nell'arcipretale di Nogaro) e un complesso di opere (\"Annunciazione\", \"Venezia in trono fra le Virt\u00f9 che accoglie suppliche\", \"Mercurio che conduce prigionieri\") per la sala della Quarantia Civil vecchia, forse le migliori del Malombra.\nStando a Giustiniano Martinioni, l'ultimo lavoro cui attese fu la \"Cena ebraica\" la quale, rimasta incompiuta per la morte dell'artista, dovette essere terminata da Antonio Vassilacchi detto l'\"Aliense\". Fu sepolto nella tomba di famiglia nella chiesa dei Santi Giovanni e Paolo.\nLa gran parte delle opere del Malombra risultano perdute, ma \u00e8 documentata la realizzazione di ritratti, fregi mitologici e lavori da cavalletto. Si dedic\u00f2 inoltre alla scenografia teatrale, ma si distinse maggiormente nelle prospettive e nel vedutismo, di cui fu uno dei primi interpreti."}
{"id": "3707993", "revid": "297745", "url": "https://it.wikipedia.org/wiki?curid=3707993", "title": "Signori di Notte", "text": ""}
{"id": "3708009", "revid": "729019", "url": "https://it.wikipedia.org/wiki?curid=3708009", "title": "Hennie le Roux", "text": "Biografia.\nCresciuto nell'Eastern Province, entr\u00f2 nella provincia rugbistica del Transvaal (oggi Golden Lions) nel 1992.\nCon tale squadra vinse due Currie Cup (una terza dopo il cambio di denominazione), ed esord\u00ec negli \"Springbok\" nel giugno 1993 a Durban contro la .\nPrese parte alla che il vinse, e nel 1996 termin\u00f2 la carriera internazionale dopo 27 incontri.\nFu professionista nella \"franchise\" di Super Rugby dei Cats (oggi Lions).\nNel 1998 fu il fondatore della SARPA, associazione dei rugbisti professionisti sudafricani, dei quali fu il presidente fino al 2009, anno in cui pass\u00f2 l'incarico a Victor Matfield.\nRitiratosi nel 2000, \u00e8 anche attivo come commentatore sportivo e conferenziere."}
{"id": "3708012", "revid": "1305772", "url": "https://it.wikipedia.org/wiki?curid=3708012", "title": "Rifugio Mombarone", "text": "Il rifugio Mombarone \u00e8 un rifugio situato al confine tra i comuni biellesi di Graglia e di Donato, a breve distanza dalla vetta della Colma di Mombarone. a 2.312 metri di quota.\nCaratteristiche e informazioni.\nOltre al pernottamento (25 posti letto d'estate, locale invernale da 6 posti) il rifugio offre una cucina casalinga con ricette tradizionali e materie prime anche di propria produzione.\nAccessi.\nUno dei principali accessi al rifugio \u00e8 il sentiero B7 con partenza dal Colle San Carlo, a monte di Graglia. Tale percorso, molto panoramico, tocca dapprima l'Alpe Amburnero di Sopra, quindi il Bric Paglie e infine si snoda in gran parte sul versante Elvo fino al rifugio.\n\u00c8 anche possibile salire, sempre per sentiero, dal versante Lys (localit\u00e0 Santa Margherita di Lillianes), dal versante Dora Canavesana (localit\u00e0 Trovinasse, a monte di Settimo Vittone) nonch\u00e9 dal versante Viona, con partenza da San Giacomo di Andrate.\nAscensioni e traversate.\nOltre che per la salita alla Colma di Mombarone il rifugio \u00e8 un utile punto di appoggio per numerosi itinerari escursionistici che interessano il Canavese, il Biellese e la valle del Lys. Esso \u00e8 inoltre collocato lungo il percorso dell'Alta via delle Alpi Biellesi.\nSkyrunning.\nIl rifugio rappresenta il punto di arrivo per la corsa in montagna \"Santuario di Graglia - Rifugio Mombarone\" (9\u00a0km per 1.500 metri di dislivello positivo), giunta nel 2011 alla sua 35\u00aa edizione.\nAccanto all'edificio transita anche la gara \"Ivrea - Mombarone\", che termina invece sulla cima della Colma di Mombarone; si tratta di una delle competizioni podistiche pi\u00f9 dure e rinomate del Piemonte, con uno sviluppo di pi\u00f9 di 20\u00a0km ed un dislivello positivo di circa 2.100 metri."}
{"id": "3708016", "revid": "110327810", "url": "https://it.wikipedia.org/wiki?curid=3708016", "title": "Episodi di Welcome to the NHK", "text": "Questa \u00e8 la lista degli episodi dell'anime \"Welcome to the NHK\", tratto dall'omonimo romanzo di Tatsuhiko Takimoto."}
{"id": "3708022", "revid": "986213", "url": "https://it.wikipedia.org/wiki?curid=3708022", "title": "Albert de Mun", "text": "Biografia.\nLontano discendente di Helv\u00e9tius, si form\u00f2 all'\u00c9cole sp\u00e9ciale militaire de Saint-Cyr, partecip\u00f2 alla guerra franco-prussiana del 1870 come capitano di cavalleria, e fu fatto prigioniero. In Germania scopr\u00ec il movimento cattolico popolare, il partito della democrazia cristiana e la figura di Wilhelm Emmanuel von Ketteler, l'arcivescovo di Magonza iniziatore del cattolicesimo sociale.\nLiberato, partecip\u00f2 alla repressione della Comune di Parigi. Monarchico legittimista, fond\u00f2 nel 1872 con Ren\u00e9 de la Tour du Pin, F\u00e9lix de Roquefeuil-Cahuzac e Maurice Maignen i circoli operai cattolici e fu eletto nelle elezioni per il rinnovo dell'Assemblea Nazionale del febbraio 1876. Nel 1881 fu tra i fondatori della rivista \"L'Association catholique\".\nNel 1883, dopo la morte del conte di Chambord, non credendo pi\u00f9 alla possibilit\u00e0 di restaurare la monarchia dei Borboni, volle creare un partito cattolico, ma trov\u00f2 l'opposizione di Papa Leone XIII, e abbandon\u00f2 il progetto. Nel corso del dibattito sulla legge Waldeck-Rousseau, del marzo 1884, che autorizzava i sindacati, fece l'apologia delle corporazioni dell'\"Ancien R\u00e9gime\", n\u00e9 liberali, n\u00e9 socialisti.\nNel 1886 si oppose alla legge sull'esilio delle famiglie reali di Francia e fond\u00f2 l'\"Association catholique de la jeunesse fran\u00e7aise\". Fu sostenitore del generale Georges Boulanger e fu tra gli accusatori del maggiore Alfred Dreyfus e dello scrittore \u00c9mile Zola.\nDal 1892 si fece sostenitore della legittimit\u00e0 costituzionale della Repubblica, rompendo con i vecchi amici monarchici, e nelle elezioni del 1893 non fu rieletto. Con Jacques Piou fond\u00f2 il partito della Droite constitutionnelle e fu eletto all'Assemblea Nazionale nelle elezioni parziali del 21 gennaio 1894.\nIl 1\u00ba aprile 1897 fu eletto all'Acad\u00e9mie fran\u00e7aise. Nel 1901 fond\u00f2 con Jacques Piou l'Action Lib\u00e9rale Populaire, partito cattolico repubblicano, che si oppose alla legge di separazione tra Stato e Chiesa entrata in vigore in Francia nel 1905.\nDal 1910 si allontan\u00f2 dai dibattiti politici. Fu comunque favorevole all'aumento delle spese militari e quando scoppi\u00f2 la Prima guerra mondiale fond\u00f2 l'\"Opera dei confessori volontari\". Invitato da Poincar\u00e9 a Bordeaux, dove il governo si era trasferito, vi mor\u00ec improvvisamente il 6 ottobre 1914."}
{"id": "3708027", "revid": "648716", "url": "https://it.wikipedia.org/wiki?curid=3708027", "title": "Ornette!", "text": "Ornette! \u00e8 un album discografico del musicista free jazz Ornette Coleman, registrato per l'etichetta Atlantic Records un mese dopo l'epocale \"\", e pubblicato nel febbraio 1962 negli Stati Uniti. I curiosi titoli delle composizioni sull'album (solo le iniziali puntate di ogni parola) derivano dalle opere di Sigmund Freud."}
{"id": "3708030", "revid": "1369234", "url": "https://it.wikipedia.org/wiki?curid=3708030", "title": "Ullensaker/Kisa Idrettslag", "text": "L'Ullensaker/Kisa \u00e8 una societ\u00e0 calcistica norvegese con sede nella citt\u00e0 di Jessheim. Milita nella 2. divisjon, terza divisione del campionato norvegese.\nStoria.\nL'Ullensaker/Kisa gioc\u00f2 nella 2. divisjon dal 1999, andando anche vicino alla promozione nella 1. Divisjon in alcune occasioni. La squadra ben figur\u00f2 durante la Coppa di Norvegia 2009, riuscendo ad eliminare il Sandefjord (all'epoca nell'Eliteserien) nel secondo turno della competizione. Il club fu poi eliminato dal V\u00e5lerenga, al terzo turno.\nIl club vinse il gruppo 1 della 2. divisjon 2011, guadagnandosi la promozione in 1. divisjon.\nRosa.\n\"Rosa aggiornata al 15 agosto 2018.\""}
{"id": "3708042", "revid": "908728", "url": "https://it.wikipedia.org/wiki?curid=3708042", "title": "Brachimetatarsia", "text": "La brachimetatarsia o ipoplasia metatarsale \u00e8 una condizione in cui ci sono uno o pi\u00f9 metatarsi di lunghezza anormalmente breve. Questa condizione pu\u00f2 essere causata da un difetto congenito o pu\u00f2 essere una condizione acquisita (ad es. esiti di fratture). La forma congenita pi\u00f9 frequentemente coinvolge il quarto metatarso. Il trattamento di questa malattia avviene tramite diversi interventi chirurgici. \nEpidemiologia.\n\u00c8 dimostrato che la Brachimetatarsia avviene 25 volte pi\u00f9 frequentemente nelle donne che negli uomini, in un rapporto di 1 a 1820 e di 1 a 4586 rispettivamente."}
{"id": "3708044", "revid": "44181489", "url": "https://it.wikipedia.org/wiki?curid=3708044", "title": "Palamilone", "text": ""}
{"id": "3708056", "revid": "547034", "url": "https://it.wikipedia.org/wiki?curid=3708056", "title": "Wuld", "text": "Wuld, spesso francesizzato in Ould, \u00e8 la corruzione del termine arabo \"w\u0101lid\", che significa \"genitore\", \"padre\".\nNelle aree islamizzate del continente africano, che si estendono a sud del Marocco, fino al golfo di Guinea, il termine acquista pertanto l'esatto significato di \"ab\u016b \"e, come tale, \u00e8 quindi regolarmente impiegato nella locale onomastica."}
{"id": "3708058", "revid": "11959", "url": "https://it.wikipedia.org/wiki?curid=3708058", "title": "Ould", "text": ""}
{"id": "3708062", "revid": "336956", "url": "https://it.wikipedia.org/wiki?curid=3708062", "title": "MP 28", "text": ""}
{"id": "3708067", "revid": "339392", "url": "https://it.wikipedia.org/wiki?curid=3708067", "title": "UCLA Film and Television Archive", "text": ""}
{"id": "3708073", "revid": "962319", "url": "https://it.wikipedia.org/wiki?curid=3708073", "title": "Salone del libro di Parigi", "text": "Il Salone del libro di Parigi \u00e8 la pi\u00f9 importante manifestazione francese nel campo dell'editoria. Si svolge a Parigi una volta all'anno, nel mese di marzo.\n\u00c8 una delle pi\u00f9 importanti manifestazioni europee del settore (180.000 visitatori nel 2011), insieme con la Fiera del libro di Francoforte e il Salone internazionale del libro di Torino.\nIl salone \u00e8 aperto ai professionisti del settore e al pubblico e ha tra gli espositori grandi e piccoli editori e rappresentanti dell'industria editoriale.\n\u00c8 organizzato dal \"Syndicat national de l'\u00e9dition (SNE)\", mentre la logistica \u00e8 affidata alla societ\u00e0 \"Reed Expositions France\".\nLe altre principali fiere del libro in lingua francese sono la Fiera del libro del Qu\u00e9bec, la Fiera del libro di Beirut e la Fiera internazionale del libro e della stampa di Ginevra.\nSede.\nIl salone \u00e8 stato organizzato inizialmente al Grand Palais di Parigi e successivamente al Paris Expo Porte de Versailles.\nPaesi ospiti.\nEdizione 2010.\nNel 2010, in occasione della trentesima edizione, il salone ha reso omaggio agli scrittori francesi e stranieri, invitando 90 di loro.\nEdizione 2011.\nPer la trentunesima edizione, sono stati invitati i cinque paesi nordici Danimarca, Finlandia, Islanda, Norvegia e Svezia e gli scrittori Henning Mankell e Sofi Oksanen.\nBuenos Aires, la Capitale mondiale del libro, e una ventina di autori brasiliani hanno animato l'evento, insieme agli autori britannici Ian McEwan e Roger Jon Ellory.\n\u00c8 stato organizzato un forum per gli autori ed editori d'oltremare. Secondo gli organizzatori, i visitatori sono stati circa 180.000, nonostante il salone abbia avuto una durata di tre giorni, contro i cinque degli anni precedenti. Il presidente del salone Antoine Gallimard si \u00e8 dichiarato \"molto soddisfatto\" per un salone \"al tempo stesso popolare e professionale\"."}
{"id": "3708095", "revid": "599013", "url": "https://it.wikipedia.org/wiki?curid=3708095", "title": "Amy Herrig", "text": ""}
{"id": "3708096", "revid": "1543377", "url": "https://it.wikipedia.org/wiki?curid=3708096", "title": "Oldsmobile 98", "text": "La 98 (pronunciato \"ninety-eight\", cio\u00e8 \"novantotto\") \u00e8 stata un'autovettura full-size prodotta dalla Oldsmobile dal 1942 al 1996 in undici serie. \u00c8 anche conosciuta come Ninety-Eight, Custom Cruiser 98 e Futuramic 98, e fu la vettura pi\u00f9 rappresentativa, insieme alla 88, del marchio Oldsmobile.\nIl contesto.\nIl nome 98 comparve per la prima volta nel 1942. All'epoca la 98 si posizionava al top della gamma Oldsmobile, sopra la 66, la 68 e la 70. Esse furono in seguito sostituite dalla 88 che, insieme alla 98, continu\u00f2 ad essere prodotta fino agli anni novanta, rappresentando l'identificativo dell'alto di gamma Oldsmobile. La 98 fu poi sostituita dalla Aurora.\nLa General Motors svilupp\u00f2 un sistema di condivisione dei pannelli del corpo vettura tra i vari modelli dei suoi marchi, e ci\u00f2 fu applicato anche alla 98. In seguito per\u00f2, per il modello furono studiati dei pannelli dedicati, e che quindi non erano condivisi con altre vetture di altri marchi, come Buick e Cadillac. Inoltre, gli aggiornamenti della 98 non erano sincronizzati con quelli della 88 a met\u00e0 degli anni cinquanta.\nPer la 98 fu utilizzata una nomenclatura addizionale per distinguere le varie versioni, come \"L/S\" e \"Holiday\", e soprattutto \"98 Recency\", che divent\u00f2 sempre pi\u00f9 comune negli ultimi anni di commercializzazione del modello. La 98 condivideva il corpo vettura con la Buick Electra.\nEssendo al top della gamma Oldsmobile, la 98 aveva in dotazione molti sistemi tecnologicamente avanzati, come il \" Twilight Sentinel\", cio\u00e8 un dispositivo che, quando azionato dal conducente, attivava e disattivava automaticamente le luci anteriori e posteriori in base alla luminosit\u00e0 dell'ambiente circostante.\nLa Oldsmobile 90.\nLa 98 si altern\u00f2, negli anni quaranta, con la Oldsmobile 90. Quest'ultima venne prodotta nel 1940, nel 1941 e nel 1946, mentre la 98 fu commercializzata nel 1942 e dal 1947 in poi.\nLa 90 aveva inizialmente un passo di 3.150 mm ed era commercializzata in tre versioni, berlina quattro porte, coup\u00e9 due porte e phaeton due porte. All'inizio il motore disponibile era un otto cilindri a valvole laterali da 4.211 cm\u00b3 di cilindrata che erogava 110 CV di potenza a 3.200 giri al minuto. Nel 1941 fu aggiunto un sei cilindri in linea da 3.900\u00a0cm\u00b3 e 100 CV. Per il secondo anno di produzione non furono operati altri cambiamenti.\nNel 1942 fu invece commercializzata la 98, ed il motore a sei cilindri fu abbandonato. L'ultimo esemplare fabbricato prima della sospensione dovuta alla seconda guerra mondiale usc\u00ec dagli stabilimenti Oldsmobile il 5 febbraio 1942.\nLa produzione riprese il 15 ottobre 1945 con la 90, che possedeva ora un passo di 3.175\u00a0mm ed era offerta con il motore ad otto cilindri. La calandra era composta da quattro sezioni, mentre i paraurti si sviluppavano fino al passaruota.\nNel 1947 la 90 fu definitivamente sostituita dalla 98.\nLa prima serie.\nAlla fine degli anni trenta e negli anni quaranta, la Oldsmobile applicava alle proprie vetture una denominazione numerica. In precedenza, pi\u00f9 precisamente dal 1932 al 1938, erano presenti due modelli, la F-Serie e la L-Serie. La F-Serie montava un motore a sei cilindri in linea, mentre la L-Serie aveva installato un motore ad otto cilindri in linea. Nel 1939 la F-Serie fu rinominata 60, mentre la L-Serie fu rimpiazzata dalla 70 e dalla 80 che avevano installato, rispettivamente, un motore da sei ed otto cilindri in linea. Nel 1940 fu introdotto un corpo vettura pi\u00f9 grande, ed esso fu il solo ad essere mosso dal motore ad otto cilindri in linea. Per differenziarlo dalla precedente 80, il modello fu nominato 90. Le serie furono designate per la prima volta in quell'anno con il nome \"Special\" (al posto della serie 60), \"Dynamic\" (al posto della serie 70) e \"Custom\" (al posto della serie 90). Nel 1941, per ogni serie, furono offerti entrambi i motori. Nel 1942 la Oldsmobile tolse dal mercato il motore a sei cilindri in linea. Nello stesso anno fu commercializzata per la prima volta la 98, il cui passo venne aumentato a 3.175 mm (rispetto alla precedente 90), e le versioni phaeton e coup\u00e9 non furono pi\u00f9 offerte, anche se venne aggiunta alla gamma una berlina a due porte. La calandra, cromata e con barre orizzontali applicate a tutta la sua lunghezza, non era divisa in sezioni. Il motore era anteriore, mentre la trazione era posteriore. La 98 fu sostituita, dopo la ripresa della produzione automobilistica a seguito dell'interruzione dovuta alla seconda guerra mondiale, dalla 90. Nel 1947 quest'ultima fu sostituita definitivamente dalla 98, che aveva ora un passo pi\u00f9 lungo, pi\u00f9 precisamente 3.226\u00a0mm.\nLa seconda serie.\nNel 1948 fu eseguito un restyling, e la \"Custom Cruiser 98\" fu rinominata \"Futuramic 98\". L'anno seguente, alla nuova linea, si aggiunse un nuovo motore, il V8 \"Rocket\" da 5 L di cilindrata. Nel febbraio del 1949, molti mesi dopo l'introduzione del modello dell'anno precedente, la General Motors introdusse la versione hard-top, che fu la prima di questo tipo ad essere offerta come vettura di produzione di massa. Fu denominata \"Holiday\", e nell'anno del lancio fu un'esclusiva della serie 98. Disponibile in quattro colori speciali ed altrettante combinazioni a due colori, aveva un prezzo paragonabile a quello della cabriolet. Fu inoltre equipaggiata in maniera simile, con finestrini e sedili elettrici.\nSolo per il 1950, la 98 fu anche offerta in versione fastback, che fu chiamata \"Town Sedan\", Sempre nel 1950, la Oldsmobile non nomin\u00f2 pi\u00f9 le varie versioni della 98 aggiungendo un nome supplementare. Da questo anno fino al 1996 infatti il modello fu chiamato semplicemente \"98\".\nAnche in questa generazione il motore era anteriore, mentre la trazione era posteriore.\nLa terza serie.\nLa terza generazione era caratterizzata dall'avere un passo allungato a 3.200\u00a0mm. I motori disponibili erano due, entrambi V8. Il primo aveva una cilindrata di 5 L, mentre il secondo di 5,3 L. Nel 1954 furono aggiunte delle pinne posteriori. Vennero applicati, inoltre, delle vetrature panoramiche, ed alla cabriolet fu applicato il nome \"Fire Star\". Nel 1955 il paraurti anteriore fu spostato un po' pi\u00f9 in alto, dando cos\u00ec al modello un aspetto pi\u00f9 moderno. Nel 1956 rivista la calandra.\nAnche per questa generazione il motore era anteriore, mentre la trazione era posteriore.\nLa quarta serie.\nPer questa serie fu introdotto, nel 1957, un nuovo motore V8 da 6,1 L di cilindrata, che fu tolto dal mercato nel 1961. Nel 1957 fu rimpicciolito il paraurti anteriore e vennero ingrandite le pinne posteriori. L'anno seguente fu applicata una calandra pi\u00f9 ampia, ed i parafanghi posteriori furono ampliati ai lati con l'applicazione di parti cromate. Gli altri due motori offerti, entrambi V8, furono da 5,3 L e 6,5 L.\nAnche per questa serie il motore era anteriore, mentre la trazione era posteriore.\nLa quinta serie.\nNel 1959 la 98 fu oggetto di un profondo restyling. In particolare, vennero riviste le pinne posteriori, la calandra ed i fari, sia anteriori che posteriori. Il modello fu allungato, raggiungendo una lunghezza senza precedenti, cio\u00e8 5.664\u00a0mm. Nel 1960 vennero riviste nuovamente le pinne ed i fari anteriori. Nell'anno citato una Oldsmobile 98 venne utilizzata come safety car ad Indianapolis\nLa novit\u00e0 di questa serie fu che l'unico motore offerto fu il V8 \"Rocket\" da 6,5 L. Il design della vettura fu di Bill Mitchell. Il modello fu montato sul pianale C della General Motors.\nLa sesta serie.\nSolamente nel 1961 il modello fu denominato \"Classic 98\", anche se la letteratura si riferiva sempre alla vettura come \"Ninety-Eight\". Nell'anno in oggetto furono eliminate le pinne posteriori ed i finestrini panoramici. Sulla calandra venne applicata la dizione \"Oldsmobile\". L'unico motore disponibile fu il V8 \"Rocket\" da 6,5 L da 325\u00a0CV di potenza. Nel 1962 quest'ultima venne aumentata a 330\u00a0CV e fu applicata una calandra dal disegno pi\u00f9 semplice. Nel 1963 quest'ultima venne ridisegnata insieme ai fari, sia anteriori che posteriori. Il 1964 vide pochi cambiamenti, tranne per le ruote posteriori, la cui parte superiore era ora coperta dalla carrozzeria.\nQuesta generazione di 98 era montata sul pianale C della General Motors. Aveva il motore montato anteriormente, mentre la trazione era posteriore.\nMalcolm X possedette una Oldsmobile 98 quattro porte hard-top di colore nero del 1963. Pu\u00f2 essere vista presso il Malcolm X College a Chicago.\nLa settima serie.\nLa 98 del 1965 ebbe in dotazione, come tutte le Vetture Full-Size della Oldsmobile, un corpo vettura completamente nuovo. Quest'ultimo era ancora montato sul pianale C della General Motors, che condivideva con la Cadillac. La 98 si differenziava quindi dalla 88, che era installata sul pianale B della General Motors. Nonostante questo, possedeva molte caratteristiche estetiche che si trovavano sulla 88, anche se aveva linee pi\u00f9 squadrate. Sempre nel 1965 fu introdotta la \"98 Luxury Sedan\", che aveva in dotazione interni piuttosto lussuosi, insieme ad altre comodit\u00e0 che non si potevano trovare sulle altre 98, come i vetri e di sedili elettrici. Molte \"98 LS\" possedevano il tettuccio in vinile, anche se era offerto in un unico colore, nero. Una nuova trasmissione automatica a tre rapporti \"Turbo Hydra-Matic\" con convertitore di coppia sostitu\u00ec il cambio \"Roto Hydramatic\", che era offerto dall Oldsmobile dal 1961. Oltre alla trasmissione ed al corpo vettura, anche il motore fu nuovo nel 1965. Esso era il \"Super Rocket\" V8 da 7 L di cilindrata, che era pi\u00f9 potente e pi\u00f9 efficiente del propulsore da 6,5 L precedentemente usato, oltre ad essere pi\u00f9 leggero come massa nonostante la cilindrata maggiore. L'unico motore offerto nel 1965 fu il propulsore citato, che era conosciuto come \"Ultra High Compression\", aveva un carburatore a quadruplo corpo ed erogava 360 CV di potenza. Fu l'ultimo anno in cui venne offerta una Oldsmobile 98 con cambio manuale.\nNel 1966 fu rivista la parte frontale, che venne disegnata pi\u00f9 sagomata. Nello stesso anno la potenza del motore fu aumentata a 365 CV. Nel 1967 fu ridisegnata la calandra ed i fanali anteriori.\nNel 1968 fu aggiornata nuovamente la calandra e fu aggiunto tra i motori offerti un propulsore da 7,4 L. La potenza erogata era per\u00f2 la stessa di quella sviluppata dal motore da 7 L, cio\u00e8 365 CV.\nLa 98 era conosciuta per essere una vettura lussuosa, confortevole e ben progettata, ed il 1969 non fu un'eccezione. Con una lunghezza di 5.700 mm, un'altezza di 1.392\u00a0mm ed una larghezza di 2.032\u00a0mm, la 98 continuava ad essere il modello pi\u00f9 grande offerto dalla Oldsmobile. Nuovi per questo anno furono il pannello strumenti incassato ed imbottito, il bloccasterzo, le luci di cortesia, e l'installazione di cinture di sicurezza e poggiatesta particolarmente imbottiti.\nFurono di dotazione standard la trasmissione \"Turbo Hydra-Matic 400\", il servosterzo, il servofreno, i freni idraulici, i vetri elettrici, i sedili sportivi ed a comando elettrico, il sedile anteriore imbottito con schiuma, un volante speciale, l'orologio digitale ed i copricerchi. Erano disponibili come \"optional\" il volante regolabile in altezza e profondit\u00e0, l'aria condizionata automatica \"Comfortron\", il parabrezza con vetro oscurato, i sedili elettrici a sei posizioni, i sedili anteriori separati con controlli indipendenti, lo sportello del serbatoio azionabile elettricamente, i vetri elettrici, la chiusura centralizzata, i freni anteriori a disco, la radio AM-FM, gli altoparlanti posteriori, lo stereo a cassette, l'antenna azionabile elettricamente, il paracolpi sulle portiere, il regolatore di velocit\u00e0, lo specchietto esterno regolabile elettricamente ed il tetto in vinile.\nLe Oldsmobile 98 del 1969 furono le uniche ad avere un prolungamento sul cofano motore. Dopo avere ricevuto delle lamentele da parte dei concessionari, la Oldsmobile tolse questa particolarit\u00e0, tornando ad un cofano dalla linea pi\u00f9 convenzionale.\nNel 1970 non ci furono cambiamenti di rilievo.\nTra il 1965 ed il 1975 la Oldsmobile commission\u00f2 alla Cotner-Bevington delle vetture speciali che sia basavano sul telaio della 98, pi\u00f9 precisamente ambulanze e carri funebri. Negli anni sessanta (1968), l'unica Oldsmobile della categoria summenzionata fu una piccola Toronado, che era conosciuta come \"AQC Jetway 707\".\nAnche questa serie di Oldsmobile 98 era montata sul pianale C della General Motors. Le trasmissioni offerte furono due, entrambe a tre rapporti. Una era manuale, l'altra automatica. Il motore era anteriore, mentre la trazione era posteriore. Il passo fu di 3.200 mm dal 1965 al 1968, e 3.226\u00a0mm dal 1969 al 1970.\nL'ottava serie.\nIl passo di questa serie rimase immutato rispetto a quello dell'anno precedente. Dal 1971 al 1976 la 98 fu molto simile alla 88, eccetto che per le pinne in stile Cadillac che caratterizzavano la prima. L'unico motore disponibile fu il V8 \"Rocket\" da 7,5 L di cilindrata, che sviluppava 340 CV di potenza. Esso poteva funzionare sia con benzina senza piombo, sia con carburante contenente un alto o basso titolo di questo composto. Ci\u00f2 fu possibile perch\u00e9 la General Motors progett\u00f2 dei motori che sarebbero dovuti essere adatti per la marmitta catalitica, che venne installata a partire dal 1975 e richiedeva, appunto, benzina senza piombo.\nNonostante ci\u00f2, alcune 98 del 1975 e del 1976 furono esentate da questo obbligo del catalizzatore e ricevettero una deroga dalla coercizione di usare benzina senza piombo. I V8 vennero progressivamente depotenziati, e la produzione si alline\u00f2 alle pi\u00f9 stringenti normative antinquinamento.\nLe 98 prodotte dal 1974 al 1976 furono le Oldsmobile pi\u00f9 grandi mai costruite. Sui modelli di questi anni vennero montati paraurti, sia anteriori che posteriori, che assorbivano colpi fino ad 8 km/h di velocit\u00e0. Compresi questi ultimi, la lunghezza della vettura era infatti di 5.898 mm.\nNelle 98 del 1971 vennero installate delle feritoie di ventilazione sul serbatoio che si trovavano anche, tra l'altro, su altri modelli General Motors dello stesso anno. Le feritoie vennero spostate nell'anno successivo sugli stipiti delle portiere, dove rimasero fino al 1976.\nLe Oldsmobile prodotte dal 1974 al 1976 (oltre le 88 fabbricate nello stesso periodo, le Toronado, le Buick LeSabre, le Buick Electra e le Buick Park Avenue) furono tra le prime vetture statunitensi ad offrire come \"optional\" l'air bag. Solamente pochi esemplari ne vennero per\u00f2 provvisti. L'alto prezzo (700 dollari) ed il sistema di azionamento ancora da ottimizzare ne limitarono infatti la diffusione.\nAnche questa serie di 98 fu installata sul pianale C della General Motor. Il motore era anteriore, mentre la trazione era posteriore. La trasmissione offerta era solo una, l'automatica \"Turbo-Hydramatic TH-400\" a tre rapporti. Le vetture vennero prodotte a Lansing ed a Linden.\nLe dimensioni della vettura variavano in base agli anni di produzione. La lunghezza fu di 5.743 mm nel 1971, 5.786\u00a0mm nel 1972, 5.850\u00a0mm nel 1973 e 5.898\u00a0mm dal 1974 al 1976. La larghezza fu invece di 2.007\u00a0mm nel 1971, 2.022\u00a0mm dal 1972 al 1973, 2.027\u00a0mm dal 1974 al 1975 e 2.032\u00a0mm nel 1976. L'altezza, infine, fu di 1.387\u00a0mm dal 1971 al 1972, 1.389\u00a0mm nel 1973, 1.377\u00a0mm dal 1974 al 1975 e 1.389\u00a0mm nel 1976.\nLa 98 Regency.\nNel 1972 fu introdotta una versione in edizione limitata della 98, la \"Recency\", che fu prodotta per commemorare il 75\u00ba anniversario di fondazione della Oldsmobile. Ogni \"98 Recency\" possedeva degli interni speciali, un rivestimento in velluto nero ad effetto cuscino e il divanetto posteriore frazionabile elettricamente. Era anche disponibile una verniciatura esclusiva color oro, un orologio dal design speciale ed un emblema bianco della Oldsmobile su fondo dorato. Ogni acquirente della \"98 Regency\" del 1972 ricevette un portachiavi in argento con placca distintiva in regalo. Il totale vennero fabbricati 2.650 esemplari della \"98 Recency\" 75\u00ba anniversario, tutti quattro porte hard-top\nNel 1973 le \"Recency\" rimasero in gamma, ponendosi appena sopra la \"LS\". L'allestimento \"Recency\" rimase disponibile fino al 1996, quando divent\u00f2 un modello a s\u00e9 stante.\nLa nona serie.\nNel 1977 la 98 fu completamente rivista e venne rimpicciolita, subendo quindi la medesima sorte della 88. La nuova serie pesava ora 1800\u00a0kg, quindi 300\u00a0kg in meno della generazione precedente, anche se lo spazio per la testa e per le gambe dei passeggeri posteriori aument\u00f2 rispetto ai modelli del 1976. Il motore \"Rocket\" V8 da 7,5 L di cilindrata fu sostituito da un propulsore sempre V8 ma da 6,6 L. Il motore montato di serie fu un V8 Oldsmobile da 5,7 L, la cui versione Diesel fu introdotta nel 1978. All'inizio del 1979, la produzione della 98 divenne esclusiva dello stabilimento di Lansing poich\u00e9 quello di Linden fu riorganizzato per fabbricare veicoli General Motors che si basavano sul pianale tipo E. La 98 nona serie, infatti, era ancora costruita sulla piattaforma C.\nLe differenze tra le dimensioni delle 98 costruite nel 1974 ed il 1977 furono:\nLa versione base \"LS\" era disponibile solamente con carrozzeria tipo berlina, mentre la \"Recency\" disponeva di due versioni, coup\u00e9 e berlina. Nel 1981 venne introdotto il nuovo motore V6 Buick da 4,1 L di cilindrata, che fu offerto di serie, insieme alla trasmissione automatica a quattro rapporti \"THM200-4R\". L'altro motore disponibile fu l'Oldsmobile V8 da 5 L, mentre le altre trasmissioni offerte furono le automatiche \"TH-350\" e \"TH-400\", entrambe a tre rapporti. La nuova versione \"Regency Brougham\" venne introdotta nel 1982. Questo modello aveva sedili imbottiti in morbido velluto con emblemi ricamati, tappetini in pile e luci di cortesia sui montanti centrali. La versione \"LS\" fu tolta di mercato. Nel 1983 al modello fu installata una nuova calandra, e questa fu l'unica modifica al modello. Il paraurti omologato per urti fino a 8\u00a0km/h fu eliminato nel 1984 con l'intento di diminuire il peso della vettura. Il mangianastri Stereo8 non fu pi\u00f9 disponibile come \"optional\".\nLa produzione di questa serie termin\u00f2 nel marzo del 1984, e gli ultimi esemplari di questa generazione vennero venduti in contemporanea a quelli della serie successiva. La denominazione dei pianali della General Motors sub\u00ec una modifica: per i modelli a trazione posteriore in arrivo la piattaforma fu rinominata D, mentre per le nuove vetture a trazione anteriore il pianale fu chiamato C (che era la vecchia denominazione dei modelli a trazione posteriore).\nAnche questa generazione di 98 aveva il motore montato anteriormente e la trazione posteriore\nLa decima serie.\nNel 1984 la trazione della Oldsmobile 98 divent\u00f2 da posteriore, che caratterizzava tutte le serie precedenti del modello, ad anteriore. La commercializzazione della decima serie della 98 inizi\u00f2 nell'aprile del 1984. Per il primo anno, il motore V6 Buick da 3 L di cilindrata fu offerto di serie. I propulsori disponibili come \"optional\" furono il V6 Buick da 3,8 L ed il V6 Oldsmobile Diesel da 4,3 L. Quest'ultimo ed il motore da 3 L vennero tolti dal listino nel 1986.\nNel 1987, alla 98 fu installata una nuova calandra ed i lavacristalli. Nello stesso anno, venne introdotta la berlina \"Touring Sedan\", di prestazioni pi\u00f9 brillanti, ma venne ritirata dal mercato la coup\u00e9. La \"Touring Sedan\" aveva anche i sedili in pelle, un computer di bordo (solo dal 1988 al 1990), sospensioni sportive \"FE3\", serbatoio a chiusura automatica, inserti in radica di noce, leva del cambio sul tunnel centrale e ruote in lega da 16 pollici (disponibili per\u00f2 dal 1988).\nNel 1986 e nel 1987 fu offerto il pacchetto \"Grande\", che comprendeva dei fanali anteriori compositi ed un pannello posteriore specifico (solo nel 1986), oltre che sedili in pelle e plancia con antifurto a combinazione.\nNel 1989 fu cambiata nuovamente la calandra e venne offerto l'airbag lato guidatore, anche se le 98 ordinate con quest'ultimo \"optional\" furono poche. L'apertura senza chiave fu disponibile dal 1990 e, sempre da quest'anno, le Oldsmobile 98 raggiunsero, dopo anni di studio, un'eccellente ottimizzazione meccanica. Esse, ad esempio, avevano un nuovo contralbero di equilibratura e ci fu l'incremento di potenza del motore rispetto ai modelli del 1984, che erano troppo poco brillanti. Altri equipaggiamenti che vennero introdotti nel 1990 furono il dispositivo \"Twilight Sentinel\", che accendeva e spegneva i fanali in base alle condizioni di luminosit\u00e0 esterne ed il computer di bordo con monitor. Quest'ultimo era chiamato \"Driver Information System\".\nLe dimensioni furono in funzione degli anni di produzione. Dal 1987 al 1988 la lunghezza, la larghezza e l'altezza furono, rispettivamente, 4.989\u00a0mm, 1.839\u00a0mm, e 1.392\u00a0mm, mentre dal 1989 al 1990, 4.986\u00a0mm, 1.844\u00a0mm e 1.400\u00a0mm.\nQuesta serie di Oldsmobile 98 venne montata sul pianale C della General Motors. Il motore era anteriore, mentre la trazione era anteriore. L'unica trasmissione offerta era un cambio automatico a quattro rapporti.\nI motori disponibili furono:\nL'undicesima serie.\nL'ultima serie della 98 arrivo quasi 50 anni dopo il suo lancio (1942). L'aggiunta di minigonne sottoporta, una pi\u00f9 larga coda, un pi\u00f9 basso muso ed una calandra divisa in due con gruppi ottici anteriori avvolgenti, diedero alla 98 un aspetto esteriore pi\u00f9 particolare rispetto alle generazioni precedenti. I progettisti della 98 crearono una vettura con caratteristiche relativamente lussuose che si distingueva dalle vetture berline simili della Buick e della Pontiac. L'ultima serie della 98 vide il suo ultimo anno di produzione nel 1996.\nSebbene il passo fu inalterato rispetto a quello della serie precedente, la lunghezza totale fu aumentata di oltre 229 mm. Negli anni i nomi degli allestimenti cambiarono, ma l'ultima generazione di 98 fu disponibile in due versioni principali, la lussuosa \"Regency\" e la \"Touring\", di prestazioni brillanti. Nell'allestimento \"Regency\" era compresa una versione da 6 posti con interni in pelle o velluto, la leva del cambio montato sul piantone dello sterzo e il motore V6 Buick da 3,8 L di cilindrata e 170 CV di potenza. La versione \"Touring\" invece comprendeva delle sospensioni \"FE3\", una versione sovralimentata del motore della \"Regency\" che erogava 205 CV, delle ruote da 16 pollici ed i 5 sedili rivestiti in pelle dalla Lear Corporation.\nCon l'introduzione della Aurora nel 1994, la 98 fu tolta di produzione nel 1996, con l'ultima vettura che usc\u00ec dalle catene di montaggio il 31 maggio. Per riempire il vuoto lasciato, vennero introdotte due nuove versioni della 88, la \"Regency\" e la \"LSS\". La sportiva \"LSS\" montava dei parafanghi anteriori in acciaio, mentre la pi\u00f9 tradizionale \"Regency\" aveva installati dei parafanghi compositi che eredit\u00f2 dalla 98 del 1996. Nel biennio 1997-1998 la \"LSS\" fu venduta meglio rispetto alla \"Regency\".\nI motori offerti furono:\nI livelli di allestimento offerti furono:\nLa lunghezza cambiava in base al livello di allestimento. La \"Touring\" era lunga 5.227\u00a0mm, mentre le altre versioni erano lunghe 5.225\u00a0mm.\nAnche questa serie di 98 era montata sul pianale C della General Motors. Il motore era montato anteriormente, e la trazione era anteriore. Era disponibile un solo tipo di trasmissione, automatica a quattro rapporti. Questa generazione di 98 fu assemblata a Lake Orion, nel Michigan."}
{"id": "3708102", "revid": "182396", "url": "https://it.wikipedia.org/wiki?curid=3708102", "title": "Proconsul provinciae", "text": ""}
{"id": "3708103", "revid": "2153076", "url": "https://it.wikipedia.org/wiki?curid=3708103", "title": "The Essential Barbra Streisand", "text": "The Essential Barbra Streisand \u00e8 un album raccolta di Barbra Streisand pubblicato dalla Columbia nel 2002."}
{"id": "3708110", "revid": "1543377", "url": "https://it.wikipedia.org/wiki?curid=3708110", "title": "Acquedotto di Eupalino", "text": "L'acquedotto o tunnel di Eupalino (), sull'isola di Samo, in Grecia, \u00e8 un'opera idraulica in galleria che si sviluppa per una lunghezza di 1036\u00a0m, costruita nel VI secolo a. C. con funzioni di acquedotto. \u00c8 il secondo esempio storico che si conosce di galleria scavata da entrambe le estremit\u00e0 (, \"che ha due aperture\"), e la prima a essere realizzata con un approccio basato sulla geometria. Nel ventunesimo secolo \u00e8 diventato una popolare attrazione turistica.\nQuadro storico.\nNel VI secolo a.C. Samo era sotto il potere del famoso tiranno Policrate. Durante il suo dominio, due squadre, che lavoravano sotto la direzione dell'architetto Eupalino di Megara, scavarono una galleria attraverso il monte Kastro e costruirono un acquedotto per rifornire di acqua corrente l'antica capitale dell'isola di Samo (ora chiamata Pythagoreion). Si trattava di un'opera di difesa di estrema importanza, poich\u00e9 il fatto che l'acquedotto fosse sotterraneo non poteva essere facilmente individuato da un nemico che, altrimenti, avrebbe potuto tagliarlo e interrompere l'afflusso d'acqua.\nL'acquedotto di Eupalino fu utilizzato per un migliaio di anni, come dimostrato dalle testimonianze archeologiche. Fu riscoperto nel 1882-1884 ed \u00e8 stato aperto ai visitatori.\nIl testo di Erodoto.\nL'acquedotto di Eupalino, \u00e8 citato da Erodoto, senza il cui testo non sarebbe stato scoperto:\nDescrizione.\nLa galleria captava l'acqua da una sorgente interna, che era stata coperta e quindi nascosta ai nemici. Un canale sotterraneo, scandito da pozzetti per l'ispezione periodica, si snoda lungo la collina fino alla bocca settentrionale del tunnel. Un canale simile, nascosto e sepolto appena sotto la superficie del terreno, conduce dall'uscita meridionale verso est, nella citt\u00e0 di Pythagoreion.\nNella montagna stessa, l'acqua scorreva, dentro tubature, in un canale separato a diversi metri sotto il canale di accesso umano, collegato da passaggi verticali o da trincee.\nLa met\u00e0 meridionale della galleria \u00e8 stata scavata con una dimensione maggiore di quella settentrionale, che a tratti \u00e8 larga appena per essere attraversata con difficolt\u00e0 da una persona, e ha un tetto a capanna fatto di lastre di pietra, per prevenire frane. Lo scavo della met\u00e0 meridionale, al contrario, era stata agevolato dal fatto di attraversare uno strato di roccia pi\u00f9 stabile.\nLe due mezze gallerie seguono due percorsi contrapposti che si incontrano con un angolo a gomito, una tecnica che fu adottata per evitare che i due tunnel, correndo paralleli, non si incrociassero.\nTecniche di rilevamento.\nIl metodo utilizzato da Eupalino per permettere ai due gruppi di incontrarsi nel mezzo della montagna \u00e8 documentata da Hermann J. Kienast e altri ricercatori. Nel pianificare lo scavo, Eupalino us\u00f2 principi ben noti di geometria, che sarebbero stati codificati negli \"Elementi\" di Euclide secoli pi\u00f9 tardi. Con una lunghezza di 1.036 metri, l'acquedotto sotterraneo di Eupalino \u00e8 famoso oggi come uno dei capolavori di ingegneria antica.\nEupalino era consapevole che errori nella misurazione avrebbero potuto fargli perdere il punto d'incontro delle due squadre, con possibile deviazione sia in orizzontale sia in verticale. Ha quindi fatto uso delle seguenti tecniche.\nPiano orizzontale.\nDal momento che due linee che corrono parallele non si incontrano, Eupalino sapeva che un errore di oltre due metri in orizzontale gli avrebbe fatto mancare il punto d'incontro (la sezione della perforazione era di circa 1,8 per 1,8 m). Dopo aver calcolato la posizione prevista del punto di intersezione, cambi\u00f2 la direzione di entrambe le gallerie, come mostrato nel disegno (una a sinistra e l'altro a destra), garantendo cos\u00ec un punto di passaggio, che altrimenti sarebbe mancato se le gallerie fossero state parallele e distanti.\nPiano verticale.\nAllo stesso modo, c'era una possibilit\u00e0 teorica di deviazioni in senso verticale. Anche se le sue misure, di fatto, si sarebbero rivelate molto accurate, tuttavia per Eupalino era inaccettabile correre il rischio di un insuccesso. Per aumentare la probabilit\u00e0 di incontro tra i due tunnel, alz\u00f2 l'altezza delle due gallerie. In quella settentrionale mantenne il pavimento orizzontale e aument\u00f2 l'altezza del soffitto, mentre nel tunnel meridionale, mantenne il tetto orizzontale e abbass\u00f2 il livello del pavimento. Queste sue precauzioni in senso verticale si rivelarono non necessarie, dato che le misurazioni mostrano che nello scavo non c'era praticamente stato alcun errore: Kienast riporta una differenza nell'apertura verticale dei tunnel di soli quattro centimetri."}
{"id": "3708115", "revid": "287204", "url": "https://it.wikipedia.org/wiki?curid=3708115", "title": "Immortal (album)", "text": ""}
{"id": "3708118", "revid": "1494169", "url": "https://it.wikipedia.org/wiki?curid=3708118", "title": "Eupalino", "text": ""}
{"id": "3708121", "revid": "126257", "url": "https://it.wikipedia.org/wiki?curid=3708121", "title": "Oldsmobile Ninety-Eight", "text": ""}
{"id": "3708125", "revid": "126257", "url": "https://it.wikipedia.org/wiki?curid=3708125", "title": "Oldsmobile Ninety Eight", "text": ""}
{"id": "3708131", "revid": "679420", "url": "https://it.wikipedia.org/wiki?curid=3708131", "title": "Sindrome di Morton", "text": ""}
{"id": "3708132", "revid": "126257", "url": "https://it.wikipedia.org/wiki?curid=3708132", "title": "Oldsmobile 90", "text": ""}
{"id": "3708136", "revid": "59912", "url": "https://it.wikipedia.org/wiki?curid=3708136", "title": "Isola Nightingale", "text": "L'isola Nightingale \u00e8 un'isola dell'Oceano Atlantico meridionale, di quasi 3\u00a0km\u00b2 di superficie, facente parte del gruppo di isole di Tristan da Cunha. \u00c8 amministrata dal Regno Unito in quanto compresa nei Territori britannici d'oltremare.\nL'isola Nightingale fa parte delle isole Nightingale, che comprendono anche gli isolotti minori Isola Middle e Isola Stoltenhoff. Sono tutti e tre disabitati, ma regolarmente visitati per finalit\u00e0 scientifiche e ricerca.\nGeografia.\nNightingale ha due sommit\u00e0 nella zona settentrionale. Una raggiunge 337\u00a0m di altitudine e l'altra 293\u00a0m. Il resto dell'isola \u00e8 circondato da scogliere, che sono tuttavia molto pi\u00f9 basse di quelle che circondano la vicina Isola Inaccessibile, che dista circa 16\u00a0km ed ha scogliere alte circa 300\u00a0m. Pertanto l'accesso umano \u00e8 molto pi\u00f9 facile sull'isola Nightingale, sebbene grandi quantit\u00e0 di kelp (una tipologia di alga) circondino l'isola, rendendo difficile l'ancoraggio delle navi col brutto tempo.\nStoria.\nNightingale fu scoperta insieme a Tristan da Cunha e l'Isola Inaccessibile nel 1506 da Trist\u00e3o da Cunha.\nNel diciassettesimo e nel diciottesimo secolo, il governo olandese, il governo francese e la Compagnia britannica delle Indie orientali presero in considerazione la presa di possesso di Nightingale, ma rinunciarono per la scarsit\u00e0 di punti di sbarco.\nNel 1656, la nave galeota \"Nachtglas\", che pass\u00f2 anche per l'Isola Inaccessibile, approd\u00f2 a Nightingale. Nightingale fu originariamente chiamata \"Gebroken Eyland\" (L'isola spaccata), ma fu in seguito rinominata in omaggio a Gamaliel Nightingale, che la esplor\u00f2 nel 1760.\nNel 1767, le piccole isole Stoltenhoff e Middle furono scoperte dal capitano francese D'Escheverry.\nSi raccontava che a Nightingale fosse nascosto un bottino di pirati. Il capitano John Thomas, in una spedizione nel sud dell'Atlantico, avrebbe lasciato un tesoro in dobloni spagnoli e pezzi da otto nelle grotte di Nightingale per tenerli al sicuro. Tuttavia, anche se fosse vero, il recupero di tale tesoro non \u00e8 mai stato confermato.\nNel 1811, il pirata americano Jonathan Lambert rivendic\u00f2 il possesso di Tristan da Cunha e delle isole vicine. Voleva chiamare l'isola Inaccessibile \"Pinsard Island\", e Nightingale \"Lavel Island\". Riusc\u00ec ad ottenerle, ma mor\u00ec meno di un anno dopo.\nNel 1961 un'eruzione su Tristan da Cunha ne costrinse gli abitanti ad evacuare verso Nightingale. Si trasferirono poi nel Regno Unito, per poi tornare a Tristan nel 1963.\nSu Nightingale sono in corso grandi sforzi per la conservazione della natura. I precedenti rifugi degli operatori di questo programma di conservazione furono profondamente danneggiati durante una tempesta prodotta da un ciclone extra-tropicale nel 2001 che si dice includesse venti con velocit\u00e0 fino a 120 mph. Il Regno Unito ha stabilito un fondo per la conservazione di Nightingale per gli anni 2004-2006.\nIl disastro petrolifero del 2011.\nIl 16 marzo 2011 poco prima dell'alba, la nave cargo battente bandiera maltese MS \"Oliva\" si aren\u00f2 a Spinners Point, nella spiaggia nord-ovest dell'isola. La nave conteneva 1.500 tonnellate di petrolio e un carico di 60.000 tonnellate di fagioli di soia. La perdita di petrolio minacci\u00f2 oltre 200\u00a0000 pinguini e numerosi altri uccelli marini che popolano le isole Nightingale e Middle Island. \nOltre al danno provocato dalla fuoriuscita di greggio, in un primo tempo si temeva che i ratti presenti sulla nave potessero in qualche modo raggiungere la riva e distruggere le nidiate predandone le uova. Essendo l'isola Nightingale disabitata e priva di acqua potabile, gli uccelli marini vennero trasportati sull'isola di Tristan da Cunha per essere puliti. Il capitano greco e i suoi 21 uomini filippini rimasero ad Edinburgh of the Seven Seas, ad assistere gli abitanti dell'isola nel loro lavoro.\nFauna.\nL'isola Nightingale \u00e8 rinomata come habitat ideale per vari tipi di uccelli marini; pi\u00f9 di un milione di uccelli vi si nutrono infatti, tra cui la Berta dell'Atlantico \u00e8 la specie pi\u00f9 numerosa. Ci sono quattro zone umide sull'isola, ognuna delle quali contiene centinaia di esemplari di albatro beccogiallo dell'Atlantico. Cos\u00ec come l'Isola Inaccessibile, Nightingale ospita una colonia di pinguini saltarocce (precisamente la sottospecie moseleyi), che \u00e8 ora una specie a rischio.\nTurismo.\nMentre l'Isola Inaccessibile e l'isola Gough sono zone protette e non vi \u00e8 permesso il turismo, \u00e8 invece possibile visitare Nightingale.\nChi non risiede a Tristan da Cunha pu\u00f2 recarsi a Nightingale soltanto con una guida di Tristan. Parte dei soldi per le guide turistiche sono destinati al programma di conservazione dell'isola. Una volta all'anno, registi e giornalisti sono autorizzati a lavorare sull'isola."}
{"id": "3708144", "revid": "300067", "url": "https://it.wikipedia.org/wiki?curid=3708144", "title": "Sylvia Crawley", "text": ""}
{"id": "3708145", "revid": "287204", "url": "https://it.wikipedia.org/wiki?curid=3708145", "title": "Norgesmesterskapet 1902", "text": "La Norgesmesterskapet 1902 fu la prima edizione della coppa norvegese. Il torneo era a inviti e solo cinque squadre parteciparono al torneo."}
{"id": "3708152", "revid": "1573940", "url": "https://it.wikipedia.org/wiki?curid=3708152", "title": "Colletes", "text": "Colletes \u00e8 un genere di insetti imenotteri apoidei. \u00c8 il genere tipo della famiglia Colletidae.\nDescrizione.\nSono apoidei a ligula corta, di dimensioni medio-piccole (lunghezza 5\u201315\u00a0mm), che presentano una fitta peluria che ricopre il corpo, di colore dorato chiaro o bianco.\nDistribuzione e habitat.\nIl genere ha un areale olartico; assieme al genere \"Hylaeus\" \u00e8 l'unico altro genere della famiglia Colletidae presente in Europa.\nBiologia.\nSono api solitarie che scavano il loro nido nella sabbia. Le singole celle vengono impermeabilizzate grazie all'applicazione di una secrezione che, seccando, assume una consistenza membranosa. Spesso mostrano comportamenti comunitari, con pi\u00f9 femmine che costruiscono i nidi l'uno vicino all'altro, occupandosi per\u00f2 ciascuna della propria prole.\nEcologia.\nGli insetti del genere \"Colletes\" sono frequentemente chiamati in causa quali insetti impollinatori di orchidee del genere \"Ophrys\". Tale relazione \u00e8 legata ad una somiglianza chimica tra le secrezioni cefaliche di questi insetti e alcune sostanze volatili prodotte dalle specie del genere \"Ophrys\".\nTassonomia.\nComprende oltre 400 specie:\nIn Europa sono presenti le seguenti specie:"}
{"id": "3708153", "revid": "767487", "url": "https://it.wikipedia.org/wiki?curid=3708153", "title": "Michelle Marciniak", "text": ""}
{"id": "3708160", "revid": "216537", "url": "https://it.wikipedia.org/wiki?curid=3708160", "title": "Campionato mondiale enduro", "text": ""}
{"id": "3708161", "revid": "599013", "url": "https://it.wikipedia.org/wiki?curid=3708161", "title": "DeMya Walker", "text": "Statistiche.\n\"Dati aggiornati all'8 aprile 2012\""}
{"id": "3708163", "revid": "300067", "url": "https://it.wikipedia.org/wiki?curid=3708163", "title": "Demya Walker", "text": ""}
{"id": "3708164", "revid": "72396", "url": "https://it.wikipedia.org/wiki?curid=3708164", "title": "Kent Beck", "text": "\u00c8 stato uno dei 17 firmatari originali del Manifesto Agile nel 2001.\nLaureato in informatica all'Universit\u00e0 dell'Oregon, \u00e8 stato un pioniere dei design pattern e dell'applicazione commerciale di Smalltalk. Assieme a Ward Cunningham ha proposto le carte di Class Responsibility Collaboration, mentre con Erich Gamma ha creato il principale framework di unit testing per Java, JUnit.\nDal 2011 al 2018 ha lavorato come Techinical Coach all'interno di Facebook. Dal 2019 lavora per Gusto, dove ricopre il ruolo di capo istruttore dei team ingegneristici che sviluppano sistemi di gestione delle retribuzioni per le piccole imprese."}
{"id": "3708168", "revid": "123082174", "url": "https://it.wikipedia.org/wiki?curid=3708168", "title": "Claridade", "text": "Claridade \u00e8 stata una rivista storica capoverdiana nata nel 1936.\nHa avuto il merito di unire gli intellettuali capoverdiani. Con questa rivista \u00e8 nata la letteratura capoverdiana.\nStoria.\nSedotti dall'argomento capoverdiano, a Capo Verde nel 1936 cinque giovani intellettuali capoverdiani, Baltasar Lopes, Manuel Lopes, Jorge Barbosa, Jaime de Figueiredo e Jo\u00e3o Lopes, iniziando questo cammino, si sforzarono di produrre una pubblicazione non solo rivolta alla realt\u00e0 dell'arcipelago ma frutto dell'arcipelago stesso, non solo in grado di alimentare le giovani menti, ma capace di mostrarsi in tutta la sua interezza al mondo esterno.\nClaridade accese il faro e molti intellettuali, successivamente, facendosi illuminare la rotta da essa, arrivarono in diversi altri porti letterari. Altri autori, altre riviste seguirono il suo spirito \u201crivoluzionario\u201d, continuando ad ispirarsi alla realt\u00e0 delle isole e a prestare \u201cbocca e orecchie al proprio popolo\u201d, senza pi\u00f9 alcun timore di definirsi \u201cafricani\u201d, senza alcun timore di parlare di quegli aspetti negativi, ad esempio la fame, che le autorit\u00e0 nascondevano al mondo intero.\nClaridade accese la luce e permise cos\u00ec \u201call'avventura Creola\u201d di prendere il largo.\nClaridade \u00e8 quella luce che nasce all'alba, quella nuova luce che improvvisamente illumina e spazza via l'oscurit\u00e0, quella nuova luce che si irradia negli occhi di chi vuol guardare un po' pi\u00f9 avanti, perch\u00e9 nell'irradiarsi mette a fuoco nuovi particolari, quei particolari mai visti perch\u00e9 nascosti nell'opacit\u00e0 della vita stessa.\nLe coscienze individuali si unificano dirigendosi verso un determinato progetto, che non si identifica pi\u00f9 con l'individuo ma con il collettivo.\nIl Gruppo esce fuori dall'individualit\u00e0 di ciascuno e tende ad affermare la propria anima capoverdiana, o meglio, l'anima della collettivit\u00e0 degli abitanti delle isole.\nQuesto sentimento nuovo che si rivela nel Gruppo, considerate le origini plurirazziali della societ\u00e0 capoverdiana, ha il merito di volere per la prima volta riunire gli abitanti delle diverse isole e di differente formazione culturale e di fornire a tutti un motivo di preoccupazione comune: mettere i piedi per terra e capire Capoverde.\nCapire e rivelare Capo Verde nella sua piena capoverdianit\u00e0 vuol dire ampliare le aree di esperienza dell'artista, ma significa anche capire le angustie, i conflitti, le inquietudini del capoverdiano, inteso come essere definibile in relazione a una congiunzione concreta di eventi geografici, economici, sociali."}
{"id": "3708171", "revid": "599013", "url": "https://it.wikipedia.org/wiki?curid=3708171", "title": "Lynn Pride", "text": ""}
{"id": "3708182", "revid": "300067", "url": "https://it.wikipedia.org/wiki?curid=3708182", "title": "Beth Morgan", "text": ""}
{"id": "3708186", "revid": "300067", "url": "https://it.wikipedia.org/wiki?curid=3708186", "title": "Beth Morgan Cunningham", "text": ""}
{"id": "3708187", "revid": "300067", "url": "https://it.wikipedia.org/wiki?curid=3708187", "title": "Beth Cunningham", "text": ""}
{"id": "3708199", "revid": "124858439", "url": "https://it.wikipedia.org/wiki?curid=3708199", "title": "Xander Berkeley", "text": "Attore prolifico sia sul grande schermo che in televisione, \u00e8 principalmente ricordato per il ruolo di George Mason nella serie TV \"24\", di John il Rosso in \"The Mentalist,\" per aver recitato nei panni dell'uomo misterioso in \"The Booth at the End\" e per il ruolo di Percy in \"Nikita\".\nBiografia.\nXander Berkeley \u00e8 nato a Brooklyn, borough di New York, ma ha passato gran parte della sua vita in New Jersey. Ha frequentato l'Hampshire College e lavor\u00f2 nei teatri di molte scuole, tra cui lo Smith College, il Mount Holyoke College, l'Amherst College e l'University of Massachusetts Amherst. Finiti gli studi inizi\u00f2 a recitare nei teatri regionali e Off-Broadway di New York. Proprio durante una delle sue interpretazioni teatrali, pi\u00f9 precisamente mentre recitava in \"Early Dark\" scritta da Reynolds Price, fu notato da un agente che lo convinse ad avvicinarsi al mondo della televisione e del cinema.\nNel 2002 ha sposato l'attrice Sarah Clarke da cui ha avuto due figlie: Olwyn (2006) e Rowan (2010).\nCarriera.\nDurante la sua carriera Berkeley \u00e8 apparso in pi\u00f9 di duecento produzioni tra film e serie televisive. La sua prima esperienza recitativa in ambito cinematografico la ebbe nel 1981, recitando nel ruolo di Christopher Crawford nel film \"Mammina cara\" diretto da Frank Perry. Sempre nello stesso anno recit\u00f2 inoltre per la prima volta in una serie televisiva, apparendo nel ruolo di un Marine in un episodio di \"M*A*S*H\". Da quel momento in poi inizi\u00f2 ad apparire in numerose produzioni sia cinematografiche che televisive.\nPer quanto riguarda le sue apparizioni televisive lo si pu\u00f2 vedere, spesso come guest star, in serie televisive degli anni ottanta e novanta tra cui bisogna ricordare \"L'incredibile Hulk\", \"New York New York\", \"A-Team\", \"Visitors\", \"Ai confini della realt\u00e0\", \"Moonlighting\", \"Miami Vice\", \"X-Files\", \"Le avventure di Brisco County Jr.\", \"New York Undercover\", \"Oltre i limiti\" e \"E.R. - Medici in prima linea\". Nel 2001 ottenne uno dei ruoli per cui \u00e8 maggiormente conosciuto dal grande pubblico, ossia quello di George Mason, il capo dell'Unit\u00e0 di lotta al terrorismo, nella serie televisiva \"24\". Il suo personaggio, inizialmente considerato malvagio da altri personaggi della serie, si riveler\u00e0 in realt\u00e0 essere una brava persona e venne anche inserito tra i personaggi principali della seconda stagione. Altra interpretazione degna di nota in una serie televisiva la si vede in \"CSI - Scena del crimine\", dove tra il 2003 ed il 2004 ha interpretato lo sceriffo Rory Atwater in cinque episodi della serie. Dal 2008 al 2013 ha interpretato il ruolo di John il Rosso nella serie \"The Mentalist\". Nel 2010 \u00e8 entrato a far parte del cast principale della serie televisiva \"Nikita\", remake dell'omonima serie televisiva del 1997. Nel 2016 entra invece nel cast della sesta stagione di \"The Walking Dead\".\nIn ambito cinematografico lo si pu\u00f2 vedere in numerosi film tra cui \"Sid &amp; Nancy\" (1986), \"Diritti all'inferno\" (1987), \"Walker - Una storia vera\" (1987), \"Affari sporchi\" (1990), \"L'albero del male\" (1990), \"Rischiose abitudini\" (1990), \"Terminator 2 - Il giorno del giudizio\" (1991), \"Billy Bathgate - A scuola di gangster\" (1991), \"Candyman - Terrore dietro lo specchio\" (1992), \"Apollo 13\" (1995), \"Gattaca - La porta dell'universo\" (1997), \"Pallottole cinesi\" (2000), \"Caccia spietata\" (2006), \"Il caso Thomas Crawford\" (2007), \"Io vi trover\u00f2\" (2008), \"Kick-Ass\" (2010) e \"Solo per vendetta\" (2011).\nOltre alla carriera d'attore Berkeley ha spesso prestato la sua voce nel doppiaggio di serie animate. Si pu\u00f2 sentire la sua voce in alcuni episodi di \"Aaahh!!! Real Monsters\", \"Gargoyles - Il risveglio degli eroi\", \"Johnny Bravo\", \"Extreme Ghostbusters\", \"La famiglia della giungla\", \"Batman of the Future\", \"Teen Titans\" e in \"The Spectacular Spider-Man\" in cui doppia Mysterio.\nDoppiatori italiani.\nNelle versioni in italiano dei suoi film, Xander Berkeley \u00e8 stato doppiato da:"}
{"id": "3708202", "revid": "228587", "url": "https://it.wikipedia.org/wiki?curid=3708202", "title": "Gorkij", "text": ""}
{"id": "3708203", "revid": "287204", "url": "https://it.wikipedia.org/wiki?curid=3708203", "title": "Norgesmesterskapet 1903", "text": "La Norgesmesterskapet 1903 fu la seconda edizione della coppa nazionale norvegese. Come la precedente edizione il torneo era a inviti, e solo quattro squadre parteciparono."}
{"id": "3708206", "revid": "599013", "url": "https://it.wikipedia.org/wiki?curid=3708206", "title": "Katryna Gaither", "text": "Statistiche.\nPresenze e punti nei club.\n\"Statistiche aggiornate al 22 aprile 2012\""}
{"id": "3708209", "revid": "599013", "url": "https://it.wikipedia.org/wiki?curid=3708209", "title": "Danielle McCulley", "text": ""}
{"id": "3708216", "revid": "599013", "url": "https://it.wikipedia.org/wiki?curid=3708216", "title": "Anna DeForge", "text": ""}
{"id": "3708218", "revid": "300067", "url": "https://it.wikipedia.org/wiki?curid=3708218", "title": "Anna De Forge", "text": ""}
{"id": "3708221", "revid": "767487", "url": "https://it.wikipedia.org/wiki?curid=3708221", "title": "Edwina Brown", "text": ""}
{"id": "3708223", "revid": "31886", "url": "https://it.wikipedia.org/wiki?curid=3708223", "title": "Broadcast routing", "text": "Broadcast Routing\nPer alcune applicazioni, gli host hanno necessit\u00e0 di spedire messaggi a molto o addirittura a tutti gli altri host. Ad esempio, un servizio che distribuisce bollettini meteorologici, aggiornamenti sul mercato delle merci, o programmi radio dal vivo pu\u00f2 funzionare meglio spedendo in broadcast a tutti gli host e lasciando che quelli che sono interessati possano leggere i dati.\nLa spedizione di un pacchetto a tutte le destinazioni simultaneamente \u00e8 chiamato \"broadcasting\": sono stati proposti molti metodi per realizzarlo.\nUn metodo di broadcasting che non richiede particolari caratteristiche alla rete prevede che la sorgente spedisca un pacchetto a tutte le destinazioni. Questo metodo non solo spreca enormemente la banda disponibile, ma richiede anche che la sorgente abbia una lista completa di tutte le destinazioni. In pratica questa pu\u00f2 essere l'unica possibilit\u00e0, ma \u00e8 il metodo meno desiderabile.\nUn altro candidato ovvio \u00e8 il flooding. Sebbene il \"flooding\" sia poco adatto per le comunicazioni ordinarie punto a punto, nel caso del broadcasting ci sono serie considerazioni a suo favore, in modo particolare se nessuno degli altri metodi descritti in seguito \u00e8 applicabile.\nIl problema del flooding come tecnica di broadcasting \u00e8 lo stesso che si presenta nel caso di comunicazioni punto a punto: genera troppi pacchetti e consuma troppa banda.\nUn terzo algoritmo \u00e8 il \"routing multidestinazione\". Se viene usato questo metodo, ogni pacchetto contiene o una lista di destinazioni, oppure una mappa di bit che indica le destinazioni desiderate. Quando un pacchetto arriva a un router, il router controlla tutte le destinazioni per determinare l'insieme delle linee di output che devono essere usate (una linea di output \u00e8 necessaria se appartiene al percorso migliore per almeno una delle destinazioni).\nIl router genera una nuova copia del pacchetto per ogni linea di output e include in ogni pacchetto solo le destinazioni che devono usare quella linea. In effetti, l'insieme delle destinazioni viene frazionato tra le linee di output.\nDopo un numero sufficiente di salti, ogni pacchetto conterr\u00e0 solo una destinazione e potr\u00e0 essere trattato come un pacchetto normale.\nIl routing multidirezionale \u00e8 simile alla spedizione di pacchetti indirizzati separatamente, a parte il fatto che quando molti pacchetti devono seguire lo stesso itinerario, uno di essi paga il biglietto intero e gli altri seguono gratuitamente.\nUn quarto algoritmo di broadcast rende esplicito l'uso del sink tree relativo al router che inizia il broadcast, o qualsiasi altro spanning tree conveniente. Uno \"spanning tree\" (albero di ricoprimento) \u00e8 un sottoinsieme della rete che include tutti i router ma non contiene cicli. Se ogni router sa quale delle sue linee appartengono allo spanning tree, pu\u00f2 copiare un pacchetto di broadcast in arrivo su tutte le linee appartenenti allo spanning tree eccetto quella di arrivo.\nQuesto metodo utilizza molto bene la banda, generando in assoluto il numero pi\u00f9 piccolo di pacchetti necessari a portare a termine il lavoro. L'unico problema \u00e8 che ogni router deve conoscere qualche spanning tree affinch\u00e9 sia applicabile. Qualche volta questa informazione \u00e8 disponibile (es. con il link state routing), ma qualche volta no (es. con distance vector routing).\nIl nostro ultimo algoritmo di broadcast \u00e8 un tentativo di approssimare il comportamento di quello precedente, anche quando i router non sanno nulla sugli spanning tree. Quando a un router arriva un pacchetto di broadcast, il router controlla se il pacchetto \u00e8 arrivato nella linea normalmente utilizzata per spedire pacchetti verso la sorgente del broadcast. Se \u00e8 cos\u00ec esiste una buona probabilit\u00e0 che lo stesso pacchetto di broadcast abbia seguito il percorso migliore dal router e sia quindi la prima copia che arriva al router. Se questo \u00e8 il caso, il router inoltra copie di esso su tutte le linee eccetto quella di arrivo. Se viceversa, il pacchetto di broadcast \u00e8 arrivato da una linea diversa da quella migliore per raggiungere la sorgente, il pacchetto viene scartato come probabile duplicato.\nUn esempio \u00e8 il \"reverse path forwarding\" (rispedizione sul cammino inverso). Il vantaggio principale consiste nell'essere ragionevolmente efficiente e facile da implementare. Non richiede n\u00e9 che i router conoscano gli spanning tree, n\u00e9 il carico aggiuntivo della lista di destinazioni o della mappa di bit in ogni pacchetto di broadcast come nell'indirizzamento multidestinazione.\nNon richiede nemmeno un meccanismo speciale per fermare il processo, come il flooding (o un contatore di salti in ogni pacchetto e una conoscenza a priori del diametro della rete, oppure una lista di pacchetti gi\u00e0 visti per ogni sorgente)."}
{"id": "3708225", "revid": "767487", "url": "https://it.wikipedia.org/wiki?curid=3708225", "title": "Vendetta a Hong Kong", "text": "Vendetta a Hong Kong (noto anche come Hong Kong - Un posto per morire) (\"Forced Vengeance\") \u00e8 un film del 1982 diretto da James Fargo, e interpretato da Chuck Norris.\nTrama.\nUn avventuriero, Josh Randall, decide di andare a Hong Kong su ordine del suo principale, per liberare la figlia di quest'ultimo tenuta in ostaggio dagli uomini del racket del gioco d'azzardo. Parte cos\u00ec per Hong Kong e arriva alla gigantesca villa del boss, fingendosi un suo alleato. Man mano Josh scopre che in mezzo a questa faccenda sono coinvolte molte organizzazioni criminali. Una sera, durante una festa che \u00e8 in corso nella villa, Randall va alla ricerca della ragazza e scopre dove \u00e8 tenuta segretamente. In quel momento uno scagnozzo del boss lo vede, e il giorno dopo venendo scoperto, Josh \u00e8 costretto a fuggire, non prima di aver sistemato gli uomini del capo. Quindi si attrezza adeguatamente e parte per liberare la giovane. Arrivato alla villa Josh annienta tutti gli scagnozzi del boss, e alla fine il boss stesso. Alla fine grazie alla bravura nei combattimenti demolisce il racket e libera la ragazza. Pu\u00f2 cos\u00ec partire per nuove avventure.\nProduzione.\nLe riprese del film sono state fatte a Hong Kong. Alcune scene sono state girate anche a Los Angeles, dove appunto l'attore protagonista si \u00e8 servito del suo recidence per alcune scene. Il film \u00e8 uscito in USA il 30 luglio 1982, mentre invece in Argentina il 21 ottobre; nei Paesi Bassi invece il 25 novembre, in Francia il 29 luglio 1983 e in Italia il 6 settembre 1982.\nAccoglienza.\nIl budget del film \u00e8 stato di 5.000.000 di dollari statunitensi.\nLa pellicola ha ottenuto critiche molto sfavorevoli."}
{"id": "3708226", "revid": "484362", "url": "https://it.wikipedia.org/wiki?curid=3708226", "title": "Bandiere con la Croce di Sant'Andrea", "text": ""}
{"id": "3708228", "revid": "300067", "url": "https://it.wikipedia.org/wiki?curid=3708228", "title": "Vicki Hall", "text": ""}
{"id": "3708229", "revid": "300067", "url": "https://it.wikipedia.org/wiki?curid=3708229", "title": "Vicky Hall", "text": ""}
{"id": "3708231", "revid": "36426", "url": "https://it.wikipedia.org/wiki?curid=3708231", "title": "Chiesa di Santa Chiara (Venezia, Santa Croce)", "text": "La chiesa di Santa Chiara era un edificio religioso di Venezia.\nSorgeva nel sestiere di Santa Croce, rivolta al primissimo tratto del Canal Grande nella zona attualmente stretta dall'ultimo tratto stradale verso piazzale Roma.\nStoria.\n L'isola su cui sorse Santa Chiara fu donata nel 1236 da Giovanni Badoer a una tale Costanza perch\u00e9 vi edificasse un monastero. Venne cos\u00ec a svilupparsi una comunit\u00e0 di suore di San Damiano (come erano in origine dette le francescane) con una chiesa intitolata a Santa Maria Mater Dei, la quale venne poco dopo dedicata a Santa Chiara.\nDistrutta da un incendio nel 1574, venne prontamente ricostruita e consacrata nel 1620.\nChiesa e convento furono chiusi nel 1806 durante la dominazione napoleonica e le monache vennero trasferite a Santa Croce. \nNel 1819 si demol\u00ec la chiesetta e tutta l\u2019isola divenne Ospedale Militare. \nDegli edifici originari resta oggi solo il convento, dal 1960 sede della questura di Venezia.\nDescrizione.\nDopo la ricostruzione, la chiesa contava cinque altari e notevoli opere di Antonio Vassilacchi, Palma il Giovane e Giovanni Battista Lorenzetti. Un polittico di Paolo Veneziano, gi\u00e0 collocato nel monastero, \u00e8 ora esposto alle Gallerie dell'Accademia.\nNella chiesa si venerava un chiodo della Vera Croce, oggi conservato nella chiesa di San Pantalon. Secondo la tradizione, fu re Luigi IX di Francia ad affidare la reliquia alle monache, camuffato da comune pellegrino."}
{"id": "3708238", "revid": "767487", "url": "https://it.wikipedia.org/wiki?curid=3708238", "title": "Robert Niederkirchner", "text": "Carriera.\nConta 1 presenza con la Nazionale del Saarland, nell'amichevole Saarland-Uruguay 1-7, in cui segna l'unico gol della sua squadra."}
{"id": "3708239", "revid": "767487", "url": "https://it.wikipedia.org/wiki?curid=3708239", "title": "Inno di Gibilterra", "text": "Come territorio britannico d'oltremare, l'inno nazionale ufficiale di Gibilterra \u00e8 \"God Save the Queen\" del Regno Unito.\nNel 1994, attraverso un concorso \u00e8 stata selezionata una canzone nazionale, che affianca l'inno durante le cerimonie che hanno luogo nel territorio. \u00c8 stata scritta e composta da Peter Emberley."}
{"id": "3708241", "revid": "300067", "url": "https://it.wikipedia.org/wiki?curid=3708241", "title": "Stephanie White", "text": ""}
{"id": "3708243", "revid": "300067", "url": "https://it.wikipedia.org/wiki?curid=3708243", "title": "Stephanie White McCarty", "text": ""}
{"id": "3708244", "revid": "300067", "url": "https://it.wikipedia.org/wiki?curid=3708244", "title": "Stephanie McCarty", "text": ""}
{"id": "3708249", "revid": "599013", "url": "https://it.wikipedia.org/wiki?curid=3708249", "title": "Alisa Burras", "text": ""}
{"id": "3708251", "revid": "1442080", "url": "https://it.wikipedia.org/wiki?curid=3708251", "title": "Karl-Heinz Kunkel", "text": ""}
{"id": "3708252", "revid": "121687654", "url": "https://it.wikipedia.org/wiki?curid=3708252", "title": "Europark Idroscalo Milano", "text": "L'Europark Idroscalo Milano \u00e8 un Luna Park situato nel comune di Segrate nelle immediate vicinanze di Milano e del suo Idroscalo.\nStoria.\nIl parco apr\u00ec per la prima volta nel 1965 con il nome di Lunapark Milano per soli 45 giorni. Il successo registrato da questa prima apertura indusse ad allargare, nel 1966, l'apertura a due mesi e a tre mesi nel 1967. Nel 1968 il parco fu dotato di illuminazione notturna estendendo la sua apertura anche al mese di settembre.\nNel 1970 il Lunapark Milano adott\u00f2 l'attuale orario, apertura sette giorni su sette da marzo a settembre e tutti i fine settimana durante il resto dell'anno divenendo un Luna Park permanente. L'incremento della popolarit\u00e0 porto ad una simmetrica crescita delle installazioni e delle attrazioni che influirono anche sull'aumento dei costi. I concessionari si impegnarono a pagare affitti pi\u00f9 alti alla direzione del parco ma negli anni le divergenze fra le parti divennero tali che nel 2003 il parco chiuse apparentemente in maniera definitiva. Un cambio nella propriet\u00e0 e una nuova direzione portarono nel 2004 alla riapertura del parco sotto l'attuale nome di \"Europark Idroscalo Milano\". La nuova propriet\u00e0 ha portato un rinnovamento nelle attrazioni, permesso dalle nuove tecnologie dell'industria del settore, come non si vedeva da 20 anni.\nAttrazioni.\nLe attrazioni sono varie e dirette sia ad un pubblico adulto che di bambini. Esistono inoltre vari luoghi di ristoro (tre ristoranti, una pizzeria ed una birreria) e shopping. Un elenco non esaustivo delle attrazioni include:"}
{"id": "3708255", "revid": "92723", "url": "https://it.wikipedia.org/wiki?curid=3708255", "title": "Diocesi di Plestia", "text": "La diocesi di Plestia (in latino: \"Dioecesis Plestiensis\") \u00e8 una sede soppressa e sede titolare della Chiesa cattolica.\nStoria.\nIncerte sono le origini del cristianesimo a Plestia, antica citt\u00e0 umbra a 99 miglia da Roma. Secondo la \"passio\" di san Feliciano, l'evangelizzazione del territorio plestino si deve al martire e protovescovo di \"Forum Flaminii\", morto durante le persecuzioni dell'imperatore Decio (249-251).\nGli eruditi hanno sempre riconosciuto l'esistenza di una diocesi di Plestia, bench\u00e9 a questa sede non venisse assegnato alcun vescovo. Nel 1894 Theodor Mommsen pubblic\u00f2 per la prima volta l'edizione critica degli atti dei tre concili celebrati nei primi anni di pontificato di papa Simmaco (498-514). Tra i vescovi che presero parte ai concili del 499 e del 502 \u00e8 presente anche Fiorenzo (\"Florentius\"), indicato nelle liste conciliari come vescovo \"Plestano\", \"episcopus ecclesiae Plestanae\" e \"episcopus ecclesiae Plestinae\". In base all'edizione del Mommsen, il vescovo Fiorenzo \u00e8 stato attribuito alla diocesi di Plestia, mentre in precedenza veniva assegnato alla diocesi di Paestum.\nDella diocesi non si hanno pi\u00f9 notizie a partire dalla met\u00e0 circa del V secolo, scomparsa sia per la guerra greco-gotica che devast\u00f2 la regione, ma soprattutto per la crescita delle acque del lago \"Plestius\" che invase la citt\u00e0. Secondo l'anonimo autore della vita di san Rinaldo, vescovo di Nocera agli inizi del XIII secolo, all'epoca dell'imperatore Ottone I (951-983) fu ricostituito il \"castrum\" di Plestea, che, assieme ad altri territori, and\u00f2 a formare la diocesi di Nocera. Questa informazione \u00e8 ripetuta da Ludovico Jacobilli, da Ferdinando Ughelli e da Francesco Lanzoni.\nIn una bolla di papa Innocenzo II del 1138, la chiesa di Santa Maria di Dignano, che corrisponde all'odierna chiesa di Santa Maria di Pistia, e che \u00e8 tutto ci\u00f2 che resta dell'antico \"castrum de Plestea\", \u00e8 annoverata tra i possedimenti di pertinenza della diocesi di Foligno.\nDal 1966 Plestia \u00e8 annoverata tra le sedi vescovili titolari della Chiesa cattolica; dal 6 luglio 2021 il vescovo titolare \u00e8 Thomas Joseph Neylon, vescovo ausiliare di Liverpool."}
{"id": "3708260", "revid": "1776051", "url": "https://it.wikipedia.org/wiki?curid=3708260", "title": "Elysia (gruppo musicale)", "text": "Gli Elysia sono un gruppo statunitense deathcore di Sacramento, California, inizialmente chiamati Elysium's Revenge. Si sono formati nel 2003, e hanno realizzato tre EP, due album in studio e un demo come Elysium's Revenge. Hanno completato due tour americani, nonostante continui cambi di formazione. Nel 2008 si sono sciolti, e il cantante Zak Vargas si rifiuta di parlare ancora del gruppo.\nHanno fatto tour e concerti con molti gruppi, inclusi gli Arsonists Get All the Girls, Knight Of The Abyss, Catherine, Emmure, Heavy Heavy Low Low, Impending Doom, Killwhitneydead, Suicide Silence e This Is Hell (gruppo musicale)This Is Hell. Hanno anche suonato al Saints &amp; Sinners Festival nel 2007. Gli Elysia sono in stretti contatti con gli Knight Of The Abyss e gli Arsonists Get All the Girls; Zak Vargas canta nella canzone \"Decaying Waste\" del album Juggernaut dei Knight of The Abyss.\nStoria.\nFormazione e anni recenti.\nChiamati inizialmente Elysium's Revenge, gli Elysia si sono formati nel 2003, mentre i componenti erano al secondo anno di liceo. Il gruppo ha acquisito notoriet\u00e0 nell'area di Shingle Springs. Verso la fine del 2003 hanno accorciato il nome in \"Elysia\" e hanno aggiunto un secondo cantante, Justin Chambers, che li ha aiutati a registrare il loro primo Ep. Alcuni mesi dopo hanno registrato \"Incinerate\", una canzone che \u00e8 diventata un punto fermo della loro scaletta. Nella primavera del 2004 hanno registrato un secondo Ep. Al concerto di pubblicazione per questo Ep si sono esibiti Suffokate e The Frontlines. In estate e autunno registrano altre due canzoni, \"Triumph\" e \"Filthy\".\n\"Masochist\".\nNel 2006 registrano il loro primo album, \"Masochist\". Inizialmente previsto per essere commercializzato su This City Is Burning Records, a causa di problemi insorti \u00e8 stato pubblicato indipendentemente. \u00c8 in questo periodo che cominciarono a diventare pi\u00f9 conosciuti, grazie a un tour con i Killwhitneydead.\nKarem Yildirimer lasci\u00f2 la band per trasferirsi a San Diego. Dopo diversi cambi di formazione, fanno un lungo tour lungo la West Coast. Nell'estate 2007 la band prevede di ri-registrare l'album di debutto e di pubblicarlo con la Tribunal Record, con Jamie King come produttore. Tuttavia, Joey Rommel, il batterista dell'epoca, lascia la band prima di entrare in studio di registrazione. Cos\u00ec non hanno mai ripubblicato l'album.\nTrovano il batterista Jacob Durrett per fare un tour di dieci giorni con Impending Doom e Moria. Ritornati a casa arruolano Steven Sessler come batterista. Alex Porte lascia la band nell'estate del 2007, meno di un mese prima che inizino il loro primo tour negli Stati Uniti. Con Zack Vargas unico membro originale, la band quasi si scioglie, ma continua per obblighi contrattuali. Fanno un tour con Knight of The Abyss e Arsonists Get All the Girls. Nel punto pi\u00f9 basso della loro carriera, quando rischiano di sciogliersi definitivamente, gli Elysia firmano per la Ferret Records. In un giorno firmano firmano tre mini-tour, e il giorno d'inizio Mark Underwood, rimpiazzo di Alex Porte, lascia la band. Ancora una volta il futuro della band \u00e8 in gioco, ma l'agente di Zak si impegna a proseguire e trovano un chitarrista di rimpiazzo. Per salvare la band, dopo il mini-tour Zak chiama Garret Gilardi, un amico del liceo, a unirsi nuovamente al gruppo, e Jon Malinowski di nuovo come bassista.\n\"Lion of Judas\".\nNel dicembre 2007 la band inizia a scrivere il secondo album, \"Lion of Judas\", pubblicato dalla Ferret Records. Considerano la loro nuova musica come \"una nuova era per gli Elysia, quindi non aspettatevi la stessa band\". Fanno un tour con i This Is Hell, che si conclude con un viaggio a Salem, Massachusetts, dove registrano l'album con Kurt Ballou in una settimana. A causa di problemi medici di Zak non hanno partecipato al tour con Shai Hulud e Full Blown Chaos.\nScioglimento.\nDopo aver rinunciato all'ultimo tour, ci sono stati accenni circa il loro stato incluso il design della pagina MySpace rimosso e il blog di Zak che parlava di rottura. Si sono sciolti nel 2008. Attualmente i vari membri Zak, Steven e Garrett stanno lentamente lavorando ad un nuovo progetto musicale.\nStile musicale.\nI testi degli Elysia coprono una vasta gamma di argomenti, dall'anti-omofobia ai diritti delle donne. La band ammette che a volte hanno difficolt\u00e0 a ritrarre con precisione le cose che vogliono trasmettere, soprattutto a causa dell'immaturit\u00e0. Per esempio, i testi delle canzoni \"Incinerate\" e \"Filthy\" hanno portato delle critiche alla band. Inoltre gli \u00e8 stato proibito di suonare in alcuni luoghi a causa del contenuto violento dei testi. Il loro sound ha abbracciato diversi generi, dall'hardcore al metal. Il materiale iniziale, incluso \"Masochist\", \u00e8 stato in stile deathcore. Il loro secondo e ultimo album, \"Lion of Judas\", \u00e8 in uno stile che ricorda il suono hardcore degli anni 90."}
{"id": "3708263", "revid": "227910", "url": "https://it.wikipedia.org/wiki?curid=3708263", "title": "Polittico di San Nicola da Tolentino", "text": "Il polittico di San Nicola da Tolentino \u00e8 un dipinto a tempera su tavola di Vincenzo Civerchio, Francesco Napoletano e aiuti, datato 1495 e conservato nella Pinacoteca Tosio Martinengo di Brescia.\nStoria.\nIl polittico viene eseguito nel 1495 per la chiesa di San Barnaba da un gruppo di pittori tra i quali Vincenzo Civerchio \u00e8 l'unico identificabile attraverso la firma \"V.C.\" su una pagina del libro di \"San Nicola\" e, pi\u00f9 esplicita, \"OPUS VINC. CIV. DE CREMA 1495\" sul lembo del mantello di \"San Rocco\". Il \"San Sebastiano\" \u00e8 invece attribuibile a Francesco Napoletano, mentre la \"Piet\u00e0\" nella lunetta \u00e8 opera di un maestro bresciano coevo.\nL'opera giunge nella Pinacoteca Tosio Martinengo nel 1896 entro una cornice lignea neogotica, entro la quale le quattro tavole erano state rimontate. Per ridonare unitariet\u00e0 stilistica al polittico, pertanto, viene scolpita ex novo una nuova cornice in stile rinascimentale, entro la quale i pannelli trovano definitiva collocazione.\nDescrizione.\nOccupa il centro del polittico la grande tavola raffigurante san Nicola da Tolentino, librato sopra un demonio prostrato a terra e circondato da angeli, in particolare nella met\u00e0 superiore, dove quattro angeli reggono due corone sopra il capo del santo. Questi reca un libro in una mano, un crocifisso e un giglio nell'altra. La triplice coronazione \u00e8 riferita a tre vittorie: sul demonio, sul mondo e sulla carne.\nSan Rocco e san Sebastiano sono raffigurati secondo l'iconografia canonica, il primo con la piaga sulla gamba in mostra, in atteggiamento di preghiera, e il secondo legato a un albero con il corpo trafitto da frecce. Nella grande lunetta superiore, in non buono stato di conservazione, vi \u00e8 una \"Piet\u00e0\" su fondo dorato.\nNon \u00e8 dato sapere se l'originale polittico fosse composto da altre tavole, ad esempio da una predella, n\u00e9 quale fosse la reale disposizione dei pannelli.\nStile.\nI santi effigiati metterebbero l'opera in relazione con la peste che colp\u00ec la citt\u00e0 tra il 1483 e il 1484, ma la presentazione del \"San Nicola\" comporta un pi\u00f9 complesso significato: la vittoria sul demonio, ispirato a un'incisione di Martin Schongauer, il giglio della purezza, la frase sul libro, la doppia corona simboleggiante le virt\u00f9 di santit\u00e0 e verginit\u00e0 sono infatti elementi che propongono una celebrazione pi\u00f9 generale del santo, dipinto in atteggiamento monumentale, nonch\u00e9 della spiritualit\u00e0 agostiniana del convento, retto appunto dall'Ordine di Sant'Agostino.\nL'evidentissima differenza di stile e concezione tra il \"San Rocco\" e il \"San Sebastiano\" ha indotto la critica a togliere la tavola dalla mano del Civerchio per assegnarla a Leonardo da Vinci o a un pittore della sua cerchia, molto probabilmente Francesco Napoletano, del quale si \u00e8 voluto leggere il nome della frammentaria firma in basso a sinistra sulla tavola: \"FRAN [...] / NE [...]\".\nL'opera rivela nel Civerchio una vasta cultura composita dedotta dalla lezione del Bergognone e di Bernardino Butinone, connessa a un'efficace tecnica pittorica e a un accurato realismo espressivo dei personaggi.\nIl polittico del Civerchio \u00e8 la pi\u00f9 antica opera d'arte bresciana datata: il \"1495\" sul libro di san Nicola e sul mantello di san Rocco \u00e8 la pi\u00f9 antica data apposta su un'opera della produzione locale, almeno tra quelle giunte fino a noi."}
{"id": "3708272", "revid": "599013", "url": "https://it.wikipedia.org/wiki?curid=3708272", "title": "Umeki Webb", "text": ""}
{"id": "3708278", "revid": "582484", "url": "https://it.wikipedia.org/wiki?curid=3708278", "title": "Episodio dell'Aspromonte", "text": ""}
{"id": "3708279", "revid": "44184086", "url": "https://it.wikipedia.org/wiki?curid=3708279", "title": "Cadio", "text": ""}
{"id": "3708281", "revid": "767487", "url": "https://it.wikipedia.org/wiki?curid=3708281", "title": "Dana Wynne", "text": ""}
{"id": "3708282", "revid": "74801", "url": "https://it.wikipedia.org/wiki?curid=3708282", "title": "Sible Hedingham", "text": "Sible Hedingham \u00e8 un grosso villaggio e una \"parrocchia civile\" della Colne Valley nel Distretto di Braintree dell'Essex, in Inghilterra. Ha una popolazione di unit\u00e0.\nUna delle prime menzioni che se ne ha \u00e8 nel Domesday Book, in cui \u00e8 ricordato con Hedingham Castle ed elencata tra le terre assegnate a Roger Bigod da Guglielmo il Conquistatore. La terra includeva boschi per 70 maiali, all'epoca valutati 4 sterline."}
{"id": "3708292", "revid": "599013", "url": "https://it.wikipedia.org/wiki?curid=3708292", "title": "Jessica Bibby", "text": ""}
{"id": "3708293", "revid": "599013", "url": "https://it.wikipedia.org/wiki?curid=3708293", "title": "Marina Ferragut", "text": ""}
{"id": "3708294", "revid": "1366113", "url": "https://it.wikipedia.org/wiki?curid=3708294", "title": "Valerij Babanov", "text": "\u00c8 noto per le vie di misto di alta difficolt\u00e0 aperte in stile alpino in Himalaya nell'ultimo decennio, che lo pongono tra i massimi alpinisti del periodo. Ha iniziato ad arrampicare nel 1980. Sposato con Ol'ga (che spesso cura i reportage dai campi base), vive a Chamonix-Mont-Blanc, in Francia.\nEsordi e attivit\u00e0 non himalayana.\nL'attivit\u00e0 di Babanov nei primi anni si concentra nelle montagne \"di casa\", Caucaso e Pamir. Qui ripete e apre diverse vie di ED/ED+, specializzandosi anche nei record di velocit\u00e0, e compie qualche invernale e diverse solitarie. Nel 1995 si affaccia sul Monte Bianco, dove ripete diverse vie ed effettua la prima solitaria della via \"Americana\" al Petit Dru.\nL'anno successivo \u00e8 di nuovo nel massiccio del Bianco ed anche negli Stati Uniti, dove ripete in solitaria \"Zodiac\" su El Capitan.\nNel 1997 inizia la sua attivit\u00e0 in Himalaya: in primavera sale la parete ovest del Lhotse e tenta la traversata Lhotse-Lhotse Sar. In autunno con Thierry Braguier apre sull'Aiguille Sans Nom la via \"Roulette russe\" (1000\u00a0m, ED+).\nLe imprese della notoriet\u00e0 internazionale.\nNegli anni successivi intensifica l'attivit\u00e0 in solitaria di alto livello: nell'estate 1999 apre in solitaria sul Monte Borille, in Alaska, \"Forever more\" (900\u00a0m, ED, VI/A3), e sulle Grandes Jorasses \"Eldorado\" (1200\u00a0m, ED+).\nSempre in solitaria nel 2000 percorre una nuova via sul Kangtega (Himalaya nepalese) mentre l'anno successivo effettua un tentativo sul Meru. Al secondo tentativo riesce a salirne il picco centrale in solitaria nel settembre 2001 lungo la via \"Shangri La\" (2000\u00a0m, ED, 5C/6A, A1/A2, M5, 75\u00b0), impresa che gli permette di vincere il primo \"Piolet d'Or\" nel 2002.\nNel 2003, dopo alcuni tentativi in solitaria, compie con Yuri Koshelenko la prima salita del Nuptse est (o Nuptse Shar I, con 7804\u00a0m la pi\u00f9 alta cima ancora non scalata al tempo) per il pilastro sud. La via \"Moonlight Sonata\" (2400\u00a0m, VI \u2013 5, A3/A4, WI 6, M5) gli fa vincere il secondo Piolet d'Or nel 2004.\nNel maggio 2006 \u00e8 sul picco Nord del Chomo Lonzo, dove apre in solitaria una nuova via di 1100\u00a0m sulla parete sud-ovest senza arrivare per\u00f2 alla cima.\nNel 2007 con Sergey Kofanov percorre la pericolosa cresta ovest dello Jannu, oggetto di diversi tentativi gi\u00e0 dagli anni novanta.\nIl 2008 \u00e8 ricco di risultati, con la salita di tre ottomila. In aprile sale il Dhaulagiri per la normale dopo un tentativo di aprire in stile alpino una via nuova sul pilastro dell'immensa parete ovest con Nickolay Totmjanin. Pochi mesi dopo con Viktor Afanasiev compie un'impresa notevole aprendo due vie nuove su due ottomila diversi in meno di sedici giorni, arrivando in cima al Broad Peak il 17 luglio e sul Gasherbrum I il 1\u00ba agosto. La decisione della giuria del Piolet d'Or di non includerli tra i candidati al premio edizione 2009 ha ricevuto diverse critiche.\nUn tentativo con lo stesso Afanasiev alla difficile parete ovest dell'Annapurna, mai scalata interamente, viene abortito nella primavera 2009 per l'eccesso di neve.\nPremi e riconoscimenti.\nOltre ad essere l'unico alpinista assieme a Marko Prezelj, Mick Fowler e Paul Ramsden ad aver ottenuto due Piolet d'Or (al 2013), nel marzo 2008 ha ricevuto a Saint-Vincent il premio \"Grolla d'oro\", alla sua prima edizione, \u00abper la migliore realizzazione alpinistica internazionale di una guida alpina\u00bb per la salita allo Jannu.\n\u00c8 l'unico alpinista russo ad aver ottenuto il diploma internazionale UIAGM di Guida alpina."}
{"id": "3708295", "revid": "1391549", "url": "https://it.wikipedia.org/wiki?curid=3708295", "title": "Ashville (Pennsylvania)", "text": "Ashville \u00e8 un comune (\"borough\") degli Stati Uniti d'America, nella contea di Cambria nello Stato della Pennsylvania.\nSociet\u00e0.\nEvoluzione demografica.\nLa composizione etnica vede la quasi totalit\u00e0 di quella bianca (97,4%), dati del 2010."}
{"id": "3708306", "revid": "122969648", "url": "https://it.wikipedia.org/wiki?curid=3708306", "title": "Premijer Liga Bosne i Hercegovine", "text": "La Nogometna Premijer liga Bosne i Hercegovine (abbreviata in \"Premijer liga BiH\"), conosciuta anche come m:tel Premijer liga Bosne i Hercegovine per ragioni di sponsorizzazione, \u00e8 la massima divisione del campionato bosniaco di calcio.\nIn base al Coefficiente UEFA \u00e8 il trentacinquesimo campionato pi\u00f9 competitivo d'Europa.\nPartecipano 12 squadre, con le ultime due classificate che vengono retrocesse in seconda divisione.\nStoria.\n1992-2002.\nDalla dissoluzione della Jugoslavia (iniziata nel 1991 con l'uscita di Slovenia e Croazia, completata nel 1992 con quelle di Bosnia Erzegovina e Macedonia) alla unificazione dei campionati (2002) ogni componente etnica del Paese disputava il proprio campionato e coppa. Dal 1993 al 2000 ce n'erano tre: quello dei Bosgnacchi (unico riconosciuto dalla UEFA), quello dei Croati e quello dei Serbi; nel 2000 vi \u00e8 stata la prima fusione: quella fra il campionato dei Bosgnacchi e dei Croati a formare la Premijer liga della Federazione BiH; infine nel 2002 anche i Serbi si sono uniti ed \u00e8 nata la Premijer liga della Bosnia ed Erzegovina intera.\nDal 2002 la Prva liga Republike Srpske \u00e8 declassata a seconda divisione, al pari della Prva liga FBiH.\n2000-oggi.\nNel campionato del 2001 (che coinvolgeva la sola Federazione BiH) parteciparono 22 squadre: a fine torneo 8 squadre vennero retrocesse in seconda divisione. Nel 2002 si torn\u00f2 a 16 squadre ma ne vennero retrocesse quattro.\nA partire dal 2002-03 parteciparono anche le squadre della Repubblica Srpska che dal 1995 organizzava un proprio torneo con le squadre serbe di Bosnia.\nDal 2016 le squadre sono scese da 16 a 12 per rendere il campionato pi\u00f9 equilibrato.\nLa squadra vincitrice del torneo accede al primo turno di qualificazione della UEFA Champions League. La seconda e la terza classificata (o la vincitrice della coppa nazionale) accedono ai preliminari della UEFA Conference League. Le ultime due squadre delle graduatoria retrocedono in Prva liga Federacija Bosne i Hercegovine o in Prva liga Republike Srpske (a seconda della locazione).\nSquadre.\nStagione 2021-2022.\nPartecipazioni per squadra.\nSono 38 le squadre ad aver preso parte alle 20 stagioni del campionato dal 2002-03 al 2021-22 (in grassetto).\nAlbo d'oro.\nLe prime due edizioni hanno visto coinvolte solo squadre della Federazione BiH (quindi solo Bosgnacchi e Croati), dal 2002 sono entrati anche i Serbi."}
{"id": "3708316", "revid": "121542675", "url": "https://it.wikipedia.org/wiki?curid=3708316", "title": "OM Tigre", "text": "L'OM Tigre \u00e8 un autocarro medio prodotto dalla Officine Meccaniche (OM) dal 1958 al 1972.\nSostitu\u00ec il modello Super Taurus.\nStoria.\nLa OM decise nel 1958 di ampliare la sua gamma di autocarri dotati di nomi \"zoologici\" con il Tigre.\nCon motore 4 cilindri in linea, avente cilindrata di 6870 cc e potenza max. di 105 CV a 1900 giri.\nPoteva avere una massa a pieno carico tra 7,5 e 10 tonn e una portata utile compresa tra 6,5 e 7,5 tonnellate\nFu sostituito dagli OM 120 - 140."}
{"id": "3708323", "revid": "767487", "url": "https://it.wikipedia.org/wiki?curid=3708323", "title": "Ol'ha Fyrsova", "text": ""}
{"id": "3708324", "revid": "300067", "url": "https://it.wikipedia.org/wiki?curid=3708324", "title": "Ol'ga Firsova", "text": ""}
{"id": "3708325", "revid": "300067", "url": "https://it.wikipedia.org/wiki?curid=3708325", "title": "Olga Firsova", "text": ""}
{"id": "3708331", "revid": "599013", "url": "https://it.wikipedia.org/wiki?curid=3708331", "title": "Criminografia", "text": "La criminografia \u00e8 un metodo di analisi criminologica utilizzata dalle forze dell'ordine per visualizzare gli eventi criminali. Si tratta di un elemento chiave per implementare nuove strategie di difesa sociale che si basa sulle tecnologie dell'informazione e sui sistemi informativi geografici per localizzare le zone pi\u00f9 dense dal punto di vista dei reati, delle tendenze criminali e dei modelli comportamentali.\nStoria.\nI primi studi sulla criminografia risalgono al 1986 quando l'Istituto Americano di Giustizia finanzi\u00f2 un progetto per esplorare la localizzazione del crimine per supportare la polizia municipale. Il progetto fu coordinato con il Dipartimento di polizia di Chicago di concerto con l'Universit\u00e0 dell'Illinois e quella di Northwestern. Il successo del progetto permise alla polizia di sperimentare il \"Programma di analisi del mercato della droga\" in cinque citt\u00e0 e di sviluppare tali tecniche su tutto il territorio americano incluso il New York City Police Department's Compstat.\nSistema informativo geografico.\nTramite il Sistema Informativo Geografico (SIG), \u00e8 possibile monitorare una grande quantit\u00e0 di informazioni quali il censimento demografico, la posizione delle persone o delle istituzioni per meglio comprendere le cause del crimine e aiutare il governo a pianificare efficaci strategie per affrontare i problemi. Il GIS \u00e8 utile anche nelle situazioni di emergenza e cio\u00e8 nel coordinare l'intervento delle volanti e negli inseguimenti.\nNel sottolineare le teorie che servono per spiegare il comportamento dei criminali, occorre includere la sicurezza urbana e dell'ambiente suddivisa nei due filoni della routine activity theory (Andr\u00e9-Michel Guerry) e della scelta razionale (Michael Maltz). Recentemente, la criminografia ha compreso anche l'insieme delle tecniche di analisi spaziale che aggiungono una serie di elementi aggiuntivi quali il rigore statistico, l'autocorrelazione e l'eterogeneit\u00e0 spaziale.\nApplicazioni pratiche.\nI criminologi ricorrono alla criminografia per aiutare le forze dell'ordine ad assumere le migliori decisioni possibili, a gestire le risorse e formulare ipotesi d'intervento cos\u00ec come avviene nell'analisi strategica (es. previsione del crimine, profiling, etc.). New York, ad es., \u00e8 riuscita ad applicare questi strumenti tramite il modello CompStat, sebbene quel modo di pensare si adatta bene al breve termine. Ci sono altri approcci correlati che includono le politiche informative, l'intelligence, la sicurezza orientata ai problemi e la sicurezza urbana. In alcune postazioni di polizia, i criminologi lavorano in posizioni civili mentre altre istituzioni sono guardie giurate.\nIn base ai risultati di una ricerca sulle politiche di sicurezza, la criminografia \u00e8 utilizzata per comprendere modelli penitenziari nonch\u00e9 la recidiva, risparmiare le risorse obiettivo e migliorare i programmi sulla difesa sociale o sulla valutazione della qualit\u00e0 sui servizi di prevenzione ed assistenza alle vittime."}
{"id": "3708341", "revid": "400518", "url": "https://it.wikipedia.org/wiki?curid=3708341", "title": "Valery Babanov", "text": ""}
{"id": "3708356", "revid": "547034", "url": "https://it.wikipedia.org/wiki?curid=3708356", "title": "Niente d'importante", "text": "Niente d'importante \u00e8 un album del cantautore italiano Marco Masini, pubblicato il 27 settembre 2011.\nIl primo singolo ad essere estratto dall'album \u00e8 il brano omonimo, che \u00e8 stato pubblicato il 2 settembre 2011.\nL'album ha esordito alla posizione numero 8 della classifica dei dischi pi\u00f9 venduti."}
{"id": "3708362", "revid": "1005847", "url": "https://it.wikipedia.org/wiki?curid=3708362", "title": "Annemie Neyts-Uyttebroeck", "text": "Nel giugno 2009 \u00e8 stata eletta per la quarta volta al parlamento europeo, dove fa parte del gruppo dell'ALDE e siede nel Comitato per gli Affari Esteri.\nLa Neyts \u00e8 stata presidente dell'Internazionale Liberale (dal settembre 1999 fino al 2005) e, in seguito, presidente del Partito dell'Alleanza dei Liberali e dei Democratici per l'Europa (dal settembre 2005 alla fine di novembre 2011)."}
{"id": "3708371", "revid": "339392", "url": "https://it.wikipedia.org/wiki?curid=3708371", "title": "Dr. Taylor Hamilton", "text": ""}
{"id": "3708372", "revid": "1652635", "url": "https://it.wikipedia.org/wiki?curid=3708372", "title": "Campanile del Duomo di Siena", "text": "Il campanile del Duomo di Siena svetta su piazza del Duomo a Siena. Con i suoi 77 metri d'altezza \u00e8 uno dei punti di riferimento pi\u00f9 noti della citt\u00e0, assieme alla Torre del Mangia (88 metri, 102 col parafulmine).\nStoria e descrizione.\nIl campanile, in stile romanico come la parte pi\u00f9 antica del Duomo, \u00e8 in fasce di marmo bianco e verde e dotato di sei ordini di finestre, che da monofore (quelle pi\u00f9 in basso) diventano esafore (quelle pi\u00f9 in alto). Fu avviato in epoca imprecisata (ma comunque posteriormente alla cupola che \u00e8 del 1264) a partire da una preesistente torre dei Bisdomini, le cui strutture murarie sono ancora oggi visibili nella cella interna. Fu completato nel 1313.\n\u00c8 l'unico con questo accrescimento progressivo delle finestre fino a sei. Si registrano accrescimenti fino alla quadrifora in altri campanili anche senesi (Basilica dei Servi, Pieve di S. Giovanni Battista a Rosia\u2026), ma non oltre.\nIl coronamento \u00e8 garantito da una cuspide a forma di piramide ottagonale.\nIl campanile possiede sei campane, che quasi formano una scala diatonica corretta, di epoche e fusioni differenti fra loro. Il loro suono sotto il punto di vista acustico non \u00e8 sicuramente dei migliori ma sono molto interessanti sotto il punto di vista storico.\nFusa dal Maestro Martino nel 1149, diametro di 95 cm. Ha la tipica sagoma di derivazione alemanna del secolo XIII, importata in italia da fonditori d'oltralpe come Gislimerius e Wilmarus (il primo dovrebbe ever fuso nel 1149 le campane per San Zeno di Verona con la medesima sagoma).\nFusa da Magio Giovanni nel 1381, diametro 115 cm. La sagoma \u00e8 tardo gotica ma ben equilibrata, la sua altezza infatti \u00e8 di 114cm. \u00c8 una rifusione di una pi\u00f9 antica.\nDetta \"Sovana\", fu fusa da Giovanni Tofano nel 1452, diametro 148 cm. Ha una sagoma gotica ed \u00e8 la seconda rifusione di una campana pi\u00f9 antica.\nFusa da Giovanni Tofano nel 1453, diametro 113 cm. Sagoma gotica. Probabile rifusione di una delle due vecchie campane di Tofano di Magio del 1396.\nFusa da Giovanni Tofano nel 1469, diametro 127 cm. Sagoma gotica. Probabile rifusione di una delle due vecchie campane di Tofano di Magio del 1396.\nDetta \"Campana dei frati\", fu fusa dal fonditore senese Giorgio Neri nel 1859, diametro 82 cm."}
{"id": "3708373", "revid": "767487", "url": "https://it.wikipedia.org/wiki?curid=3708373", "title": "Brownstown (Pennsylvania)", "text": "Brownstown \u00e8 un comune (\"borough\") degli Stati Uniti d'America, nella contea di Cambria nello Stato della Pennsylvania. Secondo il censimento del 2010 la popolazione \u00e8 di 744 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (99,3%), seguita dagli afroamericani (0,1%) dati del 2010."}
{"id": "3708375", "revid": "125928964", "url": "https://it.wikipedia.org/wiki?curid=3708375", "title": "Pianificatore territoriale", "text": "Il Pianificatore Territoriale \u00e8 il principale professionista di riferimento in merito alla pianificazione territoriale.\nEgli si occupa non solo di tutte quelle trasformazioni su scala urbana e territoriale che caratterizzano una determinata citt\u00e0 o territorio, ma anche di tutti i processi e le dinamiche socioeconomiche che di queste trasformazioni sono al tempo stesso origine e risultato.\nGrazie alle competenze trasversali e multidisciplinari che possiede e che ha acquisito nel suo percorso di studi, il Pianificatore Territoriale \u00e8 un professionista fondamentale ed indispensabile nella redazione e nell'elaborazione di qualsiasi strumento urbanistico, sia esso a livello regionale (come il Piano Paesaggistico Regionale), a livello generale (come il Piano Regolatore Generale) e a livello attuativo (come il Piano Particolareggiato ed il Piano di Lottizzazione).\nLa sua formazione universitaria avviene all\u2019interno dei Corsi di Laurea triennale in Scienze della Pianificazione Territoriale, Urbanistica, Paesaggistica e Ambientale (L21) e Corsi di Laurea Magistrale in Pianificazione Territoriale, Urbanistica e Ambientale (LM48) .\nAi sensi del D.I. 11 maggio 2000, \"la Laurea in Pianificazione Territoriale Urbanistica e Ambientale conferita da Universit\u00e0 Statali e da quelle non statali riconosciute per rilasciare titoli aventi valore legale \u00e8 equipollente alle Lauree in Ingegneria Civile ed Architettura ai fini dell'ammissione ai pubblici concorsi\".\nFigura professionale.\nIl Pianificatore Territoriale \u00e8 un professionista appartenente all'Ordine degli Architetti, Pianificatori, Paesaggisti e Conservatori nel Settore Pianificatori, nel quale \u00e8 stato inserito a seguito della riforma del D.P.R. n.328 del 2001, con il titolo di Pianificatore Territoriale. Ai sensi dell'art.16 Comma 2 del D.P.R. n.328 del 2001, \"formano oggetto dell'attivit\u00e0 professionale degli iscritti nella Sezione A - Settore \"Pianificazione Territoriale\":\"\n\"a) la pianificazione del territorio, del paesaggio, dell'ambiente e della citt\u00e0;\"\n\"b) lo svolgimento e il coordinamento di analisi complesse e specialistiche delle strutture urbane, territoriali, paesaggistiche e ambientali, il coordinamento e la gestione di attivit\u00e0 di valutazione ambientale e di fattibilit\u00e0 dei piani e dei progetti urbani e territoriali;\"\n\"c) strategie, politiche e progetti di trasformazione urbana e territoriale.\"\nAi sensi dell\u2019art.16 Comma 5 del D.P.R. n.328 del 2001, \"formano oggetto dell'attivit\u00e0 professionale degli iscritti nella Sezione B [\u2026] per il Settore \"Pianificazione\":\"\n\"1) le attivit\u00e0 basate sull'applicazione delle scienze volte al concorso e alla collaborazione alle attivit\u00e0 di pianificazione;\"\n\"2) la costruzione e gestione di sistemi informativi per l'analisi e la gestione della citt\u00e0 e del territorio;\"\n\"3) l'analisi, il monitoraggio e la valutazione territoriale ed ambientale;\"\n\"4) procedure di gestione e di valutazione di atti di pianificazione territoriale e relativi programmi complessi.\"\nL\u2019iscrizione all\u2019Ordine nella relativa Sezione \u00e8 subordinata al superamento dell\u2019apposito Esame di Stato per l\u2019abilitazione all\u2019esercizio della professione.\nIn merito all\u2019Esame di Stato ed alla professione, la Nota del MIUR del 2002, avente titolo \u201cEsami di Stato di abilitazione all\u2019esercizio delle professioni. Applicazione D.P.R. 328/2001\u201d, dichiara che \"Per quel che riguarda la professione di Architetto si fa preliminarmente presente che, laddove nell\u2019ordinanza si fa riferimento alla professione di Architetto, il termine deve intendersi comprensivo anche dei settori di Pianificatore, Paesaggista e Conservatore. Si esprime, inoltre, l\u2019avviso che i laureati in architettura secondo l\u2019ordinamento previgente possano partecipare agli esami di Stato per uno qualunque dei settori previsti dal D.P.R. n.328\".\nLe sentenze del Consiglio di Stato n.6368/2003, n.2178/2008,n.1473/2009, n.686/2012 riportano che \"l\u2019elencazione, compiuta all\u2019art. 16 del DPR 328/2001, delle attivit\u00e0 attribuite agli iscritti ai diversi settori delle sezioni \u201cA\u201d e \u201cB\u201d dell\u2019albo del nuovo \u201cOrdine degli architetti, pianificatori, paesaggisti e conservatori\u201d, ha il solo scopo di procedere ad una siffatta ripartizione, individuando quelle \u201cmaggiormente caratterizzanti la professione\u201d, restando immutato il quadro complessivo delle attivit\u00e0 esercitabili nell\u2019ambito della professione stessa come gi\u00e0 normativamente definito\" che quindi le competenze degli Architetti, dei Pianificatori territoriali, dei Paesaggisti e dei Conservatori, sono definite nell'art. 16 del DPR 328 del 2001.\nNormativa di riferimento.\nEuropean Council of Spatial Planner - Conseil Europ\u0117en des Urbanistes http://www.ectp-ceu.eu/\nSINURB - Sindacato Nazionale Pianificatori Territoriali http://www.sinurb.it/\nASSURB - Associazione nazionale degli urbanisti e dei pianificatori territoriali e ambientali.http://www.urbanisti.it/"}
{"id": "3708376", "revid": "474175", "url": "https://it.wikipedia.org/wiki?curid=3708376", "title": "Chiesa di San Floriano (Reggio Emilia)", "text": "La chiesa di San Floriano \u00e8 la parrocchiale che si trova in via Fleming a Villa Gavassa, frazione di Reggio Emilia. Appartiene al vicariato Urbano di Reggio Emilia della diocesi di Reggio Emilia-Guastalla.\nStoria.\nLa chiesa viene citata per la prima volta in un documento del 1171 come dipendenza dei canonici di Reggio. Fu ampliata nel XV secolo, una volta elevata a dignit\u00e0 di chiesa parrocchiale. Restaurata nel 1575, nel 1615 fu ricostruita da Camillo Galliera, mentre la chiesa moderna, disegnato da Andrea Tarabusi, \u00e8 del 1833-1839. Nel 1652 vi fece visita il cardinale Rinaldo d'Este.\nDescrizione.\nPresenta una facciata a capanna con un portale privo di ornamenti o decorazioni sormontato da un oculo. All'interno vi \u00e8 una statua che raffigura la \"Madonna del Rosario\", collocata in un'ancona circondata dagli affreschi dei Quindici Misteri dipinti nel 1615. Vi \u00e8 conservato inoltre un gruppo di sculture, realizzate dal Guaitini, del 1745. L'altare, in marmo, \u00e8 del 1950. Alle sue spalle vi \u00e8 il quadro, di Pellizzi, raffigurante \"San Floriano con Sant'Antonio Abate\". La torre campanaria, ricostruita nel'900, \u00e8 snella e presenta una cella a bifore. Tra il 2008 e il 2010 la chiesa \u00e8 stata nuovamente ristrutturata, con l'aggiunta al suo fianco di una nuova aula liturgica."}
{"id": "3708377", "revid": "88740", "url": "https://it.wikipedia.org/wiki?curid=3708377", "title": "Brachytrachelopan mesai", "text": "Il brachitrachelopan (Brachytrachelopan mesai) \u00e8 un dinosauro erbivoro appartenente ai sauropodi. Visse nel Giurassico superiore (Titoniano, circa 150 milioni di anni fa) e i suoi resti sono stati ritrovati in Argentina. Possedeva un collo insolitamente corto per un sauropode. \nDescrizione.\nQuesto dinosauro \u00e8 conosciuto esclusivamente per uno scheletro incompleto ma articolato, comprendente otto vertebre cervicali, dodici vertebre dorsali, tre vertebre sacrali, parte delle costole cervicali e tutte le costole dorsali, la parte finale del femore sinistro, parte della tibia sinistra e l'ilio destro. Gran parte dell'esemplare, probabilmente, \u00e8 andato perduto a causa dell'erosione molti anni prima della scoperta.\nIl collo di questo dinosauro sauropode era insolitamente corto (in confronto a quello degli altri sauropodi), e la sua lunghezza era circa il 60% rispetto a quello degli altri sauropodi simili (i dicreosauridi). Questa caratteristica \u00e8 una prova che questa linea evolutiva si specializz\u00f2 per riempire una nicchia ecologica non sfruttata da altri membri dei sauropodi. Di statura piccola per un sauropode, \"Brachytrachelopan\" non doveva superare i 10 metri di lunghezza.\nL'alto grado di fusione, nelle vertebre cervicali, tra gli archi neurali conservati e i loro centri vertebrali indica che l'esemplare era un animale adulto (Rauhut et al., 2005). Ci\u00f2 sarebbe confermato anche dal grado di fusione delle altre vertebre, e indicherebbe che la piccola taglia dell'esemplare non era un residuo di ontogenia (ovvero la conservazione di caratteri giovanili). \nClassificazione.\nL'unico scheletro ritrovato fu rinvenuto fra sedimenti fluviali di arenaria presso la formazione di Ca\u00f1ad\u00f3n C\u00e1lcero approssimativamente a 25\u00a0km nord-nordest da Cerro C\u00f3ndor, nella provincia di Chubut.\nUn'analisi filogenetica (Rauhut et al., 2005) in cui sono stati inclusi 27 taxa di sauropodi e 154 caratteri anatomici ha permesso di classificare \"Brachytrachelopan\" tra i dicreosauridi, una famiglia di sauropodi diplodocoidi tipica del Giurassico superiore e del Cretaceo inferiore dei continenti meridionali, comprendente sauropodi dal collo insolitamente corto. Secondo Rauhut e colleghi, all'interno della famiglia \"Brachytrachelopan\" sarebbe pi\u00f9 strettamente imparentato con \"Dicraeosaurus\" del Giurassico superiore africano che con \"Amargasaurus\" del Cretaceo inferiore sudamericano; ci\u00f2 suggerirebbe una rapida radiazione evolutiva e una veloce diffusione dei dicreosauridi subito dopo la separazione dei continenti dell'emisfero boreale da quello australe durante l'ultima fase del Giurassico medio.\nPaleobiologia.\nRauhut e colleghi (2005) hanno notato come la tendenza verso l'accorciamento del collo visto nei dicreosauridi (molto evidente in \"Brachytrachelopan\") sia controcorrente rispetto all'allungamento del collo nella maggior parte delle linee evolutive di sauropodi (brachiosauridi, titanosauri, diplodocidi, ecc..) e indica che questo gruppo di sauropodi si stava progressivamente adattando a una dieta basata su piante basse, e che potrebbe essersi specializzato in specifiche risorse di cibo (come ipotizzato anche per \"Dicraeosaurus\" e \"Amargasaurus\"). Inoltre, la morfologia degli archi neurali cervicali di \"Brachytrachelopan\" avrebbe notevolmente ristretto la flessone del collo, e indica che probabilmente questo sauropode era specializzato in una dieta di piante di altezza compresa tra 1 e 2 metri. Nello stesso studio viene avanzata l'ipotesi che questo tipo di dieta potrebbe essere stato un fattore limitante nella crescita corporea dei dicreosauridi, e che questo avrebbe potuto condurli nella stessa nicchia ecologica dei grandi ornitopodi iguanodonti.\n\u00c8 interessante notare come questi iguanodonti siano assenti dai sedimenti gondwaniani del Giurassico superiore che hanno prodotto i fossili di dicreosauridi, mentre sono abbondanti in ecosistemi simili della stessa epoca in Nordamerica (dove sono invece assenti i dicreosauri). Questo potrebbe indicare che i grandi iguanodonti e i dicreosauri (in particolare \"Brachytrachelopan\") fossero analoghi ecologici, un risultato di un'evoluzione parallela in due linee evolutive dinosauriane molto distanti fra loro.\nSignificato del nome.\nIl nome specifico completo di questo dinosauro \u00e8 \"Brachytrachelopan mesai\". L'epiteto specifico \u00e8 in onore di Daniel Mesa, un pastore locale che scopr\u00ec l'esemplare mentre cercava una pecora perduta. Il nome generico deriva dal greco e significa \"Pan dal collo corto\"; Pan, nella mitologia greca, \u00e8 il dio dei pastori. "}
{"id": "3708409", "revid": "661526", "url": "https://it.wikipedia.org/wiki?curid=3708409", "title": "Fight the Frequency", "text": "Fight the Frequency \u00e8 il quarto album in studio della pop punk band American Hi-Fi ed \u00e8 stato pubblicato il 17 agosto 2010."}
{"id": "3708412", "revid": "251938", "url": "https://it.wikipedia.org/wiki?curid=3708412", "title": "Archeologia marittima", "text": "L'archeologia marittima o archeologia marina, \u00e8 una disciplina all'interno delle scienze archeologiche che si occupa dello studio del rapporto tra l'uomo e il mare, i laghi e i fiumi, attraverso l'analisi dei resti di navi, attrezzature costiere, strutture portuali, carichi sommersi, resti umani o paesaggi sommersi.\nFa parte dell'archeologia marittima l'archeologia navale, che si occupa dello studio dei processi storici nella costruzione delle imbarcazioni, e l'archeologia subacquea, che \u00e8 la tecnica al servizio dell'archeologia marittima quando questa \u00e8 rivolta all'indagine di siti subacquei, quali i relitti di navi o i porti sommersi.\nCome l'archeologia nel suo complesso, anche l'archeologia marina pu\u00f2 indirizzarsi alle epoche preistoriche, storiche o industriali."}
{"id": "3708415", "revid": "124123", "url": "https://it.wikipedia.org/wiki?curid=3708415", "title": "Max L\u00fcscher", "text": "Inventore del famoso \"test dei colori di L\u00fcscher\".\nUn test psicologico che analizza lo stato d'animo di un soggetto in base alla sua preferenza di colori. Tale test \u00e8 utilizzato per la selezione del personale nella Marina Americana e nel Ministero dell'Interno Italiano.\nDopo aver conseguito il diploma di maturit\u00e0 in Svizzera, Max L\u00fcscher ha conseguito le lauree in psicologia, sociologia e filosofia, nonostante seguisse, con un permesso del suo professore, lezioni universitarie di psicologia dall'et\u00e0 di sedici anni, data la sua spiccata propensione per la materia, che lo colp\u00ec molto, dopo la lettura de \"L'interpretazione dei Sogni\" di Sigmund Freud."}
{"id": "3708424", "revid": "36426", "url": "https://it.wikipedia.org/wiki?curid=3708424", "title": "Chiesa di S. Francesco all'Immacolata", "text": ""}
{"id": "3708425", "revid": "36426", "url": "https://it.wikipedia.org/wiki?curid=3708425", "title": "Basilica di Maria SS. Annunziata", "text": ""}
{"id": "3708437", "revid": "196390", "url": "https://it.wikipedia.org/wiki?curid=3708437", "title": "Kaiserlicht und k\u00f6nigliche Armee", "text": ""}
{"id": "3708440", "revid": "1793900", "url": "https://it.wikipedia.org/wiki?curid=3708440", "title": "Krompachy", "text": "Krompachy (in ungherese \"Korompa\", in tedesco \"Krompach\") \u00e8 una citt\u00e0 della Slovacchia facente parte del distretto di Spi\u0161sk\u00e1 Nov\u00e1 Ves, nella regione di Ko\u0161ice."}
{"id": "3708449", "revid": "110157", "url": "https://it.wikipedia.org/wiki?curid=3708449", "title": "Neo-Dustur", "text": "Il Neo-Dust\u016br (, ossia \"Nuovo libero partito della Costituzione\") \u00e8 stato un partito politico tunisino tra il 1934 e il 1964.\nStoria.\nFu fondato il 2 marzo 1934 e il suo primo congresso si \u00e8 svolto nella casa di un parente di Habib Bourguiba, Ahmed Ayed, notabile di Ksar Hellal, in seguito a una scissione del Dustur da parte di un gruppo di giovani intellettuali fra cui lo stesso Bourguiba, Mahmoud El Materi, Tahar Sfar e Bahri Guiga. Il partito si proponeva in origine di liberare il popolo tunisino dal protettorato francese. In un messaggio del 24 giugno 1934, il Residente generale di Francia in Tunisia, Marcel Peyrouton, avvert\u00ec i controllori civili che un nuovo partito era sul punto di nascere e che il suo obiettivo era di \u00abliberare lo Stato husseinide dal protettorato francese\u00bb.\nPeyrouton, futuro ministro degli Interni del regime di Vichy, non tarda a infliggere duri colpi al Neo-Dustur, fin dal 3 settembre 1934, e ancora nel 1938, 1943 e 1952.\nDopo il conseguimento dell'indipendenza (20 marzo 1956), l'elezione dell'Assemblea costituente, il 25 marzo, assegna tutti i seggi al Neo-Dustur, che pu\u00f2 cos\u00ec governare la Tunisia sotto il forte impulso del suo Presidente Bourguiba, che assume la presidenza dell'Assemblea l'8 aprile. Egli getta allora le fondamenta dello Stato della moderna Tunisia, fa proclamare la repubblica il 25 luglio 1957 e fa adottare una Costituzione il 1\u00ba giugno 1959. Il partito vince anche le elezioni per la Assemblea nazionale l'8 novembre 1959.\nSulla linea di un cauto Socialismo del Presidente Bourguiba, il Neo-Dustur diventa il Partito Socialista Desturiano (PSD) nel 1964, denominazione mantenuta fino al 1988."}
{"id": "3708458", "revid": "599013", "url": "https://it.wikipedia.org/wiki?curid=3708458", "title": "Parigi-Bourges 2007", "text": "La Parigi-Bourges 2007, cinquantasettesima edizione della corsa e valevole come prova del circuito UCI Europe Tour 2007 categoria 1.1, si svolse l'11 ottobre 2007 su un percorso di 194,3\u00a0km. Fu vinta dal francese Romain Feillu che giunse al traguardo con il tempo di 4h46'57\", alla media di 40,627\u00a0km/h.\nPresero il via 122 ciclisti, 92 di essi tagliarono il traguardo."}
{"id": "3708460", "revid": "1543377", "url": "https://it.wikipedia.org/wiki?curid=3708460", "title": "Royal Bank of Scotland Challenger 2011", "text": "Il Royal Bank of Scotland Challenger 2011 \u00e8 stato un torneo professionistico di tennis maschile giocato sul cemento. \u00c8 stata la 5\u00aa edizione del torneo, facente parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Tiburon negli USA dal 10 al 16 ottobre 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono entrati nel tabellone principale come special exempt:\nGiocatori che sono passati dalle qualificazioni:\nCampioni.\nSingolare.\n Ivo Karlovi\u0107 ha battuto in finale Sam Querrey, 6\u20137(2\u20137), 6\u20131, 6\u20134\nDoppio.\n Carsten Ball / Chris Guccione hanno battuto in finale Steve Johnson / Sam Querrey 6\u20131, 5\u20137, [10\u20136]"}
{"id": "3708462", "revid": "110157", "url": "https://it.wikipedia.org/wiki?curid=3708462", "title": "Spi\u0161sk\u00e9 Vlachy", "text": "Spi\u0161sk\u00e9 Vlachy (in ungherese \"Szepesolaszi\", in tedesco \"Wlachi\", \"Wlachy\" o \"Wallendorf\", in latino \"Villa Latina\") \u00e8 una citt\u00e0 della Slovacchia facente parte del distretto di Spi\u0161sk\u00e1 Nov\u00e1 Ves, nella regione di Ko\u0161ice."}
{"id": "3708463", "revid": "62004", "url": "https://it.wikipedia.org/wiki?curid=3708463", "title": "Vincenzo De Caro (ciclista)", "text": "Professionista dal 1978 al 1980, partecip\u00f2 a due edizioni del Giro d'Italia.\nCarriera.\nProfessionista dal 1978 al 1980 con la Mecap/Hoonved di Dino Zandeg\u00f9, non ottenne nessuna vittoria. I migliori piazzamenti furono due terzi posti, nella diciannovesima tappa del Giro d'Italia 1978 dietro Vittorio Algeri e Giuseppe Martinelli e nella Gran Fondo 1979, alle spalle di Sergio Santimaria ed Enrico Paolini. Fu quinto nella classifica giovani del Giro d'Italia 1978."}
{"id": "3708465", "revid": "307923", "url": "https://it.wikipedia.org/wiki?curid=3708465", "title": "Vincenzo De Caro", "text": ""}
{"id": "3708466", "revid": "287204", "url": "https://it.wikipedia.org/wiki?curid=3708466", "title": "Spisske Vlachy", "text": ""}
{"id": "3708470", "revid": "1793900", "url": "https://it.wikipedia.org/wiki?curid=3708470", "title": "Friauler Eisenbahn-Gesellschaft", "text": "La kaiserlich-k\u00f6nigliche privilegierte Friauler Eisenbahn-Gesellschaft (FEG), in italiano \"Imperial regia privilegiata Societ\u00e0 Ferroviaria Friulana\", da non confondersi con l'attuale Societ\u00e0 Ferroviaria Friulana s.r.l., era una societ\u00e0 ferroviaria privata esistita dal 1893 nell'Impero austro-ungarico.\nStoria.\nFondata nel 1893 a Vienna da Giacomo Antonelli e Giulio Dreossi, ottenne nel maggio dello stesso anno dal governo austro-ungarico la concessione novantennale della Monfalcone\u2013Cervignano\u2013confine italiano e del raccordo Monfalcone\u2013Rosega; l'esercizio delle due linee fu poi affidato alla societ\u00e0 statale kkStB.\nNel 1909 ottenne la concessione della Cervignano\u2013Aquileia\u2013Grado la cui durata fu eguagliata a quella delle linee summenzionate.\nDopo gli eventi della prima guerra mondiale, l'esercizio delle linee pass\u00f2 alle Ferrovie dello Stato, mentre la loro propriet\u00e0 rimase alla FEG.\nL'impresa fu posta in liquidazione dall'assemblea straordinaria dei soci il 6 marzo 1981. La cessione totale dei beni allo Stato italiano \u00e8 stata risolta con uno schema di transazione che \u00e8 entrato in vigore nel corso del 2008.\nRete.\nLa FEG costru\u00ec e mantenne la propriet\u00e0 delle seguenti linee:\nL'esercizio ferroviario sulle linee fu subconcesso alle ferrovie statali (kkStB), che vi utilizzarono locomotive a vapore dei gruppi 97 e 199, di propriet\u00e0 della FEG."}
{"id": "3708471", "revid": "767487", "url": "https://it.wikipedia.org/wiki?curid=3708471", "title": "Open de Rennes 2011", "text": "L'Open de Rennes 2011 \u00e8 stato un torneo professionistico di tennis maschile giocato sul cemento. \u00c8 stata la 6\u00aa edizione del torneo, facente parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Rennes in Francia dal 10 al 16 ottobre 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nCampioni.\nSingolare.\n Julien Benneteau ha battuto in finale Olivier Rochus, 6\u20134, 6\u20133\nDoppio.\n Martin Emmrich / Andreas Siljestr\u00f6m hanno battuto in finale Kenny de Schepper / \u00c9douard Roger-Vasselin, 6\u20134, 6\u20134"}
{"id": "3708474", "revid": "767487", "url": "https://it.wikipedia.org/wiki?curid=3708474", "title": "Kristen Rasmussen", "text": ""}
{"id": "3708476", "revid": "44186563", "url": "https://it.wikipedia.org/wiki?curid=3708476", "title": "Societ\u00e0 Ferroviaria Friulana", "text": ""}
{"id": "3708479", "revid": "300067", "url": "https://it.wikipedia.org/wiki?curid=3708479", "title": "Kristen Rasmussen Tarr", "text": ""}
{"id": "3708482", "revid": "287204", "url": "https://it.wikipedia.org/wiki?curid=3708482", "title": "Zoniana", "text": "Zoniana () \u00e8 un ex comune della Grecia nella periferia di Creta (unit\u00e0 periferica di Rethymno) con 1.578 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Mylopotamos."}
{"id": "3708483", "revid": "2126352", "url": "https://it.wikipedia.org/wiki?curid=3708483", "title": "La Scapigliatura e il 6 febbraio", "text": "La Scapigliatura e il 6 febbraio \u00e8 un romanzo dello scrittore milanese Cletto Arrighi, pubblicato per la prima volta nel 1862, contemporaneamente presso Francesco Sanvito e presso la tipografia di Giuseppe Redaelli. Dal titolo dell'opera prende il nome la corrente letteraria della Scapigliatura, di cui Arrighi fu uno dei pi\u00f9 importanti esponenti.\nTrama.\nLa vicenda del romanzo si svolge nei giorni tra il 3 e il 6 febbraio 1853.\nEmilio Digliani \u00e8 un giovane della borghesia milanese. Non riconosciuto dal padre, che per\u00f2 gli ha destinato un patrimonio, \u00e8 stato adottato dal chirurgo ostetrico che ha assistito alla sua nascita, il professor Pier Ambrogio Bartelloni. Emilio conduce una vita da scapigliato, tra luoghi malfamati, amori e velleit\u00e0 artistiche, e insieme ad altri sei amici forma un gruppo noto negli ambienti della rivolta antiaustriaca come la Compagnia brusca.\nNoemi Firmiani Dal Poggio \u00e8 una giovane donna dell'alta borghesia milanese, bella quanto triste: divisa tra la freddezza del marito Emanuele e la frustrazione di non avere figli, essa vive nello sconforto, finch\u00e9 in casa della cugina Cristina Firmiani non incontra Emilio. Tra i due nasce l'amore, favorito anche da Cristina, che spera di approfittare dello scandalo per mettere in cattiva luce Noemi agli occhi del nonno Lorenzo ed escluderla dall'eredit\u00e0.\nOrmai scoperta, Noemi decide di fuggire con l'amato Emilio, ma il progetto naufraga per l'intervento del marito e del nonno, che irrompono in casa del giovane. In preda all'ira, Dal Poggio sfida Emilio a duello, per scoprire poco dopo dal professor Bartelloni che il ragazzo altri non \u00e8 che il figlio da lui abbandonato 24 anni prima.\nSconvolto per quanto ha appreso, Emilio decide d'impulso di unirsi alla rivolta contro gli austriaci scoppiata proprio in quelle ore, morendo da eroe in battaglia.\nCaratteri generali.\nNon vi \u00e8 dubbio che \"La Scapigliatura e il 6 febbraio\" abbia influenzato il costume letterario dell'epoca, contribuendo a battezzare un fenomeno che, prima ancora che un movimento artistico, \u00e8 una categoria sociale, composta da individui irregolari di varia estrazione. Scrive infatti:\nNelle sue opere (pi\u00f9 in quelle successive che in questo romanzo) Arrighi concentra la propria attenzione sulla nuova condizione degli intellettuali nell'Italia post-unitaria, caratterizzata dal declassamento sociale ed economico. Di fronte alla delusione per il fallimento degli ideali democratici risorgimentali, molti giovani iniziarono a nutrire sentimenti di ribellione, influenzati anche dalle suggestioni boh\u00e9mien provenienti dall'Europa, dando vita a un \u201cdualismo\u201d nell'atteggiamento degli scapigliati: da un lato la pulsione verso ideali nobili e alti, dall'altro il compiacimento per gli aspetti pi\u00f9 degradati della vita civile."}
{"id": "3708484", "revid": "767487", "url": "https://it.wikipedia.org/wiki?curid=3708484", "title": "Barbara Farris", "text": "Carriera.\nDal maggio del 2020 \u00e8 entrata a far parte dello staff tecnico della Stetson University."}
{"id": "3708489", "revid": "767487", "url": "https://it.wikipedia.org/wiki?curid=3708489", "title": "Paura in citt\u00e0", "text": "Paura in citt\u00e0 \u00e8 un film del 1976 diretto da Giuseppe Rosati, con protagonista Maurizio Merli.\nTrama.\nA Roma dodici detenuti, capeggiati dall'omicida Alberto Lettieri, evadono dal carcere di Regina Coeli. Il caso viene affidato al commissario Mario Murri, richiamato appositamente a Roma, un poliziotto dai metodi molto violenti che spesso si scontra coi suoi superiori ed \u00e8 mal visto dalla magistratura. Murri, che ha perduto moglie e figlia per mano della banda Lettieri, scopre interrogando Laura, la giovane nipote di Giacomo Masoni, ex responsabile d'un settore ferroviario e costretto da Lettieri a evadere con lui, una pista capace di condurlo a Lettieri: con ogni probabilit\u00e0, il bandito si servir\u00e0 di Giacomo per assaltare un convoglio e impadronirsi d'un carico di banconote destinate al macero, del valore di alcune decine di miliardi di lire, che un treno porter\u00e0 da Milano a Roma.\nProduzione.\nPellicola afferente al filone poliziottesco, allora all'apice del suo successo tra il pubblico.\nDistribuzione.\nIl film \u00e8 stato distribuito nelle sale cinematografiche italiane il 14 settembre del 1976.\nVenne in seguito distribuito anche in Turchia (4 settembre 1978) ed in Francia con il titolo \"La peur r\u00e8gne sur la ville\" (2 novembre 1983).\nFu in seguito distribuito anche nei Paesi anglofoni: in Gran Bretagna con il titolo \"Fear in the city\" mentre negli Stati Uniti fu editato con i titoli \"Hot Stuff\" e \"Street War\".\nNegli anni 2000 \u00e8 stato distribuito in formato DVD per il mercato home-video.\nAccoglienza.\nIl film fu l'88\u00ba miglior incasso in Italia della stagione cinematografica 1976-77."}
{"id": "3708490", "revid": "1442080", "url": "https://it.wikipedia.org/wiki?curid=3708490", "title": "Royal Bank of Scotland Challenger 2011 - Singolare", "text": "Il singolare del Royal Bank of Scotland Challenger 2011 \u00e8 stato un torneo di tennis facente parte dell'ATP Challenger Tour 2011.\nTobias Kamke era il detentore del titolo, ma quest'anno non ha partecipato.\nIvo Karlovi\u0107 ha battuto in finale Sam Querrey 6\u20137(2\u20137), 6\u20131, 6\u20134."}
{"id": "3708491", "revid": "599013", "url": "https://it.wikipedia.org/wiki?curid=3708491", "title": "Tonya Washington", "text": ""}
{"id": "3708492", "revid": "729019", "url": "https://it.wikipedia.org/wiki?curid=3708492", "title": "Battaglia di Givenchy", "text": "La battaglia di Givenchy fu combattuta fra il 18 e il 22 dicembre del 1914, nel corso della prima guerra mondiale, sul fronte occidentale, nei pressi del villaggio di Givenchy. Lo scontro avvenne nel quadro pi\u00f9 ampio della prima battaglia della Champagne e vide le truppe britanniche avanzare, inizialmente, malgrado la forte resistenza tedesca, e subire, infine, un forte contrattacco.\nPer alleggerire la pressione alla quale l'esercito francese era sottoposto nei pressi di Arras, alle truppe britanniche fu dato ordine di attaccare le forze imperiali nei pressi di Givenchy, per impedire, cos\u00ec, l'arrivo di rinforzi ad Arras da tale settore.\nL'improvviso attacco inizi\u00f2 il 19 dicembre, quando le truppe della divisione indiana Lahore, lanciate all'attacco, catturarono due linee di trincee tedesche. Tuttavia tale successo dur\u00f2 poco: gli attaccanti furono respinti da un pronto contrattacco.\nIl giorno successivo i britannici furono colti di sorpresa da un pesante attacco condotto dai tedeschi che avevano ricevuto rinforzi. L'attacco germanico era diretto contro le trincee tenute dalle stesse truppe indiane andate all'attacco il giorno precedente.\nI tentativi di difesa furono inficiati dalle condizioni in cui versavano le trincee indiane, invase dall'acqua. I tedeschi furono in grado, quindi, di occupare parte del villaggio, fin quando due battaglioni inglesi di riserva entrarono in azione, riconquistando il villaggio al termine del 20 dicembre.\nMalgrado ci\u00f2 i contrattacchi tedeschi continuarono e si formarono molti salienti nel territorio controllato dalle forze britanniche, fin quando dei rinforzi, provenienti dalla prima armata britannica furono inviati dal generale Haig il giorno seguente. Le truppe fresche rilevarono le posizioni delle esauste forze indiane, ristabilendo lo status quo.\nNel corso del combattimento morirono, fino al 22 dicembre, 4.000 soldati dell'Impero britannico e 2.000 uomini dell'esercito imperiale tedesco"}
{"id": "3708495", "revid": "300067", "url": "https://it.wikipedia.org/wiki?curid=3708495", "title": "Simone Edwards", "text": ""}
{"id": "3708496", "revid": "1442080", "url": "https://it.wikipedia.org/wiki?curid=3708496", "title": "Royal Bank of Scotland Challenger 2011 - Doppio", "text": "Il doppio del Royal Bank of Scotland Challenger 2011 \u00e8 stato un torneo di tennis facente parte dell'ATP Challenger Tour 2011.\nRobert Kendrick e Travis Rettenmaier erano i detentori del titolo, ma Kendrick non ha partecipato. Rettenmaier ha fatto coppia con Simon Stadler, ma ha perso nel 1\u00ba turno.\nCarsten Ball e Chris Guccione hanno battuto in finale Steve Johnson e Sam Querrey 6\u20131, 5\u20137, [10\u20136]."}
{"id": "3708498", "revid": "767487", "url": "https://it.wikipedia.org/wiki?curid=3708498", "title": "Ben Gillies", "text": "Biografia.\nAll'et\u00e0 di 12 anni con gli amici Daniel Johns e Chris Joannou forma la band Innocent Criminals. Inizia cos\u00ec a suonare a scuola e in altri luoghi nella zona di Newcastle. Nel 1994, sotto il loro nuovo nome Silverchair, vincono il concorso \"Pick me\" e ottengono il successo.\nDal 1995 al 2007 producono 5 album: \"Frogstomp\" (1995), \"Freak Show\" (1997), \"Neon Ballroom\" (1999), \"Diorama\" (2002) e \"Young Modern\" (2007).\nNel 2002, Gillies forma i Tambalane, pubblicando un album omonimo.\nVita privata.\nNel giugno 2010 ha sposato Jakica Ivancevic."}
{"id": "3708501", "revid": "1442080", "url": "https://it.wikipedia.org/wiki?curid=3708501", "title": "Open de Rennes 2011 - Singolare", "text": "Il singolare dell'Open de Rennes 2011 \u00e8 stato un torneo di tennis facente parte dell'ATP Challenger Tour 2011.\nMarc Gicquel era il detentore del titolo, ma quest'anno non ha partecipato.\nJulien Benneteau ha battuto in finale Olivier Rochus 6\u20134, 6\u20133."}
{"id": "3708504", "revid": "767487", "url": "https://it.wikipedia.org/wiki?curid=3708504", "title": "Stacey Lovelace", "text": ""}
{"id": "3708505", "revid": "2184720", "url": "https://it.wikipedia.org/wiki?curid=3708505", "title": "La fine di Gaia", "text": "La fine di Gaia \u00e8 un singolo del rapper italiano Caparezza, pubblicato il 21 ottobre 2011 come quarto estratto dal quinto album in studio \"Il sogno eretico\".\nDescrizione.\nNona traccia dell'album, in \"La fine di Gaia\" Caparezza critica e deride varie teorie apocalittiche e del complotto, come ad esempio le profezie sul 21 dicembre 2012, il complotto UFO, l'uomo rettile e le scie chimiche.\nVideo musicale.\nIl videoclip, diretto da Calu e pubblicato il 21 ottobre 2011, mostra Caparezza come un casalingo intento a confezionare taralli in una piccola cucina di una casa, venendo interrotto pi\u00f9 volte dall'arrivo di testimoni di varie fedi. Il video \u00e8 stato girato a Vaglio, in provincia di Potenza, e vede la partecipazione del conduttore televisivo Roberto Giacobbo."}
{"id": "3708508", "revid": "300067", "url": "https://it.wikipedia.org/wiki?curid=3708508", "title": "Stacey Lovelace Tolbert", "text": ""}
{"id": "3708509", "revid": "599013", "url": "https://it.wikipedia.org/wiki?curid=3708509", "title": "Surat Sukha", "text": "Biografia.\n\u00c8 gemello di Suree Sukha, anch'egli calciatore.\nCarriera.\nClub.\nDopo aver militato per quattro stagioni nel Chonburi FC, si trasferisce al Melbourne Victory per un valore 440\u00a0000 dollari australiani a seguito di un periodo di successo con il club thailandese.\nHa fatto la sua prima presenza in A-League il 15 agosto 2009, entrando in campo come sostituto al 78' minuto, inoltre ha fatto la sua prima presenza in campionato da titolare il 20 agosto 2009, in una partita vinta per 1-0 contro il .\nIl Melbourne Victory aveva assicurato il rinnovo del contratto di un altro anno verso il calciatore thailandese, ma nonostante ci\u00f2, nel luglio 2011 \u00e8 stato congedato dal club australiano, dopo aver un'offerta del club thailandese del Buriram PEA. \u00c8 stato inoltre affermato che la famiglia Sukha non era felice di vivere in Australia, e questo ha avuto un impatto definitivo sulla sua decisione di lasciare il Melbourne Victory.\nNazionale.\nDurante il periodo in cui militava nel Chonburi FC, \u00e8 stato convocato in nazionale."}
{"id": "3708510", "revid": "1442080", "url": "https://it.wikipedia.org/wiki?curid=3708510", "title": "Open de Rennes 2011 - Doppio", "text": "Il doppio dell'Open de Rennes 2011 \u00e8 stato un torneo di tennis facente parte dell'ATP Challenger Tour 2011.\nScott Lipsky e David Martin erano i detentori del titolo, ma quest'anno non hanno partecipato.\nMartin Emmrich e Andreas Siljestr\u00f6m hanno battuto in finale Kenny de Schepper e \u00c9douard Roger-Vasselin 6\u20134, 6\u20134."}
{"id": "3708511", "revid": "599013", "url": "https://it.wikipedia.org/wiki?curid=3708511", "title": "Stacey Thomas", "text": ""}
{"id": "3708514", "revid": "767487", "url": "https://it.wikipedia.org/wiki?curid=3708514", "title": "Bystrany", "text": "Bystrany (in ungherese \"\u00c1gosth\u00e1za\", in tedesco \"Eulenbach\" o \"Wellbach\") \u00e8 un comune della Slovacchia facente parte del distretto di Spi\u0161sk\u00e1 Nov\u00e1 Ves, nella regione di Ko\u0161ice."}
{"id": "3708516", "revid": "599013", "url": "https://it.wikipedia.org/wiki?curid=3708516", "title": "Michelle Chandler", "text": ""}
{"id": "3708519", "revid": "300067", "url": "https://it.wikipedia.org/wiki?curid=3708519", "title": "Michelle Chandler Cleary", "text": ""}
{"id": "3708520", "revid": "300067", "url": "https://it.wikipedia.org/wiki?curid=3708520", "title": "Michelle Cleary", "text": ""}
{"id": "3708525", "revid": "646926", "url": "https://it.wikipedia.org/wiki?curid=3708525", "title": "Ahipiroso", "text": ""}
{"id": "3708526", "revid": "599013", "url": "https://it.wikipedia.org/wiki?curid=3708526", "title": "Adrian Williams-Strong", "text": ""}
{"id": "3708527", "revid": "300067", "url": "https://it.wikipedia.org/wiki?curid=3708527", "title": "Adrian Williams Strong", "text": ""}
{"id": "3708528", "revid": "767487", "url": "https://it.wikipedia.org/wiki?curid=3708528", "title": "Chras\u0165 nad Horn\u00e1dom", "text": "Chras\u0165 nad Horn\u00e1dom (in ungherese \"Haraszt\") \u00e8 un comune della Slovacchia facente parte del distretto di Spi\u0161sk\u00e1 Nov\u00e1 Ves, nella regione di Ko\u0161ice."}
{"id": "3708530", "revid": "287204", "url": "https://it.wikipedia.org/wiki?curid=3708530", "title": "Chrast nad Hornadom", "text": ""}
{"id": "3708531", "revid": "124123", "url": "https://it.wikipedia.org/wiki?curid=3708531", "title": "Xiao Wen Ju", "text": "Biografia.\nXiao Wen Ju ha iniziato la propria carriera nel mondo della moda nel 2010 a diciotto anni, grazie ad un contratto con l'agenzia di moda internazionale IMG Models, grazie al quale a febbraio debutta sulle passerelle di New York, sfilando per DKNY e Phillip Lim. Nei periodi successivi la modella ha inoltre sfilato per Prada, Hermes, Emanuel Ungaro, Thierry Mugler, Louis Vuitton, Rochas e Alexander Wang.\nXiao Wen Ju \u00e8 inoltre stata testimonial per la campagna promozionale di Lane Crawford, ed \u00e8 comparsa sulle copertine dell'edizione cinese di \"Harper's Bazaar\", di \"Vogue\", di \"iLook\", di \"Madame Figaro\" e di \"Marie Claire\", oltre che sulla copertina dell'edizione francese di \"French Revue De Modes\"."}
{"id": "3708532", "revid": "729019", "url": "https://it.wikipedia.org/wiki?curid=3708532", "title": "Battaglia di Havrincourt", "text": "La battaglia di Havrincourt fu combattuta il 12 settembre 1918 nel corso della prima guerra mondiale, fra la terza armata britannica (comandata da Sir Julian Byng) e le truppe tedesche del terzo e del decimo corpo.\nAntefatti.\nTre divisioni della terza armata avevano attaccato il villaggio di Havrincourt: la sessantaduesima divisione britannica, la divisione neozelandese e la seconda divisione. La difesa di Havrincourt era affidata a quattro divisioni tedesche provenienti dal terzo e dal decimo corpo d'armata germanico. La sessantaduesima divisione si sarebbe dovuta trovare in quel settore se non vi fosse stata destinata a causa della sua condotta nel corso della Battaglia di Cambrai, l'anno precedente.\nPreludio e descrizione.\nNel 1918, malgrado la loro superiorit\u00e0 numerica e la forza delle loro fortificazioni, le truppe tedesche non erano in grado di tenere le loro posizioni ad Havrincourt e nella stessa giornata del 12 il centro era caduto in mano inglese. La vittoria non fu particolarmente significativa, tuttavia ma evidenzi\u00f2 il progressivo deterioramento dello spirito combattivo delle truppe tedesche sul fronte occidentale. Molti non si accorsero del significato dello scontro, altri, al contrario, ne compresero l'importanza, ad esempio il generale Byng vi individu\u00f2 un punto di svolta:\nConseguenze.\nLa vittoria incoraggi\u00f2 il feldmaresciallo Haig ad approvare l'attacco contro Ep\u00e9hy per il giorno successivo, assieme ad altre operazioni preliminari all'assalto alla linea Hindenburg.\nIl sergente Laurence Calvert fu insignito della Victoria Cross per la condotta tenuta in battaglia."}
{"id": "3708534", "revid": "599013", "url": "https://it.wikipedia.org/wiki?curid=3708534", "title": "Nicky McCrimmon", "text": ""}
{"id": "3708536", "revid": "767487", "url": "https://it.wikipedia.org/wiki?curid=3708536", "title": "Parigi-Bourges 2008", "text": "La Parigi-Bourges 2008, cinquantottesima edizione della corsa e valevole come prova del circuito UCI Europe Tour 2008 categoria 1.1, si svolse il 9 ottobre 2008 su un percorso di 194,3\u00a0km. Fu vinta dall'austriaco Bernhard Eisel che giunse al traguardo con il tempo di 4h35'54\", alla media di 42,254\u00a0km/h.\nAll'arrivo 120 ciclisti tagliarono il traguardo."}
{"id": "3708538", "revid": "767487", "url": "https://it.wikipedia.org/wiki?curid=3708538", "title": "Kelley Gibson", "text": ""}
{"id": "3708541", "revid": "110157", "url": "https://it.wikipedia.org/wiki?curid=3708541", "title": "Dani\u0161ovce", "text": "Dani\u0161ovce (in ungherese \"D\u00e9nesfalva\", in tedesco \"Densdorf\") \u00e8 un comune della Slovacchia facente parte del distretto di Spi\u0161sk\u00e1 Nov\u00e1 Ves, nella regione di Ko\u0161ice."}
{"id": "3708544", "revid": "287204", "url": "https://it.wikipedia.org/wiki?curid=3708544", "title": "Danisovce", "text": ""}
{"id": "3708545", "revid": "126257", "url": "https://it.wikipedia.org/wiki?curid=3708545", "title": "Stato di Sicilia", "text": ""}
{"id": "3708550", "revid": "2146488", "url": "https://it.wikipedia.org/wiki?curid=3708550", "title": "Stuff Pack per The Sims 3", "text": "Gli Stuff Packs o \"Bonus Packs\" sono delle mini-espansioni che aggiungono dei nuovi oggetti e nuovi abiti al gioco base di The Sims 3. Il numero dei contenuti \u00e8 ridotto rispetto ai precedenti stuff packs per The Sims 2.\nStuff Pack.\nLoft Stuff.\nThe Sims 3: Loft Stuff (anche chiamato \"High-End Loft Stuff\" o \"Design and Hi-Tech Stuff\") \u00e8 il primo stuff pack del gioco, sviluppato da Maxis e pubblicato da Electronic Arts nel febbraio 2010. Introduce mobili dallo stile innovativo e moderno, insieme ad acconciature e abiti a tema. Inoltre il pacchetto include anche tre oggetti ripresi dai precedenti capitoli\" The Sims \"e\" The Sims 2\" in occasione del decimo anniversario della serie, quali un acquario, una chitarra elettrica ed un letto vibrante con la spalliera a forma di cuore.\nFast Lane Stuff.\nThe Sims 3: Fast Lane Stuff \u00e8 il secondo stuff pack del gioco, sviluppato da Maxis e pubblicato da Electronic Arts nel settembre 2010. Introduce nuovi veicoli ed oggetti per quattro diversi stili di vita: Corse, Intrighi, Rockabilly e Lusso Classico o Antico.\nOutdoor Living Stuff.\nThe Sims 3: Outdoor Living Stuff \u00e8 il terzo stuff pack del gioco, sviluppato da Maxis e pubblicato da\nElectronic Arts nel febbraio 2011. Introduce nuovi oggetti per stare all'aria aperta.\nVivi la Citt\u00e0 Stuff.\nThe Sims 3: Vivi la Citt\u00e0 Stuff \u00e8 il quarto stuff pack del gioco, sviluppato da Maxis e pubblicato da Electronic Arts nel 2011. Introduce nuovi oggetti esterni per la citt\u00e0.\nMaster Suite Stuff.\nThe Sims 3: Master Suite Stuff \u00e8 il quinto stuff pack del gioco, sviluppato da Maxis e pubblicato da Electronic Arts nel gennaio 2012. Introduce nuovi oggetti da usare per costruire una suite di lusso e abiti da notte eleganti.\nKaty Perry Dolci Sorprese.\nThe Sims 3: Katy Perry Dolci Sorprese \u00e8 il sesto stuff pack del gioco, sviluppato da Maxis e pubblicato da Electronic Arts nel giugno 2012. Introduce nuovi abiti, acconciature e oggetti ispirati ai veri oggetti di scena di Katy Perry.\nDiesel Stuff.\nThe Sims 3: Diesel Stuff \u00e8 il settimo stuff pack del gioco, sviluppato dalla Maxis e pubblicato dalla Electronic Arts nel luglio 2012. Introduce nuovi oggetti e abiti marcati Diesel.\n70s, 80s, &amp; 90s Stuff.\nThe Sims 3: 70s, 80s, &amp; 90s Stuff \u00e8 l'ottavo stuff pack del gioco, sviluppato dalla Maxis e pubblicato dalla Electronic Arts nel gennaio 2013. Introduce nuovi oggetti e acconciature in stile anni '70, anni '80 e anni '90.\nMovie Stuff.\nThe Sims 3: Movie Stuff \u00e8 il nono e ultimo stuff pack del gioco, sviluppato dalla Maxis e pubblicato dalla Electronic Arts nel settembre 2013. introduce nuovi oggetti e costumi riguardanti il mondo di Hollywood."}
{"id": "3708554", "revid": "287204", "url": "https://it.wikipedia.org/wiki?curid=3708554", "title": "Harichovce", "text": "Harichovce (in ungherese \"P\u00e1lmafalva\", in tedesco \"Palmesdorf\" o \"Halmsdorf\") \u00e8 un comune della Slovacchia facente parte del distretto di Spi\u0161sk\u00e1 Nov\u00e1 Ves, nella regione di Ko\u0161ice."}
{"id": "3708556", "revid": "729019", "url": "https://it.wikipedia.org/wiki?curid=3708556", "title": "Wright Model A", "text": "Il Wright Model A, un biplano canard monomotore biposto, fu il quarto aeroplano costruito dai fratelli Wilbur e Orville Wright. Vol\u00f2 per la prima volta nel 1908, e divenne in seguito il primo modello di aereo ad essere prodotto in serie. La sua variante militare, leggermente modificata rispetto a quella civile, era nota come Wright Military Flyer; un velivolo di questo modello venne acquistato dall'esercito degli Stati Uniti nel 1909.\nStoria del progetto.\nI fratelli Wright avevano iniziato le loro ricerche in campo aeronautico nel 1899; dopo aver eseguito prove ed esperimenti accurati con una serie di alianti, nel 1903 erano riusciti a far volare una macchina motorizzata, il loro famoso Flyer I, spesso considerato il primo velivolo motorizzato pi\u00f9 pesante dell'aria ad aver compiuto un volo prolungato e controllato con un pilota a bordo. Nel 1904 e nel 1905 avevano proseguito le loro sperimentazioni, facendo volare con sempre maggiore successo dapprima il Flyer II e quindi il Flyer III. Quest'ultimo, che esegu\u00ec voli anche di 39 chilometri in altrettanti minuti, \u00e8 spesso considerato il primo aeroplano davvero \"pratico\" della storia.\nIn seguito al notevole successo rappresentato dal Flyer III, quindi, i Wright fecero passare in secondo piano le loro attivit\u00e0 di sperimentazione pratica per spostare la loro concentrazione sulla possibilit\u00e0 di ricavare un guadagno economico dalla vendita dei loro aeroplani. Nel 1903, infatti, avevano abbandonato il negozio di biciclette che gestivano insieme a Dayton, nell'Ohio, per dedicarsi interamente all'aviazione; ora, tuttavia, avevano bisogno che essa cominciasse a procurare loro un ritorno economico.\nNel corso dell'anno 1907, dopo due anni di faticosi tentativi di trovare un cliente per le loro macchine volanti, Wilbur e Orville riuscirono a far s\u00ec che due diversi enti si interessassero al Flyer III: la Compagnie Nationale de Navigation A\u00e9rienne, un consorzio aeronautico francese, e gli U.S. Signal Corps, il genio militare dell'esercito degli Stati Uniti. Entrambi si dichiararono pronti ad acquistare degli esemplari di Flyer III previa dimostrazione delle sue capacit\u00e0. L'esercito statunitense, in particolare, emise il 23 dicembre 1907 una specifica (la numero 486) per una \u00abmacchina volante pi\u00f9 pesante dell'aria\u00bb.\nI Wright apportarono diverse modifiche al Flyer III prima di sottoporlo nel 1908 a un nuovo ciclo di collaudi preliminari alle prove ufficiali in presenza dei potenziali clienti. Il velivolo venne dotato di un nuovo motore di maggiore potenza, di un seggiolino a due posti in luogo della precedente postazione per un singolo pilota sdraiato in posizione prona, e di un nuovo sistema di controllo. Nel corso dei test della tarda primavera del 1908 l'aereo convinse i Wright che le sue prestazioni sarebbero state sufficienti a soddisfare gli acquirenti, ma un errore di Wilbur nel maneggiare i nuovi comandi, a cui non era abituato, caus\u00f2 un incidente che distrusse completamente il velivolo (anche se non caus\u00f2 che ferite lievi al pilota).\nAllora Wilbur e Orville si dedicarono alla costruzione di un nuovo velivolo da offrire ai francesi e ai militari americani. Dal momento che le prove sul Flyer III avevano dato buoni risultati il nuovo aereo rimase complessivamente piuttosto simile al suo predecessore, e incorpor\u00f2 solo miglioramenti relativamente marginali. I Wright continuarono a chiamare \"Flyer\" il loro velivolo, ma l'esercito americano lo design\u00f2 \"Wright Model A\". In seguito Wilbur e Orville si conformarono a questa designazione: quando costruirono il loro velivolo successivo, esso fu subito noto come \"Wright Model B\".\nTecnica.\nDal punto di vista tecnologico il Wright Model A era molto simile al suo pi\u00f9 recente predecessore, il Flyer III. L'aereo conservava la stessa architettura complessiva che tutti i velivoli a motore dei Wright avevano condiviso fino ad allora, e che si era evoluta molto gradualmente gi\u00e0 a partire dai loro primi alianti. Si trattava di un biplano canard (cio\u00e8 con lo stabilizzatore-equilibratore collocato frontalmente anzich\u00e9 in coda), con un solo motore che metteva in moto due eliche controrotanti. La struttura era lignea, e le ali erano ricoperte di tela.\nRispetto al Flyer III il Model A era pi\u00f9 lungo, leggermente pi\u00f9 pesante ed era equipaggiato con un motore pi\u00f9 potente, ma sempre dello stesso tipo a 4 cilindri in linea che aveva caratterizzato i modelli precedenti. La principale novit\u00e0 del Model A era probabilmente il fatto che era progettato per trasportare due persone anzich\u00e9 una sola; era quindi dotato di una panchetta a due posti e di un doppio sistema di gestione dei controlli, affinch\u00e9 anche il passeggero potesse pilotare l'aereo (ad esempio, in un volo di addestramento).\nQuando il Flyer III era stato recuperato e rimesso in condizioni di volo per le prove del 1908 aveva subito alcune modifiche, alle quali si \u00e8 gi\u00e0 accennato. Una di esse aveva riguardato la riprogettazione del sistema di input dei comandi, che aveva dovuto essere adattato alla nuova posizione seduta assunta dal pilota (il quale in precedenza era invece sdraiato). Il nuovo sistema era basato su tre leve distinte, che regolavano separatamente il beccheggio (con il movimento dell'equilibratore), l'imbardata (con il timone) e il rollio (con lo svergolamento alare); Orville non aveva trovato difficolt\u00e0 ad abituarsi alla nuova configurazione dei controlli, mentre Wilbur fatic\u00f2 parecchio per padroneggiarla e, quando nel 1908 un suo errore caus\u00f2 un incidente che distrusse il velivolo, diede la colpa alla sua scarsa dimestichezza con i nuovi controlli.\nPi\u00f9 tardi, poco prima di cominciare i suoi voli dimostrativi in Francia, Wilbur modific\u00f2 il suo Model A con un nuovo sistema di controlli che gli era pi\u00f9 congeniale. Orville invece continu\u00f2 a usare il sistema a tre leve del Flyer III, leggermente modificato, anche sul Model A che impieg\u00f2 per le prove con l'esercito statunitense. Pertanto, per un breve periodo, gli aeroplani Wright costruiti su licenza in Europa furono dotati di comandi in \"configurazione Wilbur\" e quelli costruiti in America di comandi in \"configurazione Orville\".\nIl sistema \"Orville\" prevedeva tre leve: rispetto al pilota, quella sulla destra esterna controllava il timone, quella sulla destra interna lo svergolamento alare, e quella sulla sinistra l'equilibratore. Nel sistema \"Wilbur\", con solo due leve, il movimento avanti o indietro della leva destra regolava lo svergolamento e il suo movimento a destra o a sinistra regolava il timone; la leva sinistra, invece, comandava l'equilibratore.\nImpiego operativo.\nIl Model A in Europa.\nOrville Wright sped\u00ec un Model A in Francia alla fine del 1907. Quando Wilbur giunse in Europa, tra la fine della primavera e l'inizio dell'estate del 1908, apr\u00ec le casse in cui le parti del velivolo erano state imballate e trov\u00f2 che esse avevano subito danni molto gravi. I doganieri francesi le avevano aperte e esaminate, poi avevano rimesso a posto i pezzi con poca attenzione. Wilbur impieg\u00f2 due mesi e mezzo per eseguire le riparazioni e montare l'aeroplano, poi fu costretto ad aspettare altre settimane che il tempo meteorologico migliorasse. Nel frattempo lo scetticismo generalmente diffuso a proposito delle rivendicazioni dei Wright di essere davvero in grado di volare aumentava, e le loro speranze di vendere degli aerei in Francia diminuivano in misura corrispondente.\nIl Model A di Wilbur comp\u00ec il suo primo volo europeo presso Le Mans, in Francia, l'8 agosto 1908; sotto gli occhi dell'aviatore Louis Bl\u00e9riot e di Ernest Archdeacon, cofondatore dell'A\u00e9ro-Club de France, in un volo di meno di due minuti Wright diede dimostrazioni sufficienti delle capacit\u00e0 della sua macchina da sciogliere ogni scetticismo da parte del pubblico. Essi rimasero particolarmente impressionati dalla grazia delle virate inclinate compiute dal Model A, e dall'assoluta padronanza con cui esso veniva controllato. Il commento di Bl\u00e9riot, il pioniere dell'aviazione francese destinato a diventare famoso per la prima trasvolata del canale della Manica, fu:\nDopo quel giorno Wilbur diede altre spettacolari dimostrazioni della validit\u00e0 della sua macchina: prima della fine dell'anno comp\u00ec voli anche di 140 minuti, toccando quote di 110 metri e portando in volo decine di persone per dimostrare che il suo velivolo era sicuro.\nWilbur continu\u00f2 le sue dimostrazioni a Pau, nel sud della Francia, e poi a Centocelle, poco fuori Roma, in Italia, dove era stato spedito in precedenza un altro Model A. La fama dei Wright si diffuse in tutta Europa, e la loro popolarit\u00e0 sal\u00ec alle stelle. Vennero firmati parecchi contratti per la produzione su licenza del Model A in Francia, in Italia e anche nel Regno Unito.\nMolti esemplari di Wright Model A vennero costruiti su licenza in Europa, dove parteciparono ad alcune gare importanti come il meeting di Reims del 1909. In particolare in Germania la ditta Flugmaschine Wright GmbH produsse prima del 1913 60 velivoli, che influenzarono profondamente la nascente industria aeronautica tedesca.\nProve per l'esercito: Model A e Military Flyer.\nNel frattempo, Orville si era occupato delle prove per l'esercito statunitense. Giunse a Fort Myer, in Virginia, il 20 agosto 1908. L\u00ec, presso il terreno destinato alle parate militari dove avrebbe dovuto eseguire le sue dimostrazioni, trov\u00f2 il suo Model A che, insieme ai tecnici Charlie Taylor e Charlie Furnas, l'aveva preceduto a destinazione. Lavor\u00f2 a lungo alla messa a punto del velivolo, e in particolare del motore, pressato di continuo da giornalisti, politici e militari che gli ponevano quelle che lui stesso defin\u00ec \u00abdecine di migliaia di domande prive di senso\u00bb.\nL'aereo fu finalmente pronto per volare il 3 settembre. Il suo primo, breve volo non impression\u00f2 molto il pubblico; tuttavia, nel giro di una settimana, i voli del Model A si allungarono fino a superare l'ora di durata, e ben presto Orville inizi\u00f2 a prendere a bordo dei passeggeri (specialmente tra i militari che dovevano valutare il velivolo). Essi furono positivamente impressionati dalle caratteristiche della macchina, ma un grave incidente si verific\u00f2 il 17 settembre. Orville stava volando con al suo fianco il tenente Thomas Selfridge dell'esercito degli Stati Uniti, quando un'elica improvvisamente si ruppe; i suoi frammenti danneggiarono la coda, l'aereo and\u00f2 fuori controllo e si schiant\u00f2 violentemente al suolo. Orville venne subito recuperato dal relitto e portato in ospedale; se la cav\u00f2 con una gamba fratturata e diverse costole rotte, e riport\u00f2 delle ferite alla schiena che, cos\u00ec come la gamba, avrebbero continuato a fargli male per il resto della sua vita. Ci volle pi\u00f9 tempo per liberare Selfridge dai resti del velivolo, che l'avevano quasi seppellito; giunse in ospedale in condizioni gravissime, e mor\u00ec quella sera stessa sul tavolo operatorio. Fu la prima vittima di un incidente aereo con un velivolo motorizzato pi\u00f9 pesante dell'aria.\nOrville rimase convalescente per diversi mesi; poi, insieme alla sorella Katharine raggiunse Wilbur in Europa per la parte finale del suo tour. Nonostante l'incidente, l'esercito si era convinto che i velivoli dei Wright fossero macchine valide; conosciute le cause dell'incidente, si dichiar\u00f2 pronto a riprendere le prove di valutazione quando i Wright fossero stati pronti, e non cancell\u00f2 il contratto per l'acquisto di un velivolo a patto che le dimostrazioni venissero portate a termine entro un anno.\nI Wright costruirono quindi un altro aereo, che chiamarono Wright Military Flyer e che giunse a Fort Myer, pronto per riprendere i test, il 18 giugno 1909. Anche questo aereo era estremamente simile ai suoi predecessori, ma incorporava alcune modifiche volte a ottimizzare le sue prestazioni in termini di velocit\u00e0: uno dei requisiti posti dagli acquirenti militari infatti era che l'aereo potesse toccare le 40 miglia orarie (64 chilometri orari), e inoltre l'esercito avrebbe pagato un bonus cospicuo se l'aereo avesse superato quella velocit\u00e0. Il Military Flyer, quindi, aveva ali leggermente pi\u00f9 corte rispetto al Model A, eliche pi\u00f9 grandi e un rapporto di trasmissione differente; il motore era lo stesso, ma sviluppava 26 chilowatt anzich\u00e9 23 (35 cavalli anzich\u00e9 31) perch\u00e9 aveva subito un opportuno procedimento di rodaggio.\nVol\u00f2 per la prima volta il 29 giugno 1909. I test andarono bene, e furono completati il 30 luglio con la prova di velocit\u00e0: il Military Flyer copr\u00ec 44 miglia (70,81 chilometri) a una velocit\u00e0 media di 42,58 miglia orarie (68,52 chilometri orari). Avendo l'aereo superato di due miglia orarie la velocit\u00e0 richiesta, l'esercito pag\u00f2 ai Wright un bonus di 5\u00a0000 dollari che si aggiunse ai 25\u00a0000 dollari del prezzo dell'aereo.\nIl Military Flyer, primo aereo militare \"pratico\" ad entrare in servizio in una forza armata, venne trasferito dall'esercito a College Park, nel Maryland; qui, nell'ottobre 1909, Wilbur addestr\u00f2 i primi piloti dell'U.S. Army, i tenenti Frank P. Lahm e Frederic E. Humphries.\nNel corso di questi voli Wilbur speriment\u00f2 l'installazione di uno stabilizzatore in coda; altrettanto fece contemporaneamente anche Orville, che nel settembre 1909 esegu\u00ec dimostrazioni di volo in Germania. Nel 1910, mentre serviva ad addestrare il tenente Benjamin Foulois a Fort Sam Houston, in Texas, il Military Flyer ricevette l'installazione di un carrello dotato di ruote sotto i suoi tipici pattini. Fu la prima volta che un velivolo Wright ricevette un vero e proprio carrello. Queste modifiche, l'introduzione delle ruote e di piani di coda orizzontali in luogo dell'equilibratore canard, divennero ben presto le caratteristiche salienti del nuovo Wright Model B.\nNel maggio 1911, dopo che l'esercito ebbe finito di servirsi del Military Flyer, i Wright si occuparono di ripristinare la sua configurazione originale senza ruote e, il 20 ottobre di quell'anno, l'aereo venne esposto presso la Smithsonian Institution di Washington\nEsemplari attualmente esistenti.\nIl Wright Military Flyer \u00e8 tuttora conservato presso il padiglione dedicato all'aviazione pionieristica del National Air and Space Museum della Smithsonian Institution di Washington, D.C. L'unico Model A sopravvissuto, invece, \u00e8 conservato presso il Deutsches Museum di Monaco di Baviera, in Germania."}
{"id": "3708557", "revid": "554633", "url": "https://it.wikipedia.org/wiki?curid=3708557", "title": "Wright Military Flyer", "text": ""}
{"id": "3708559", "revid": "104458", "url": "https://it.wikipedia.org/wiki?curid=3708559", "title": "Amedeo Alberto I di Sicilia", "text": ""}
{"id": "3708564", "revid": "6923", "url": "https://it.wikipedia.org/wiki?curid=3708564", "title": "OM Titano", "text": "L'OM Titano \u00e8 un autocarro pesante prodotto dalla Officine Meccaniche di Brescia (OM) dal 1961 al 1968.\nIl nome Titano era gi\u00e0 stato precedentemente utilizzato dalla casa per un altro modello pesante (Titano 137) prodotto tra il 1937 e il 1939.\nStoria.\nProgettato e introdotto sul mercato dalla casa bresciana per contrastare la concorrenza degli autocarri pesanti di casa Fiat e Lancia, il Titano \u00e8 stato un vero pioniere nella storia dell'autotrasporto europeo. Realizzato dalla OM per sostituire il modello Super Orione, ebbe successo sia in Italia che all'estero dove si ritagli\u00f2 una piccola fetta di mercato.\nIl motore era un 6 cilindri in linea diesel di nuova concezione dotato di un compressore volumetrico (mosso dall'albero motore e non dai gas di scarico) a lobi elicoidali e ad inserimento manuale. Un dispositivo a masse centrifughe permetteva il disinserimento del compressore se il motore andava in fuori giri.\nDisponeva di una di cilindrata pari a 10\u00a0310\u00a0centimetri cubi e sviluppava una potenza che variava dai 185 (versione aspirata) ai 230 CV (versione dotata di compressore volumetrico).\nLa prima serie fu prodotta dal 1961 al 1965, la seconda serie fu prodotta dal 1966 al 1968 e disponeva di una potenza max pari a 260 o 287 CV (versione dotata con compressore volumetrico inserito)\nIl telaio era in acciaio super robusto, con longheroni a C. Disponeva di balestre semi ellittiche, cambio sincronizzato a 4 rapporti con servocomando pneumatico per l'inserimento delle ridotte, frizione bi-disco a secco, freni pneumatici a tamburo a 3 circuiti, ponte posteriore a doppia riduzione.\nEra dotato di un servosterzo idraulico, di una ampia cabina dotata di 2 comodi lettini, e silent-block che assicuravano la sospensione elastica della stessa cabina e della maggior parte degli organi meccanici, riducendo rumorosit\u00e0 e vibrazioni.\n\u00c8 stato ampiamente utilizzato nelle cave, in particolare a Carrara per il trasporto di blocchi di marmo con blocchi che pesavano anche 35 tonnellate.\nEra disponibile in varie versioni: autocarro (4x2, 6x2, 6x4, 8x2, 8x4) e trattore (4x2, 6x2, 6x4).\n\u00c8 stato utilizzato anche per attrezzature speciali in aeroporti e per trasporti eccezionali."}
{"id": "3708566", "revid": "716642", "url": "https://it.wikipedia.org/wiki?curid=3708566", "title": "Val\u0113rijs \u0160abala", "text": "Carriera.\nClub.\nHa giocato in massima serie con Daugava R\u012bga (esordio a 15 anni compiuti da tre giorni), Olimps R\u012bga e Skonto Riga. In particolare con l'Olimps Riga ha siglato la sua prima rete in campionato, all'et\u00e0 di appena 15 anni e 193 giorni.\nNella stagione 2011-2012 \u00e8 sceso in campo in 2 partite valide per i preliminari di Champions League, mentre nella stagione successiva \u00e8 sceso in campo in 2 gare dei preliminari di Europa League. Nella stessa annata ha dato il suo contributo alla vittoria della Coppa di Lettonia, segnando il gol del temporaneo vantaggio nella gara contro il Metelurgs Liepaja, vinta in seguito ai rigori.\nNel gennaio del 2014 viene acquistato dia belgi del , ma viene lasciato in prestito allo Skonto fino a luglio.\nDi fatto con il Club Bruges non gioca mai, andando sempre in prestito con i ciprioti dell'Anorthosis, con i cechi dello Jablonec, con i polacchi del Mied\u017a Legnica, di nuovo in Repubblica Ceca con il P\u0159\u00edbram P\u0159\u00edbram e con gli slovacchi del DAC Dunajsk\u00e1 Streda.\nNazionale.\nHa giocato diverse partite con le varie Nazionali giovanili lettoni, compresa una presenza nelle qualificazioni agli Europei Under-21 del 2013 giocata contro i pari et\u00e0 della .\nIl 6 febbraio 2013 ha esordito con la nazionale maggiore, in amichevole contro il : ha giocato quasi tutta la gara, venendo sostituito nei minuti finali da Oskars K\u013cava. Pochi mesi pi\u00f9 tardi, al suo secondo incontro in nazionale, ha siglato una doppietta che ha permesso alla Lettonia di pareggiare in amichevole contro la dopo essere entrato nella ripresa al posto di Aleksandrs Fertovs.\nCon la nazionale ha vinto due edizioni della Coppa del Baltico.\nStatistiche.\nPresenze e reti nei club.\n\"Statistiche aggiornate al 28 agosto 2019.\""}
{"id": "3708567", "revid": "729019", "url": "https://it.wikipedia.org/wiki?curid=3708567", "title": "Stazione di Shin-Hakodate-Hokuto", "text": "La \u00e8 una stazione ferroviaria nella citt\u00e0 di Hokuto, in Hokkaid\u014d, sulla linea principale Hakodate, e capolinea dell'Hokkaid\u014d Shinkansen al 2016. Si trova a 17,9\u00a0km da Hakodate.\nStoria.\nLa stazione \u00e8 stata inizialmente realizzata nel 1902 col nome di , e assunse il nome di nel 1942. Con la privatizzazione delle Ferrovie Nazionali Giapponesi nel 1987, pass\u00f2 sotto l'attuale gestione di JR Hokkaid\u014d.\nSelezionata come terminale provvisorio per la linea ad alta velocit\u00e0 Hokkaid\u014d Shinkansen, il 26 marzo 2016 la stazione \u00e8 rinata come Shin-Hakodate-Hokuto, passando da una piccola fermata a un grande scalo, con negozi e diverse attivit\u00e0.\nStruttura.\nIl fabbricato viaggiatori possiede grandi superfici vetrate e pilastri di colore bianco che richiamano i pioppeti diffusi nel vicino monastero Trappista. Al secondo piano \u00e8 presente un mezzanino, con biglietteria presenziata, caff\u00e8, ristoranti e punti vendita. Al piano terra, nei pressi di una delle uscite, \u00e8 stata posizionata una statua di Ken il guerriero, che in giapponese \u00e8 chiamato \"Hokuto no Ken\", a richiamo del nome della citt\u00e0 che ospita la stazione.\nStazioni adiacenti.\nLinea principale Hakodate: Nanae \u2013 Oshima-\u014cno \u2013 Niyama"}
{"id": "3708568", "revid": "44187503", "url": "https://it.wikipedia.org/wiki?curid=3708568", "title": "Radiotre", "text": ""}
{"id": "3708570", "revid": "287204", "url": "https://it.wikipedia.org/wiki?curid=3708570", "title": "Valerijs Sabala", "text": ""}
{"id": "3708578", "revid": "1005847", "url": "https://it.wikipedia.org/wiki?curid=3708578", "title": "Governo della Federazione di Bosnia ed Erzegovina", "text": "Il Governo della Federazione di Bosnia ed Erzegovina (bosniaco-croato/serbo: \"Vlada Federacije Bosne i Hercegovine / \u0412\u043b\u0430\u0434\u0430 \u0424\u0435\u0434\u0435\u0440\u0430\u0446\u0438\u0458\u0435 \u0411\u043e\u0441\u043d\u0435 \u0438 \u0425\u0435\u0440\u0446\u0435\u0433\u043e\u0432\u0438\u043d\u0435\") \u00e8 l'organo esecutivo della Federazione di Bosnia ed Erzegovina \u00e8 composto da 16 ministeri ed \u00e8 presieduto da Fadil Novali\u0107."}
{"id": "3708579", "revid": "599013", "url": "https://it.wikipedia.org/wiki?curid=3708579", "title": "F\u00e9lix Salinas", "text": "Carriera.\nFece parte della Nazionale di calcio del Per\u00f9 che partecip\u00f2 al ."}
{"id": "3708580", "revid": "2084998", "url": "https://it.wikipedia.org/wiki?curid=3708580", "title": "Toshihiro Kawamoto", "text": " \u00c8 cofondatore e presidente dello studio di animazione Bones. \u00c8 stato character designer e direttore dell'animazione per \"Cowboy Bebop\".\nCarriera.\nDopo il diploma, Kawamoto inizia a lavorare realizzando e disegnando macchinari di precisione. Durante questo periodo, Kawamoto inizia ad interessarsi all'animazione grazie alle serie \"Macross\", \"Mobile Suit Gundam\" e \"Daikon\". In particolar modo, il character design di Yoshikazu Yasuhiko sono la sua maggiore influenza. Nell'arco dell'anno, Kawamoto lascia il lavoro e si iscrive alla filiale di Nagoya del Tokyo Designer Gakuin College, che frequenter\u00e0 per due anni.\nNel 1986, debutta nel film \"Arion\", dove viene supervisionato da Yoshinobu Inano e seguito dal character design Sachiko Kamimura, con cui in seguito collaborer\u00e0 in numerose occasioni, fra cui \"Venus Wars\", che fu scritto e diretto da Yasuhiko. Poco dopo, inizia a lavorare in numerose serie della Sunrise, diventando il character designer principale in ' e ', \"\" e \"Cowboy Bebop\". Mentre disegnava i personaggi di \"Cowboy Bebop\", Kawamoto modell\u00f2 il personaggio di Ed sulla compositrice Y\u014dko Kanno, Spike Spiegel sui personaggi di Arsenio Lupin III e \"City Hunter\", e Ein sul cane di un amico, su suggerimento dello scrittore Keiko Nobumoto.\nNel 1998, ha fondato lo studio Bones insieme agli altri ex membri della Sunrise Masahiko Minami e Hiroshi \u014csaka. Ha recentemente lavorato come character designer per \"Wolf's Rain\" e \"Tenp\u014d Ibun Ayakashi Ayashi\", e come animatore chiave per serie come \"Eureka Seven\", \"Witch Hunter Robin\", \"Sword of the Stranger\", \"Fullmetal Alchemist\", \"Ouran High School Host Club\" e \"Michiko to Hatchin\"."}
{"id": "3708584", "revid": "62004", "url": "https://it.wikipedia.org/wiki?curid=3708584", "title": "Roberto Ceruti (ciclista)", "text": "Professionista dal 1977 al 1987, vinse una tappa al Giro d'Italia 1979.\nCarriera.\nCorse per cinque anni da dilettante, vestendo le maglie dell'U.C. Melzo e del G.S. Itla. Nel 1975 fu bronzo ai campionati del mondo a Yvoir e quindi campione italiano a Cassano all'Ionio; nel 1976 fu secondo al Giro d'Italia di categoria e partecip\u00f2 ai Giochi olimpici di Montreal 1976, concludendo al 26\u00ba posto la prova in linea.\nPass\u00f2 professionista nel 1977 con i colori della G.B.C.-Itla diretta da Dino Zandeg\u00f9. Da \"pro\" ottenne come principali risultati le vittorie al Giro di Romagna 1977, nella tappa di Pieve di Cadore al Giro d'Italia 1979, al Giro dell'Umbria 1980 e al Gran Premio Citt\u00e0 di Camaiore 1984. Dal 1980 al 1987 si distinse anche come gregario di Giuseppe Saronni alla Gis Gelati e alla Del Tongo; per queste qualit\u00e0 fu anche convocato in Nazionale in quattro edizioni dei campionati del mondo (1980, 1982, 1983 e 1984).\nTerminata la carriera ciclistica, \u00e8 diventato responsabile delle spedizioni in un'azienda di allevamento di polli."}
{"id": "3708585", "revid": "599013", "url": "https://it.wikipedia.org/wiki?curid=3708585", "title": "Roberto Ceruti", "text": ""}
{"id": "3708590", "revid": "339392", "url": "https://it.wikipedia.org/wiki?curid=3708590", "title": "Alessandro Di Saluzzo", "text": ""}
{"id": "3708592", "revid": "287204", "url": "https://it.wikipedia.org/wiki?curid=3708592", "title": "Mai Nanami", "text": ""}
{"id": "3708597", "revid": "1647404", "url": "https://it.wikipedia.org/wiki?curid=3708597", "title": "Mistletoe (Justin Bieber)", "text": "Mistletoe \u00e8 un singolo del cantante canadese Justin Bieber, pubblicato il 17 ottobre 2011 come primo estratto dal secondo album in studio \"Under the Mistletoe\".\nHa debuttato direttamente all'undicesima posizione della \"Billboard\" Hot 100. Come dichiarato dallo stesso Justin Bieber, l'ispirazione per il brano \u00e8 venuta ascoltando diverse canzoni natalizie, in particolare gli album di Mariah Carey, cercando per\u00f2 di creare un prodotto personale, che permettesse a chi lo ascolta di sentirsi felice, dimenticandosi, almeno per un attimo, dei suoi problemi.\nIl video del brano ha ottenuto la certificazione Vevo."}
{"id": "3708607", "revid": "465169", "url": "https://it.wikipedia.org/wiki?curid=3708607", "title": "Under the Mistletoe", "text": "Under the Mistletoe \u00e8 il primo album di Natale e il secondo album in studio, dell'artista canadese Justin Bieber, pubblicato il 1\u00ba novembre 2011 da Island Records.\nIn Italia, il disco ha raggiunto la sesta posizione degli album pi\u00f9 vendutied \u00e8 stato certificato oro. \u00c8 anticipato dal singolo \"Mistletoe\", entrato in rotazione radiofonica il 17 ottobre 2011, che in Norvegia si piazza al secondo posto in classifica.\nSingoli.\nSingoli ufficiali.\nIl primo singolo ufficiale, \"Mistletoe\", \u00e8 stato inviato alle radio statunitensi il 17 ottobre 2011. Il singolo ha avuto un buon successo, raggiungendo la posizione n.2 in Norvegia\nSingoli cover.\nDall'album sono stati estratti 4 singoli cover: sono \"The Christmas Song\", \"All I Want for Christmas Is You\", \"Fa La La\" e \"Santa Claus Is Coming to Town\", che sono stati pubblicati tra ottobre e dicembre 2011"}
{"id": "3708608", "revid": "44188177", "url": "https://it.wikipedia.org/wiki?curid=3708608", "title": "Sword and sandal", "text": ""}
{"id": "3708610", "revid": "4175", "url": "https://it.wikipedia.org/wiki?curid=3708610", "title": "Giovanni Peragallo", "text": "Carriera.\nDirigente sportivo.\nPeragallo fu presidente del dal giugno 1946 al novembre dello stesso anno; succedette ad Edoardo Pasteur e cedette l'incarico a Massimo Poggi.\nNella sua breve presidenza, su consiglio dell'ex-giocatore \"rossoblu\" Ugo Magnifico, acquist\u00f2 l'argentino Juan Carlos Verdeal, che fu uno dei pi\u00f9 importanti giocatori del del dopoguerra."}
{"id": "3708614", "revid": "104215647", "url": "https://it.wikipedia.org/wiki?curid=3708614", "title": "Teatrino di Don Crist\u00f3bal", "text": "Il teatrino di Don Cristobal \u00e8 una farsa per burattini, ovvero una farsa guignolesca, di Federico Garc\u00eda Lorca in un solo atto."}
{"id": "3708615", "revid": "307923", "url": "https://it.wikipedia.org/wiki?curid=3708615", "title": "Mario P\u00e9rez", "text": ""}
{"id": "3708616", "revid": "598631", "url": "https://it.wikipedia.org/wiki?curid=3708616", "title": "Andrea Emiliani", "text": "Biografia.\nComp\u00ec i primi studi a Urbino; si iscrisse all'Universit\u00e0 di Bologna per poi trasferirsi a quella di Firenze; si laure\u00f2 con Roberto Longhi ed ebbe come correlatore Francesco Arcangeli.\nNell'amministrazione dei beni culturali in Emilia-Romagna ricopr\u00ec la carica di Sovrintendente per i Beni Artistici e Storici per le province di Bologna, Ferrara, Forl\u00ec e Ravenna. Nel 1974 fu fondatore e primo presidente dell'Istituto per i beni artistici, culturali e naturali della Regione Emilia-Romagna e fece parte del Consiglio superiore dei beni culturali; tenne infine la presidenza dell'Accademia Clementina di Bologna.\nI suoi interessi s'indirizzarono prevalentemente sulla pittura cinquecentesca e barocca del Montefeltro e della Romagna, ma anche all'ambito della museologia; presso l'ateneo felsineo tenne infatti la cattedra dell'omonima materia. Si interess\u00f2 inoltre del riordino e restauro di musei e palazzi storici, e si occup\u00f2 della Pinacoteca nazionale di Bologna della quale fu anche direttore.\nCondusse ricerche su Federico Barocci (1975-2008), su Simone Cantarini e Giovanni Francesco Guerrieri(1957-1998), sui pittori della stagione barocca bolognese (Ludovico Carracci, Guido Reni, Giuseppe Maria Crespi e altri). Collabor\u00f2 alle Biennali d'arte bolognese, dal 1954 al 1963, e diresse le mostre d'arte bolognese, dal 1986 al 1993, a New York, Washington, Los Angeles, Fort Worth, Francoforte e a Stoccarda.\nA Forl\u00ec promosse fortemente il recupero dell'ex convento dei domenicani, recupero che ha portato a farne la sede degli attuali Musei di San Domenico.\nDal 2015 alla morte \u00e8 stato presidente del Centro di documentazione delle arti moderne e contemporanee in Romagna, con sede a Imola.\nMuore il 25 marzo 2019 all'et\u00e0 di 88 anni a Bologna, citt\u00e0 in cui risiedeva da tempo."}
{"id": "3708619", "revid": "124059846", "url": "https://it.wikipedia.org/wiki?curid=3708619", "title": "Blindosbarra", "text": "Un condotto sbarra \u00e8 un condotto elettrico prefabbricato il cui tipo pi\u00f9 diffuso \u00e8 il blindosbarra. \nStoria.\nIl primo condotto sbarra in Europa \u00e8 stato inventato nel 1942 da Biagio Pogliano ed \u00e8 stato chiamato \"blindosbarra\": per il grande successo commerciale si \u00e8 diffuso fino a diventare impropriamente sinonimo di tutti i condotti sbarra, pur restando un prodotto commerciale con marchio registrato della ditta Pogliano BusBar s.r.l. di Moncalieri, in provincia di Torino.\nDescrizione.\nI condotti sbarra sono utilizzati come alternativa al cablaggio in aria o all'uso di condotti per cavi elettrici sopra e sottotraccia. Per mezzo di tiranti o staffe, possono essere sospesi al soffitto, poggiati ai muri, oppure lasciati correre lungo percorsi a livello del pavimento. Sono di norma metallici e pi\u00f9 raramente in plastica: nel primo caso, gli involucri metallici devono essere mutuamente interconnessi in modo da formare una superficie equipotenziale, che a sua volta deve essere collegata alla messa a terra. I metalli utilizzati, con diverse finiture, possono essere ferro/acciaio zincato, acciaio inox, o alluminio, a seconda delle prestazioni richieste in ordine alla resistenza alla corrosione, all'uso interno o esterno, all'estetica, ecc. \nVantaggi.\nNormalmente, il sistema \u00e8 utilizzato in campo commerciale e industriale, per i vantaggi che offre in tali ambiti. I condotti sbarra, infatti, sono particolarmente indicati in applicazioni in cui sono previste frequenti manutenzioni, o futuri cambiamenti nel sistema di cablaggio, grazie ai requisiti di flessibilit\u00e0 che offrono. Altro vantaggio \u00e8 che il sistema favorisce la compatibilit\u00e0 elettromagnetica, offrendo una miglior protezione dai disturbi elettromagnetici."}
{"id": "3708630", "revid": "339392", "url": "https://it.wikipedia.org/wiki?curid=3708630", "title": "Distrofia simpatico-riflessa", "text": ""}
{"id": "3708651", "revid": "375960", "url": "https://it.wikipedia.org/wiki?curid=3708651", "title": "C\u00e9t-chath Maige Tuired", "text": ""}
{"id": "3708652", "revid": "484362", "url": "https://it.wikipedia.org/wiki?curid=3708652", "title": "Verde Isola", "text": ""}
{"id": "3708655", "revid": "764555", "url": "https://it.wikipedia.org/wiki?curid=3708655", "title": "Locomotiva FS 118", "text": ""}
{"id": "3708656", "revid": "124183941", "url": "https://it.wikipedia.org/wiki?curid=3708656", "title": "Nectarios di Egina", "text": "Biografia.\nNel 1866, all'et\u00e0 di 20 anni, si trasfer\u00ec nell'isola di Chios a prendere una cattedra. Il 7 novembre 1876, divenne monaco, all'et\u00e0 di 30 anni, nel monastero di Nea Moni, perch\u00e9 era da tempo che avrebbe voluto abbracciare la vita ascetica.\nTre anni dopo fu ordinato diacono, prendendo il nome Nectarios. Si \u00e8 laureato presso l'Universit\u00e0 di Atene nel 1885. Durante i suoi anni di studente dell'Universit\u00e0 di Atene, scrisse molti libri, opuscoli, e commentari biblici.\nDopo la laurea si rec\u00f2 ad Alessandria d'Egitto, dove fu ordinato sacerdote; serv\u00ec la chiesa di San Nicola al Cairo con grande distinzione. In riconoscimento della sua piet\u00e0 e brillantezza come predicatore, cos\u00ec come la sua capacit\u00e0 amministrativa, nel 1889 fu consacrato vescovo metropolita di Pentapoli (un'antica diocesi in Cirenaica, Libia) da Sofronio, patriarca greco-ortodosso.\nFu vescovo del Cairo per un anno, essendo stato rimosso dal suo incarico da religiosi ai quali non piaceva la sua popolarit\u00e0 con la gente. Tornato in Grecia nel 1891, trascorse diversi anni come un predicatore (1891-1894). Poi fu nominato direttore della Scuola per la formazione dei sacerdoti ad Atene, dove il suo servizio fu esemplare per quindici anni. Svilupp\u00f2 numerosi corsi di studio, e scrisse numerosi libri, il tutto mentre predicava diffusamente in tutta Atene.\nNel 1904 su richiesta di diverse suore, fond\u00f2 un monastero per loro sull'isola di Egina. Il monastero fu nominato Monastero della Santissima Trinit\u00e0. Nectarios ordin\u00f2 due donne come diaconesse nel 1911.\nNel dicembre del 1908, all'et\u00e0 di 62 anni, Nectarios si dimise dal suo incarico di direttore della scuola e si ritir\u00f2 nel convento della Santissima Trinit\u00e0 a Egina, dove visse il resto della sua vita come un monaco. Continu\u00f2 a scrivere, a pubblicare confessioni, a predicare e ad ascoltare coloro che venivano da vicino e da lontano a cercare la sua guida spirituale.\nMentre era al monastero, contribu\u00ec anche alla costruzione degli edifici del monastero che furono realizzati con i suoi fondi propri. \nSan Nettario \u00e8 anche l'autore dell'\"Agni Parthene\" (in greco: \u03b1\u03b3\u03bd\u03ae \u03c0\u03b1\u03c1\u03b8\u03ad\u03bd\u03b5), inno mariano che tanta fortuna ha riscosso in tutte le lingue liturgiche dell'ortodossia mondiale.\nNectarios mor\u00ec la sera del 9 novembre 1920, all'et\u00e0 di 74 anni, a seguito di ricovero in ospedale per un cancro alla prostata. Il suo corpo fu portato al Convento della Santissima Trinit\u00e0, dove fu sepolto dal suo migliore amico St. Savvas di Kalymnos, che in seguito dipinse la prima icona di san Nectarios. Ai funerali di san Nectarios partecip\u00f2 una moltitudine di persone provenienti da tutte le parti della Grecia e dell'Egitto.\nCulto.\nMolte persone consideravano Nectarios come un santo gi\u00e0 durante la sua vita per le sue preghiere, la sua umilt\u00e0, la sua purezza e altre virt\u00f9, per i suoi scritti, cos\u00ec come per i miracoli che avrebbe operato. Nectarios avrebbe avuto anche il dono della preveggenza.\nLe reliquie di Nectarios sono state rimosse dalla tomba il 2 settembre 1953. Il riconoscimento ufficiale di Nectarios come santo da parte del Patriarcato ecumenico di Costantinopoli ha avuto luogo il 20 aprile 1961.\nLa festa di san Nectarios si celebra ogni anno il 9 novembre.\nMigliaia di miracoli sono stati attribuiti alla sua intercessione.\nIn Italia un pezzo delle relique si trova nel Monastero Ortodosso feminile di San Nicola a Milano in via San Gregorio 5."}
{"id": "3708660", "revid": "712828", "url": "https://it.wikipedia.org/wiki?curid=3708660", "title": "Jagi", "text": ""}
{"id": "3708667", "revid": "287204", "url": "https://it.wikipedia.org/wiki?curid=3708667", "title": "Locomotiva kkStB 97", "text": "Le locomotive kkStB 97 erano una serie di locotender di rodiggio 0-3-0 delle Ferrovie dello Stato imperial-regie austriache (kkStB) per servizi su linee secondarie usate anche da varie ferrovie locali private.\nStoria.\nLe locomotive, di piccole dimensioni, vennero costruite da diverse fabbriche austriache di locomotive tra 1878 e 1911 fino a raggiungere il numero totale di 228 unit\u00e0.\nNel corso del lungo arco di tempo di costruzione vennero apportate varianti strutturali che interessarono la cabina, le valvole di sicurezza e la dimensione delle sabbiere. \nDopo la prima guerra mondiale gran parte delle macchine rimase in Cecoslovacchia, altre andarono in Jugoslavia, Italia, Polonia e Romania. Le Ferrovie dello Stato cecoslovacche CSD immatricolarono 133 locomotive come gruppo 310,0. La polacca PKP nella serie TKh12, la jugoslava JDZ come gruppo 150 e l'italiana FS come gruppo 822. Alle BB\u00d6 rimasero 31 unit\u00e0 delle quali 19, dopo l'annessione dell'Austria nel 1938 vennero incorporate nel parco Deutsche Reichsbahn come 98.7011-7028.\nCaratteristiche.\nLe locomotive erano di concezione molto semplice, a vapore saturo, a 2 cilindri e semplice espansione. La distribuzione era del tipo Allan"}
{"id": "3708670", "revid": "729019", "url": "https://it.wikipedia.org/wiki?curid=3708670", "title": "Linfoadenite", "text": "La linfoadenite \u00e8 una patologia infiammatoria coinvolgente il sistema linfatico, e in particolare il linfonodo.\nTra le linfoadenopatie, le linfoadeniti costituiscono la categoria delle patologie non neoplastiche, al contrario dei linfomi.\nLe linfoadeniti si dividono in acute e croniche.\nLinfoadeniti acute.\nSono caratterizzate da un acuto aumento del volume dei linfonodi coinvolti e dolorabilit\u00e0. Possono essere determinate da un'infezione acuta batterica. All'istologia si osserva un infiltrato infiammatorio neutrofilo, localizzato nel parenchima del linfonodo. Se i batteri sono piogeni di parla di linfoadenite suppurativa.\nLinfoadeniti croniche.\nSi presentano nel 63% dei casi come linfoadeniti non specifiche. In tali casi, si pu\u00f2 parlare anche di \"ipertrofia linfoide reattiva aspecifica\". Questo tipo di manifestazione necessita spesso di diagnosi istologica, in quanto pu\u00f2 facilmente simulare la presenza di una neoplasia di tipo linfomatoso. La patologia pu\u00f2 durare, senza regredire, anche per 3-6 mesi, e pu\u00f2 non dare altri segni di s\u00e9 oltre alla linfoadenomegalia.\nL'altro 37% dei casi si configura come linfoadenite cronica specifica, la cui diagnosi si indirizza verso una causa eziologica ben definita. Quest'ultima pu\u00f2 essere ulteriormente suddivisa tra:\nDelle ultime fanno parte la linfoadenite da graffio di gatto, il linfogranuloma venereo da \"Chlamydia trachomatis\", le infezioni fungine, la sarcoidosi, le malattie autoimmuni e l'HIV."}
{"id": "3708673", "revid": "1543377", "url": "https://it.wikipedia.org/wiki?curid=3708673", "title": "Euro Cup (football americano)", "text": "L'Euro Cup \u00e8 stata una competizione europea di football americano.\nLa prima edizione del torneo si \u00e8 tenuta nel 1996, per permettere ai campioni dei campionati di secondo livello (Belgio, Danimarca, Norvegia, Svizzera, ...) di competere a livello europeo.\nIl torneo \u00e8 stato chiuso nel 1999, dopo quattro edizioni, ed \u00e8 stato rimpiazzato nel 2002 dalla EFAF Cup.\nTeam partecipanti.\nIn grassetto i team che partecipano alla stagione in corso (o all'ultima stagione)."}
{"id": "3708675", "revid": "104458", "url": "https://it.wikipedia.org/wiki?curid=3708675", "title": "Ingenuino Dallagio", "text": ""}
{"id": "3708680", "revid": "104458", "url": "https://it.wikipedia.org/wiki?curid=3708680", "title": "Ino Dallago", "text": ""}
{"id": "3708681", "revid": "287204", "url": "https://it.wikipedia.org/wiki?curid=3708681", "title": "Mansfield College", "text": "Il Mansfield College \u00e8 uno dei collegi costituenti l'Universit\u00e0 di Oxford. Fondato nel 1886, \u00e8 uno dei collegi pi\u00f9 piccoli con un corpo studentesco che non supera le 350 unit\u00e0. Prende le sue origini dallo \"Spring Hill College\" di Birmingham che fu eretto nel 1838 per permettere a coloro che non seguivano i dettami della Chiesa anglicana di studiare a livello universitario. Dopo che nel 1871 vennero aboliti gli esami di teologia fino ad allora obbligatori in qualsiasi disciplina ad Oxford, Cambridge e Durham, il collegio prese sede nella citt\u00e0 di Oxford. Le donne furono ammesse a partire dal 1913.\nGli ideali liberali del collegio sono ancora espressi nella struttura e funzioni della cappella del collegio: le vetrate ritraggono personaggi come William Penn."}
{"id": "3708685", "revid": "729019", "url": "https://it.wikipedia.org/wiki?curid=3708685", "title": "Valsugana-Eisenbahn-Gesellschaft", "text": "La kaiserlich-k\u00f6nigliche privilegierte Valsugana-Eisenbahn-Gesellschaft era una societ\u00e0 ferroviaria privata esistita dal 1894 nell'Impero austro-ungarico.\nRete.\nLa VEG costru\u00ec e mantenne la propriet\u00e0 del tratto austriaco della ferrovia della Valsugana, da Trento al confine italiano presso Primolano. L'esercizio ferroviario sulla linea fu subconcesso alla societ\u00e0 statale kkStB, che vi utilizzarono locomotive a vapore dei gruppi 56 e 229, di propriet\u00e0 della VEG."}
{"id": "3708686", "revid": "93556", "url": "https://it.wikipedia.org/wiki?curid=3708686", "title": "Locomotiva kkStB 229", "text": "La locomotiva kkStB 229 era una locotender per treni passeggeri delle Ferrovie imperiali statali dell'Austria (\"k.k. \u00f6sterreichische Staatsbahnen\", kkStB).\nStoria.\nIl progetto della locomotiva venne sviluppato dalle kkStB allo scopo di migliorare il servizio passeggeri locali svolto da locomotive tradizionali che richiedevano la giratura a termine corsa con inevitabili perditempi. Il progetto, curato da Karl G\u00f6lsdorf verteva anche sulle buone doti di accelerazione. Le 17 macchine del gruppo vennero costruite da Lokomotivfabrik Floridsdorf e Wiener Neust\u00e4dter Lokomotivfabrik e immatricolate come \"kkStB 129\".\nIn seguito alla loro buona riuscita anche la S\u00fcdbahn ne richiese la costruzione ma con scorte di acqua e carbone maggiorate che richiesero l'aggiunta di una asse portante. Tra 1903 e 1907 Floridsdorf gliene forn\u00ec 11 unit\u00e0 che presero la classificazione di 229 e tra 1904 e 1918 le kkStB ne ordinarono ben 239 a tutte le fabbriche austriache di locomotive. Le unit\u00e0 che erano state classificate \"129\" vennero modificate con l'aggiunta dell'asse portante e divennero \"229.4\".\nNel 1913 la B\u00f6hmisch-M\u00e4hrischen Maschinenfabrik ne forn\u00ec 4 unit\u00e0 alle ferrovie della Serbia e Wiener Neust\u00e4dter Lokomotivfabrik ne consegn\u00f2 10 unit\u00e0 alla ferrovia Vienna-Aspang-Markt (Aspangbahn) tra 1909 e 1920 (designate come \"EWA IIIa 41\u201350\").\nDopo la prima guerra mondiale 69 locomotive rimasero alle ferrovie federali austriache BB\u00d6 a cui si aggiunsero 11 unit\u00e0 della S\u00fcdbahn denominate \"229.5\" e le 10 macchine EWA raggruppate come \"229.8\" quando vennero nazionalizzate.\nLe altre vennero divise tra le varie nazioni e immatricolate: nella PKP come \"PKP OKl12\" (22 locomotive), nella J\u017d come \"JD\u017d 116\" (25 unit\u00e0) e nelle Ferrovie dello Stato come \"FS 912\".\nIl grosso delle macchine tuttavia (145 unit\u00e0) nel 1918 pervenne alle \"\u010cSD\" dove ebbe la classificazione nel gruppo \"354.0\".\nNel 1939, in seguito alla cessione della Slovacchia all'Ungheria, 15 unit\u00e0 vennero incorporate dalle ferrovie magiare come \"M\u00c1V 343.3\".\nTra 1926 e 1934 le \u010cSD ricostruirono 5 macchine a vapore surriscaldato passandole al nuovo gruppo \"\u010cSD 355.0\". Tra 1936 e 1940 altre cinque unit\u00e0 ebbero un carrello al posto dell'asse anteriore portante e divennero \"\u010cSD 353.1\". Nel 1944 venne trasformata a vapore surriscaldato un'altra macchina.\nIn seguito all'Anschluss dell'Austria nel 1938 novanta 229 vennero incorporate nelle Deutsche Reichsbahn come \"DRG 75.701\u2013790\" e nel corso della guerra anche le \"\u010cSD 355.0\" divennero \"DRG 75.901\u2013905\", 21 \"PKP Okl12\" \"DRG 75.851\u2013871\" e 9 \"JD\u017d 116\" \"DRG 75.791\u2013799\".\nDopo il 1945 63 unit\u00e0 vennero raggruppate nelle \u00d6BB come \"\u00d6BB 75\" e rimasero in servizio fino agli anni sessanta.\nLe 229.137, 178, 187, 405 e 115 diventarono \u010cSD 354.0501\u20130504 e 0506 e rimasero all'opera fino al 1967.\nMolte unit\u00e0 passarono alle JD\u017d e PKP.\nCaratteristiche.\nLa locomotiva \u00e8 uno dei tanti progetti ben riusciti di Karl G\u00f6lsdorf e deriva da quello precedente della locotender costruita da Lokomotivfabrik Floridsdorf e Wiener Neust\u00e4dter Lokomotivfabrik e immatricolata come \"kkStB 129\". \nLa S\u00fcdbahn ne richiese la costruzione con scorte d'acqua e di carbone maggiorate e ci\u00f2 port\u00f2 il progettista a ristudiare il rodiggio l'aggiunta di un asse portante per migliorarne la circolabilit\u00e0 e contenerne il peso assiale. \nLa locomotiva 229 ebbe quindi il rodiggio simmetrico 1-3-1 che permetteva di non girare le locomotiva a fine corsa con evidente guadagno di tempo. Le casse d'acqua di ben 9,8\u00a0m\u00b3 consentivano una buona autonomia e cos\u00ec le scorte di carbone di 3,1\u00a0t. La massa totale a pieno carico della locomotiva raggiungeva le 67\u00a0t e la massa aderente corrispondente le 38\u00a0t.\nLa macchina venne studiata, secondo le filosofie costruttive in auge al tempo, a vapore saturo e a doppia espansione con 2 cilindri motori, uno ad alta pressione da 420\u00a0mm e uno a bassa pressione da 650\u00a0mm con corsa piuttosto lunga di 720\u00a0mm.\nLe locomotive subirono poche modifiche lungo il corso della loro vita. Quelle pi\u00f9 sostanziali avvennero nelle ferrovie cecoslovacche tra 1926 e 1934 quando le \u010cSD modificarono 5 macchine trasformandole a vapore surriscaldato a 2 cilindri gemelli (immatricolate nel nuovo gruppo \"\u010cSD 355.0\"). Tra 1936 e 1940 cinque unit\u00e0 furono modificate nel rodiggio applicando un carrello biassiale al posto dell'asse anteriore portante (gruppo \"\u010cSD 353.1\"). Nel 1944 venne trasformata a vapore surriscaldato un'altra macchina."}
{"id": "3708687", "revid": "1543377", "url": "https://it.wikipedia.org/wiki?curid=3708687", "title": "Matteo Sanfilippo", "text": "Biografia.\nLaureatosi in storia moderna alla Sapienza Universit\u00e0 di Roma nel 1980, \u00e8 stato allievo di Franco Gaeta e Raoul Manselli. Nel 1982 ha conseguito il perfezionamento in storia medievale e moderna, sempre presso la Sapienza. Ha quindi studiato in Canada presso l\u2019Universit\u00e0 di Ottawa e ha poi conseguito il dottorato in storia delle Americhe presso l\u2019Universit\u00e0 di Genova nel 1990. Dal 1994, dopo un post-dottorato presso l\u2019Universit\u00e0 di Roma III lavora all\u2019Universit\u00e0 della Tuscia, dove oggi \u00e8 professore ordinario.\nSin dagli anni 1980 si \u00e8 occupato di storia delle Americhe e di storia della comunicazione. In Canada ha conosciuto le opere di Harold A. Innis e Marshall McLuhan e si \u00e8 preoccupato di farle conoscere meglio in Italia, organizzando seminari e conferenze. I contributi a tali occasioni sono confluiti in uno dei primi libri italiani di storia e teoria delle comunicazioni, scritto in collaborazione con Vincenzo Matera,\nNel frattempo si \u00e8 occupato anche di storia della colonizzazione europea e delle missioni cattoliche nelle Americhe, sfruttando la documentazione degli archivi ecclesiastici romani, in particolare dell\u2019Archivio Segreto Vaticano. Inoltre ha studiato come il Nuovo Mondo abbia reinventato la storia europea, prima attraverso la letteratura e poi attraverso il cinema, il web e i videogiochi, divenuti alla fine i nuovi produttori di divulgazione e conoscenza storica (vedi il recente \"Historian's creed. L'et\u00e0 moderna tra vecchi e nuovi media\", e il pi\u00f9 antico \"Il medioevo secondo Walt Disney. Come l'America ha reinventato l'et\u00e0 di mezzo\").\nInfine si \u00e8 specializzato nello studio dei fenomeni migratori di persone e istituzioni dal medioevo a oggi, non disdegnando di tornare periodicamente sui temi precedenti, anzi di collegarli assieme ritenendo che la maggior parte di tali trasposizioni demografiche o culturali si siano realizzate tra il Vecchio e il Nuovo Mondo. Inoltre ha spesso sottolineato come buona parte della nostra comprensione dei fenomeni migratori sia legata alla sua diffusione tramite i media, spesso con effetti negativi. Ad esempio lo studio della nuova emigrazione italiana non pu\u00f2 prescindere dalla comprensione della fantasmatica ed erronea rappresentazione della cosiddetta fuga dei cervelli e la riflessione sui rapporti odierni fra mobilit\u00e0 e terrorismo appare condizionata dal modo in cui essi sono raccontati dal mondo dell\u2019intrattenimento.\nProprio a causa del potere sviante delle rappresentazioni mediali ha iniziato ad affidare parte delle sue ricerche alla diffusione digitale, mettendo in linea blocchi di lezioni sul cinema, sulle migrazioni e pi\u00f9 in generale sulla storia (https://www.youtube.com/user/elearningunitus/videos).\nDirige assieme ad Emilio Franzina l\u2019\u201cArchivio storico dell\u2019emigrazione italiana\u201d (www.asei.eu) e coordina la redazione di \u201cStudi Emigrazione\u201d, inoltre dirige l\u2019omonimo Centro Studi romano (www.cser.it)."}
{"id": "3708688", "revid": "104458", "url": "https://it.wikipedia.org/wiki?curid=3708688", "title": "Ferdinando Glueck", "text": ""}
{"id": "3708690", "revid": "287204", "url": "https://it.wikipedia.org/wiki?curid=3708690", "title": "Ferdinando Gluck", "text": ""}
{"id": "3708694", "revid": "599013", "url": "https://it.wikipedia.org/wiki?curid=3708694", "title": "Johan Roux", "text": "Biografia.\nStudente all'Universit\u00e0 di Pretoria, pass\u00f2 nel 1992 al Transvaal, originario nome dei Golden Lions, compagine di Currie Cup.\nCon tale club vinse due campionati provinciali consecutivi nel 1993 e 1994, anno in cui esord\u00ec anche negli \"Springbok\" a Citt\u00e0 del Capo contro l'.\nPrese poi parte alla vinta dal , e fino al 1996 disput\u00f2 12 incontri internazionali.\nProfessionista nel 1996 nella \"franchise\" dei Cats (oggi Lions), si ritir\u00f2 nel 1998.\nVanta anche un invito nei Barbarians, nel 1996, per un incontro con un XV dell'."}
{"id": "3708707", "revid": "122478216", "url": "https://it.wikipedia.org/wiki?curid=3708707", "title": "Motion Picture Patents Company", "text": "La Motion Picture Patents Company (o MPPC, conosciuta anche come Edison Trust o Movie Trust) fu fondata nel dicembre 1908. Era un consorzio che riuniva le grandi compagnie produttive statunitensi: Edison Studios, Biograph Company, Vitagraph, Essanay, Selig Polyscope, Lubin Studios, Kalem Company, American Star Film, Path\u00e9 insieme al principale distributore che era George Kleine e alla Eastman Kodak, il maggior fornitore di materie prime.\nGenesi e sviluppo della MPPC.\nAll'inizio del ventesimo secolo, ci sono alcune case che cercano di mantenere il controllo dei brevetti tecnici, ma in realt\u00e0 \u00e8 la libera concorrenza che fa crescere il mercato. In quegli anni, \u00e8 oltremodo facile cominciare a produrre film e sono migliaia i piccoli produttori che concorrono a far nascere la nuova industria. La stessa cosa accade per la distribuzione e per i gestori delle sale, che si sono diffuse in maniera ramificata su tutto il territorio. Molti proprietari di sale diventeranno a loro volta produttori, come \u00e8 il caso di Marcus Loew e dei i fratelli Warner. Ma questa situazione di libera concorrenza ben presto finisce: nel 1908, dieci fabbricanti di materiale cinematografico si associano nella MPPC, creando una situazione di monopolio sui materiali cinematografici. \nIl nuovo cartello comincia a fare pressioni sui produttori e sui gestori dei teatri per ottenere condizioni ottimali. La politica della MPPC sfocia nella creazione di una propria societ\u00e0 di distribuzione, la General Film Company, la prima casa di distribuzione a livello nazionale che riesce, rapidamente, o ad assorbire compagnie pi\u00f9 piccole o a contrastarle efficacemente. Nel 1910, sembra possibile il controllo totale del mercato e del territorio americano. Ma i progetti monopolistici dalla MPPC falliscono anche a causa di frizioni interne tra i suoi membri. \nAlcuni di essi, i pi\u00f9 ambiziosi, lasciano l'associazione. Il governo sceglie proprio quel momento di crisi per accusare la societ\u00e0 di aver violato la legge anti trust. Ne consegue che gli indipendenti invadono il mercato e numerosi film stranieri, soprattutto italiani e danesi, arrivano nelle sale americane. Il 1914 segna la fine della MPPC come potenza economica di primo piano.\nEdison.\nLa politica perseguita dalla MPPC fu quella di mettere fine alla dominazione sugli schermi degli Stati Uniti del cinema europeo. Rese omogenea la distribuzione dei film e miglior\u00f2 la qualit\u00e0 dell'industria cinematografica attraverso la competizione tra i diversi studios. Ma, nel contempo, scoraggi\u00f2 i suoi membri dal produrre lungometraggi e dal ricorrere ai finanziamenti esterni.\nLa MPPC fu costituita sul modello del sistema di licenze Edison (1907-1908). Dal 1890, Thomas Alva Edison deteneva i diritti dei brevetti delle cineprese prodotte negli Stati Uniti. Per proteggere i suoi interessi, l'Edison Manufacturing Company promosse una serie infinita di cause contro i cineasti indipendenti e le piccole case di produzione che cercavano di sfuggire al suo monopolio. La guerra che ne nacque paralizz\u00f2 l'industria cinematografica americana, finendo con il ridurre la produzione a due sole compagnie, la Edison e la Biograph, che utilizzavano due differenti tipi di cinepresa.\nFine del Trust.\nIl Movie Trust limitava la durata dei film a una o due bobine, ritenendo che il pubblico fosse incapace di apprezzare film pi\u00f9 lunghi. Proibiva inoltre di pubblicizzare il nome degli attori, per evitare che quelli pi\u00f9 popolari potessero chiedere salari pi\u00f9 alti. Il monopolio fu l'indiretta causa della nascita di Hollywood, visto che molti cineasti lasciarono New York e le altre citt\u00e0 dove si stava sviluppando l'industria cinematografica per emigrare verso i territori orientali, sfuggendo cos\u00ec ai controlli pressanti del Trust che, nel 1917, venne alla fine sciolto per ordine del tribunale."}
{"id": "3708708", "revid": "767487", "url": "https://it.wikipedia.org/wiki?curid=3708708", "title": "Occitanomys", "text": "Il genere Occitanomys comprende alcune specie di muridi vissute in Europa meridionale a partire dal Turoliano circa 9 milioni di anni fa e che si estinsero completamente alla fine del Rusciniano circa 3,5 milioni di annifa. I resti fossili si possono rinvenire infatti, nei depositi tardo miocenici dalla Spagna alla Turchia passando dalla Francia e dall'Italia centro-settentrionale. Tra la fine del Messiniano e l'inizio del Pliocene si assiste ad una radiazione adattativa abbastanza forte che porta alla fioritura di numerose forme le cui relazioni filogenetiche sono di difficile interpretazione.\nCaratteristiche generali e storia evolutiva.\nLo studio paleontologico dei micromammiferi si basa essenzialmente sulle caratteristiche dell'apparato dentario, in quanto \u00e8 molto difficile e raro rinvenire resti completi di tali organismi. \nI muridi presentano un apparato masticatorio molto derivato in cui esistono solamente gli incisivi, superiori e inferiori e i 3 molari. Premolari e canini sono del tutto assenti. Dalla grandezza e dalla forma dei denti si possono per\u00f2 ipotizzare la taglia e in qualche caso lo stile di vita.\nLe specie che appartenevano a questo genere andavano da una taglia piccola, minore rispetto a quella del topo selvatico o del topo domestico, fino a quelle di un ratto. Le specie pi\u00f9 piccole, come \"O. sondaari\" si rinvengono gi\u00e0 nel Tortoniano e presentano forme primitive molto simili a quelle dei muridi pi\u00f9 antichi come ad esempio \"Progonomys\". Tra la fine della Crisi di salinit\u00e0 del Messiniano e l'inizio del Pliocene ne compaiono di nuove come \"O. alcalai\" nella penisola iberica e \"O. debruijni\" nell'area balcanica tra l'attuale Grecia e la Turchia. Le forme pi\u00f9 grandi invece come \"O. montheleni\" e soprattutto \"O. ellenbergeri\" compaiono solo durante il Pliocene. \nPer quanto riguarda l'ecologia e lo stile di vita si pu\u00f2 ipotizzare che le specie pi\u00f9 antiche avessero una dieta onnivora mentre quelle pi\u00f9 recenti una leggermente pi\u00f9 erbivora. Infatti i molari di questi ultimi possedevano un pattern dentario detto \"stefanodonte\" che grazie a creste longitudinali pi\u00f9 sviluppate avrebbe consentito uno sfruttamento migliore di alimenti pi\u00f9 abrasivi tra i quali appunto molti vegetali."}
{"id": "3708709", "revid": "767487", "url": "https://it.wikipedia.org/wiki?curid=3708709", "title": "Fed Cup (football americano)", "text": "La FED Cup \u00e8 stata una competizione europea di football americano.\nLa prima edizione ha avuto luogo nel 1997; il torneo comprendeva club non campioni nazionali. La prima edizione fu giocata da 4 squadre, mentre la seconda da 7.\nIl torneo fu chiuso dopo la seconda edizione e fu rimpiazzato nel 2002 dalla EFAF Cup, che un\u00ec i princ\u00ecpi della Fed Cup con quella dell'Euro Cup.\nTeam partecipanti.\nIn grassetto i team che partecipano alla stagione in corso (o all'ultima stagione)."}
{"id": "3708711", "revid": "287204", "url": "https://it.wikipedia.org/wiki?curid=3708711", "title": "OFC Champions League 2011-2012", "text": "La OFC Champions League 2011-2012 \u00e8 stata l'undicesima edizione della OFC Champions League, la massima competizione calcistica per squadre di club dell'Oceania. Il torneo \u00e8 stato vinto per la quarta volta nella sua storia dal club neozelandese dell'Auckland City, che si \u00e8 quindi qualificato per la Coppa del mondo per club FIFA 2012 che si \u00e8 poi disputata in Giappone."}
{"id": "3708712", "revid": "481666", "url": "https://it.wikipedia.org/wiki?curid=3708712", "title": "Edison Trust", "text": ""}
{"id": "3708721", "revid": "122706677", "url": "https://it.wikipedia.org/wiki?curid=3708721", "title": "Changeling (leggenda)", "text": "Il changeling \u00e8 una creatura fantastica tipica del folklore europeo.\nSi narra sia un essere molto simile alle fate e sia attratto dai bambini tanto da rapirli sostituendoli con i propri perch\u00e9 al contrario dei loro neonati (deformi e spesso malati) sono belli e sani. Secondo altre fonti invece li rapirebbero solo per \"succhiarne\" l'energia vitale o per nutrirsene.\nIl sostituto si pu\u00f2 riconoscere perch\u00e9 \u00e8 estremamente intelligente, molto pi\u00f9 di un bambino umano normale, ma impacciato nei movimenti e con un comportamento molto diverso da quello umano.\nStoria e diffusione del mito.\nOrigine.\nI ricercatori credono che i bimbi dei quali si racconta negli scambi delle vecchie storie di fate e folletti mostrino i sintomi tipici dell'autismo o di altri handicap e che prima delle scoperte mediche questa leggenda venisse usata per spiegare condizioni come l'autismo o anche semplicemente la scomparsa di bambini mai pi\u00f9 ritrovati.\nScozia.\nNella mitologia celtica si narra di un bambino malato, figlio delle fate o dei troll, che viene scambiato da queste ultime con un altro bambino comune per dare il compito alla sfortunata madre di curare il folletto, e solamente in questo modo le verr\u00e0 restituito il bambino reale.\nPer avere prova della sua reale natura, si narra che bastasse preparare una camomilla e versarla in un guscio d'uovo e a quel punto il \"changeling\" avrebbe detto \"In tanti anni della mia esistenza ne ho viste di cose, ma mai versare della camomilla in un guscio d'uovo...\" per poi sparire.\nFrancia e Italia.\nLa leggenda \u00e8 diffusa anche in Francia, dove questi folletti si chiamano \"Jetins\", abitano le grotte marine ed escono solo di notte. Si racconta che abbiano un'incredibile forza e adorino scaraventare lontano attrezzi pesanti.\nNelle regioni del nord-ovest dell'Italia, invece, sono chiamati \"Servan\", la descrizione \u00e8 pi\u00f9 o meno la stessa di quelli francesi con in pi\u00f9 il desiderio di assomigliare all'uomo ad ogni costo, e perci\u00f2 scambiano i loro piccoli con quelli umani.\nIrlanda e Germania.\nIn Irlanda vengono anche chiamati \"Spriggan\", folletti dall'aspetto grottesco, esseri malefici, piccoli che dovrebbero essere i guardiani dei tesori delle colline.\nIn Germania vengono invece chiamati \"Wechselbalg\".\nChangeling nei Media.\nLa figura del \"changeling\", con tutte le sue varianti, ha ispirato molte opere nei pi\u00f9 svariati ambiti.\nLetteratura.\nFate"}
{"id": "3708725", "revid": "1573940", "url": "https://it.wikipedia.org/wiki?curid=3708725", "title": "Turdoides", "text": "Turdoides \u00e8 un genere di uccelli passeriformi della famiglia Leiothrichidae, comunemente chiamati garruli, distribuiti tra l'Africa e l'Asia meridionale.\nDescrizione.\nSono uccelli dalla lunga coda, in genere piuttosto grandi, che cercano cibo in gruppi chiassosi. La maggior parte delle specie ha un piumaggio grigio, marrone o grigio-marrone.\nTassonomia.\nIl genere comprende le seguenti specie:"}
{"id": "3708727", "revid": "79227", "url": "https://it.wikipedia.org/wiki?curid=3708727", "title": "Teatro del Fuoco", "text": ""}
{"id": "3708729", "revid": "124808", "url": "https://it.wikipedia.org/wiki?curid=3708729", "title": "Il Riccio", "text": ""}
{"id": "3708734", "revid": "228587", "url": "https://it.wikipedia.org/wiki?curid=3708734", "title": "Edibi", "text": "La Edibi \u00e8 una casa discografica italiana, attiva dagli anni sessanta\nStoria della Edibi.\nL'etichetta nasce nel 1961 ad opera di Flavia Bideri, titolare della storica Casa Editrice Ferdinando Bideri, che decide di allargare la presenza dell'azienda al mondo discografico; la sede \u00e8 a Napoli, ma successivamente vengono aperti anche degli uffici a Roma in via Teulada.\nIn seguito la gestione dell'etichetta passa ai nipoti di Flavia, Luciano e Paolo Villevieille Bideri.\nNel corso della sua storia l'etichetta ha partecipato a svariate manifestazioni musicali, tra cui ricordiamo il Cantagiro 1962 con \"'Ncopp'all'acqua\", cantata da Mario Pagano, il Festival delle Rose 1965 con \"Perch\u00e9 non vuoi\", interpretata da Paolo Gualdi e il Festival di Sanremo 1974 con \"Capelli sciolti\", di Donatella Rettore.\nOltre a quelli citati, per la Edibi incisero anche Nino Taranto, Didi Balboni, Fiorenzo Fiorentini, Oreste Lionello, Peter Van Wood.\nI dischi pubblicati.\nPer la datazione ci siamo basati sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, ci siamo basati sulla numerazione del catalogo; se esistenti, abbiamo riportato oltre all'anno il mese e il giorno (quest'ultimo dato si trova, a volte, stampato sul vinile)."}
{"id": "3708735", "revid": "287204", "url": "https://it.wikipedia.org/wiki?curid=3708735", "title": "Boleslaw Filipiak", "text": ""}
{"id": "3708740", "revid": "1305772", "url": "https://it.wikipedia.org/wiki?curid=3708740", "title": "Anno della fede", "text": "L'Anno della fede \u00e8 stato un anno di meditazione indetto dalla Chiesa cattolica dall'11 ottobre 2012 al 24 novembre 2013, dedicato ad intensificare \u00abla riflessione sulla fede per aiutare tutti i credenti in Cristo a rendere pi\u00f9 consapevole ed a rinvigorire la loro adesione al Vangelo, soprattutto in un momento di profondo cambiamento come quello che l'umanit\u00e0 sta vivendo\u00bb.\nUn altro Anno della fede era gi\u00e0 stato indetto in precedenza all'inizio del 1967 da papa Paolo VI, nel XIX centenario del martirio dei santi Pietro e Paolo.\nFu introdotto dal 22 febbraio 1967 al 30 giugno 1968.\nL'indizione.\nPapa Benedetto XVI ha indetto l'Anno della fede con la lettera apostolica \" motu proprio data \" \"Porta fidei\" che reca la data dell'11 ottobre 2011. L'iniziativa \u00e8 stata resa nota dal Santo Padre nell'omelia del 16 ottobre e la lettera apostolica di indizione \u00e8 stata resa pubblica il 17 ottobre.\nGli scopi dell'Anno della fede.\nIn questo anno verr\u00e0 dato risalto all'importanza della catechesi, per \u00abriscoprire i contenuti della fede professata, celebrata, vissuta e pregata\u00bb.\nUn altro tema importante dell'Anno della fede \u00e8 la \"nuova evangelizzazione\", cio\u00e8 l'annuncio del Vangelo ai popoli di antica cristianit\u00e0, che hanno smarrito la fede o che vivono in una societ\u00e0 secolarizzata, in cui \u00e8 difficile testimoniare i valori cristiani.\nL'apertura.\nL'Anno della fede ha avuto inizio l'11 ottobre 2012, cinquantesimo anniversario dell'apertura del Concilio Vaticano II e ventesimo anniversario della pubblicazione del Catechismo della Chiesa Cattolica. Entrambe le ricorrenze sono significative: il Concilio Vaticano II, nella sua corretta ermeneutica, \u00e8 \u00abuna grande forza per il sempre necessario rinnovamento della Chiesa.\u00bb Il Catechismo della Chiesa Cattolica, \u00abuno dei frutti pi\u00f9 importanti del Concilio Vaticano II\u00bb \u00e8 uno strumento prezioso per approfondire la conoscenza sistematica dei contenuti della fede cattolica.\nL'apertura dell'Anno della fede \u00e8 stato accompagnato dall'Assemblea Generale del Sinodo dei Vescovi che si \u00e8 svolta nello stesso mese di ottobre e che aveva come tema \"La nuova evangelizzazione per la trasmissione della fede cristiana\".\nI diversi eventi.\nAccanto al Sinodo dei Vescovi, papa Benedetto XVI diede inizio, come mezzo di accompagnamento per l'Anno della fede, a una serie di catechesi durante le Udienze generali del mercoled\u00ec, dedicate al tema della fede.\nLa chiusura.\nL'anno della fede si \u00e8 concluso nella solennit\u00e0 di Cristo Re il 24 novembre 2013, con una celebrazione eucaristica presieduta da papa Francesco. In essa furono presentate in Piazza San Pietro le reliquie dell'apostolo san Pietro.\nL'indulgenza plenaria.\nIl 14 settembre 2012 con il decreto \"Die quinquagesimo\" della Penitenzieria Apostolica, papa Benedetto XVI concede l'indulgenza plenaria ai fedeli che durante l'anno della fede:\nPer lucrare l'indulgenza occorre inoltre che i fedeli siano veramente pentiti, abbiano confessato sacramentalmente i propri peccati, si siano comunicati e preghino secondo le intenzioni del Sommo Pontefice."}
{"id": "3708743", "revid": "1543377", "url": "https://it.wikipedia.org/wiki?curid=3708743", "title": "Rally Dakar 1982", "text": "Il Rally Dakar 1982 \u00e8 stata la 4\u00aa edizione del Rally Dakar (partenza da Parigi, arrivo a Dakar).\nTappe.\nNelle 20 giornate del rally raid furono disputate 14 tappe ed una serie di trasferimenti (circa 10.000\u00a0km), con 16 prove speciali per un totale di 5.963\u00a0km.\nClassifiche.\nMoto.\nHanno finito la gara 33 delle 129 moto iscritte.\nAuto.\nHanno finito la gara 127 delle 233 auto iscritte.\nCamion.\nHanno finito la gara 9 dei 22 camion iscritti. Non era stilata una classifica a parte, ma gareggiavano con le auto."}
{"id": "3708744", "revid": "117657935", "url": "https://it.wikipedia.org/wiki?curid=3708744", "title": "Rally Dakar 1983", "text": "Il Rally Dakar 1983 \u00e8 stata la 5\u00aa edizione del Rally Dakar (partenza da Parigi, arrivo a Dakar).\nTappe.\nNelle 20 giornate del rally raid furono disputate 14 tappe ed una serie di trasferimenti (circa 12.000\u00a0km), con 13 prove speciali per un totale di 5.210\u00a0km.\nClassifiche.\nMoto.\nHanno finito la gara 29 delle 132 moto iscritte.\nAuto.\nHanno finito la gara 94 delle 253 auto iscritte.\nCamion.\nHanno finito la gara 8 dei 12 camion iscritti. Non era stilata una classifica a parte, ma gareggiavano con le auto."}
{"id": "3708745", "revid": "287204", "url": "https://it.wikipedia.org/wiki?curid=3708745", "title": "Rally Dakar 1986", "text": "Il Rally Dakar 1986 \u00e8 stata la 8\u00aa edizione del Rally Dakar (partenza da Parigi, arrivo a Dakar).\nL'edizione \u00e8 contrassegnata dalla tragica morte dell'ideatore della corsa, il francese Thierry Sabine. Nell'incidente aereo perirono altre quattro persone, tra cui il cantautore Daniel Balavoine, amico di Sabine ed invitato da quest'ultimo ad assistere alla corsa.\nTappe.\nNelle 22 giornate del rally raid furono disputate 18 tappe ed una serie di trasferimenti (circa 15.000\u00a0km), con 20 prove speciali per un totale di 7.731\u00a0km. L'ultima tappa di questa edizione fu fatale per un motociclista bergamasco, Giampaolo Marinoni.\nClassifiche.\nMoto.\nHanno finito la gara 29 delle 131 moto iscritte. Dopo anni di dominio assoluto francese nelle moto, si affacciano gli italiani, con 6 presenze nei \"top ten\", anche se la vittoria arrider\u00e0 per 4\u00aa e penultima volta al solito francese Neveu. Questa edizione fu anche caratterizzata dalla morte di Giampaolo Marinoni: il pilota italiano, pur riprendendo la corsa dopo una rovinosa caduta nell'ultima tappa e terminando 13\u00ba in classifica generale, mor\u00ec in ospedale due giorni dopo il ricovero avvenuto alla conclusione della manifestazione..\nAuto.\nHanno finito la gara 100 delle 282 auto iscritte."}
{"id": "3708746", "revid": "267975", "url": "https://it.wikipedia.org/wiki?curid=3708746", "title": "Sinodo di Kells", "text": "Il Sinodo di Kells fu un sinodo della Chiesa cattolica in Irlanda che si svolse nel 1152 e fu presieduto dal cardinale Giovanni Paparoni. Scopo del Concilio era quello di continuare la riorganizzazione della Chiesa irlandese, che si era iniziata con il sinodo di Rathbreasail del 1111. Le sessioni del sinodo si svolsero nelle abbazie di Kells e di Mellifont, per cui alcuni autori lo chiamano sinodo di Kells-Mellifont.\nL'effetto pi\u00f9 importante del sinodo fu quello di aumentare il numero di arcidiocesi da due a quattro e di ridefinire i confini e il numero delle diocesi. All'arcivescovo di Armagh fu attribuito il titolo di primate d'Irlanda.\nContesto storico.\nSan Malachia nel 1129 fu nominato arcivescovo di Armagh, la sede primaziale irlandese. Alcune dispute interne in merito alla successione e alle riforme ecclesiastiche fecero s\u00ec che Malachia si dimettesse in favore di Gelasius. Nel 1137, Gelasius, in assenza della conferma pontificia dell'elezione canonica di Malachia, richiese allo stesso Malachia di ottenere il pallio dalle mani del papa. Malachia si rec\u00f2 a Roma, ma papa Innocenzo II impose come condizione che la richiesta del pallio fosse fatta dal sinodo nazionale irlandese. Nomin\u00f2 Malachia legato papale. Malachia allora ritorn\u00f2 in Irlanda accompagnato da monaci Cistercensi inviati da san Bernardo di Chiaravalle.\nIl sinodo di Kells.\nNel 1148 un sinodo di vescovi si riun\u00ec a Inispatric. Malachia intraprese un secondo viaggio verso Roma, ma mor\u00ec luno il tragitto all'abbazia di Clairvaux, in Francia, nel mese di novembre. Un nuovo sinodo fu convocato a Kells nel 1152. Il sinodo approv\u00f2 la consacrazione di quattro arcivescovi. Tairrdelbach Ua Conchobair, re d'Irlanda, approv\u00f2 i decreti e il legato papale cardinale Giovanni Paparoni confer\u00ec i palli.\nL'Irlanda fu divisa in trentasei diocesi e quattro sedi metropolitane: Armagh, Cashel, Tuam e Dublino. Armagh fu riconosciuta come sede primaziale. La diocesi di Dublino, citt\u00e0 in possesso dei Danesi, si distacc\u00f2 da Canterbury e fu unita con Glendalough. Il vescovo Gregory accett\u00f2 il nuovo titolo e il separatismo dei Danesi ebbe fine.\nL'organizzazione territoriale.\nL'assetto territoriale fu riorganizzato, con le province ecclesiastiche che passarono da due a quattro, grazie all'elevazione delle sedi di Dublino e di Tuam ad arcidiocesi metropolitane. Le quattro province di Armagh, Cashel, Dublino e Tuam corrispondevano ai confini dell'epoca delle province di Ulster, Munster, Leinster e Connacht rispettivamente.\nLa struttura delle diocesi stabilita dal sinodo di Kells sopravvisse fin al XVI secolo ed \u00e8 tuttora la base per le circoscrizioni ecclesiastiche cattoliche. Anche le circoscrizioni della Chiesa d'Irlanda protestante hanno origine dalle circoscrizioni di Kells, ma molte sedi sono state unite."}
{"id": "3708749", "revid": "124204348", "url": "https://it.wikipedia.org/wiki?curid=3708749", "title": "Alessandro De Petri", "text": "Vanta numerose partecipazioni Rally Dakar negli anni 1980 (miglior risultato un 3\u00ba posto), due vittorie al Rally di Tunisia (1988 e 1989) e tre al Rally dei Faraoni (1987, 1989 e 1990).\nBiografia.\nAlessandro De Petri, soprannominato \"Ciro\" in riferimento a Cyrano de Bergerac, per il naso prominente, nel 1970 a soli 15 anni, disputa la sua prima corsa, e la sua carriera si conclude praticamente nel 1992, a 37 anni, allorch\u00e9 un terribile incidente lo porter\u00e0 in coma e far\u00e0 temere per la sua vita.\nOggi De Petri, ha una scuderia corse e risiede a Costa Volpino.\nPalmar\u00e8s.\nAl Rally Dakar.\nE' il pilota italiano con il maggior numero di vittorie di tappa alla Parigi - Dakar nella categoria \"moto\" (19)."}
{"id": "3708750", "revid": "216537", "url": "https://it.wikipedia.org/wiki?curid=3708750", "title": "Ciro De Petri", "text": ""}
{"id": "3708753", "revid": "36426", "url": "https://it.wikipedia.org/wiki?curid=3708753", "title": "Fondi oro", "text": ""}
{"id": "3708768", "revid": "44191354", "url": "https://it.wikipedia.org/wiki?curid=3708768", "title": "Milano Finanza", "text": ""}
{"id": "3708769", "revid": "399", "url": "https://it.wikipedia.org/wiki?curid=3708769", "title": "Blindosbarra (cablaggio)", "text": ""}
{"id": "3708794", "revid": "15756", "url": "https://it.wikipedia.org/wiki?curid=3708794", "title": "Carlina biebersteinii", "text": "La Carlina a foglie lunghe (nome scientifico Carlina biebersteinii ) \u00e8 una pianta erbacea, angiosperma dicotiledone, appartenente alla famiglia delle Asteraceae.\nEtimologia.\nIl nome del genere (proposto nel XIV secolo dal botanico aretino Andrea Cesalpino) sembra derivare da Carlo Magno che si illuse di usarla come medicinale durante una pestilenza dei suoi soldati nei pressi di Roma (informazione avuta in visione da un angelo). In altri testi si fa l'ipotesi che il nome derivi dalla parola \"carduncolos\" (diminutivo di cardo = \u201ccardina\u201d o \u201cpiccolo cardo\u201d) e in definitiva da Carlo V, questo in riferimento alla somiglianza con le piante del genere \u201cCardo\u201d (\"Asteraceae\"). L'epiteto specifico (\"biebersteinii\") \u00e8 in onore del botanico ed esploratore tedesco Friedrich August Freiherr von Marschall Bieberstein (Stoccarda, 1768 \u2013 Charkiv/Ucraina, 1826).\nIl binomio scientifico attualmente accettato per questa specie \u00e8 stato definito per la prima volta dal botanico danese Jens Wilken Hornemann (1770-1841) e successivamente perfezionato dal medico e botanico tedesco Johann Jakob Bernhardi (1774 -1850) nel 1819 (pubblicazione \u201cHortus Regius Botanicus Hafniensis Suppl. 94 \u201d).\nDescrizione.\nL'aspetto di questa pianta \u00e8 erbaceo \u2013 cespitoso e spinoso. Pu\u00f2 arrivare fino ad una altezza massima di 7 dm. La forma biologica della specie \u00e8 emicriptofita scaposa (\"H scap\"), ossia sono piante a ciclo biologico bienne con gemme svernanti al livello del suolo e protette dalla lettiera o dalla neve; sono inoltre dotate di un asse fiorale eretto e spesso privo di foglie.\nRadici.\nLe radici sono dei fittoni lunghi e ramificati.\nFoglie.\nIn tutti i casi la pagina inferiore della foglia \u00e8 sparsamente tomentosa (o ragnatelosa) e comunque pubescente; il colore \u00e8 grigio \u2013 verde; i margini sono dentati con robusti aculei. La consistenza delle foglie \u00e8 cartilaginea. Questa pianta sverna con solamente una rosetta basale di foglie.\nInfiorescenza.\nL'infiorescenza \u00e8 composta da numerosi capolini terminali peduncolati. I capolini sono sorretti da un involucro cilindrico di squame circondato da foglie involucrali (brattee). I fiori sono solamente del tipo tubuloso. Anche le squame si presentano in tre tipologie diverse:\nFiore.\nI fiori sono tutti del tipo tubuloso (il tipo ligulato, i fiori del raggio, presente nella maggioranza delle Asteraceae, qui \u00e8 assente), sono inoltre ermafroditi, tetra-ciclici (con quattro verticilli: calice \u2013 corolla \u2013 androceo \u2013 gineceo) e pentameri (ossia sia il calice che la corolla sono composti da cinque elementi).\nFrutti.\nI frutti sono degli acheni di color ruggine, pubescenti con pappo piumoso biancastro.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nLa trib\u00f9 Cardueae (della sottofamiglia Carduoideae) a sua volta \u00e8 suddivisa in 12 sottotrib\u00f9 (la sottotrib\u00f9 Carlininae \u00e8 una di queste).\nFilogenesi.\nSu questa sottotrib\u00f9 non sono state fatte finora delle specifiche analisi filogenetiche sul DNA, ma solo ristrette ricostruzioni su alcune specie. La sottotrib\u00f9 sembra aver avuto un'origine africana in quanto Carlininae \u00e8 probabilmente il gruppo basale della trib\u00f9 Cardueae e formano un \u201cgruppo fratello\u201d con altre due sottotrib\u00f9 (Oldenburgieae e Tarchonantheae entrambe della sottofamiglia Tarchonanthoideae) che in base alle ultime ricerche risultano di origine africana (altre precedenti ipotesi di origine di questo gruppo, come specie endemiche insulari di Creta e della Macaronesia, sono da eliminare).\nIl genere \"Carlina\" contiene circa 30 specie distribuite soprattutto nell'emisfero boreale, di cui una decina sono proprie della flora italiana, con habitat in preferenza situati in zone temperate.\nIl numero cromosomico di \"C. biebersteinii\" \u00e8: 2n =20.\nVariabilit\u00e0.\nPer questa specie vengono riconosciute quattro variet\u00e0:\nLe prime due sono relative alla flora spontanea italiana.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nLe \u201ccarline\u201d abbastanza simili e quindi confondibili possono essere distinte tra l'altro dalla forma delle foglie. Il disegno a lato mostra le varie forme delle foglie.\nAltre notizie.\nLa \"Carlina a foglie lunghe\" in altre lingue viene chiamata nei seguenti modi:"}
{"id": "3708816", "revid": "179980", "url": "https://it.wikipedia.org/wiki?curid=3708816", "title": "Campionato ecuadoriano di calcio 2007", "text": ""}
{"id": "3708844", "revid": "116944", "url": "https://it.wikipedia.org/wiki?curid=3708844", "title": "Taureana", "text": ""}
{"id": "3708848", "revid": "173006", "url": "https://it.wikipedia.org/wiki?curid=3708848", "title": "Adorazione della Croce con i santi Costantino, Elena e Silvestro", "text": "L'Adorazione della Croce con i santi Costantino, Elena e Silvestro \u00e8 un dipinto ad affresco attribuito a Paolo da Caylina il Giovane, databile al 1514 e conservato nella chiesa di Santa Croce a Brescia, al secondo altare sinistro. Esso commemora l'invenzione della Santa Croce, cio\u00e8 il ritrovamento delle reliquie della Passione da parte di Sant'Elena, madre dell'imperatore Costantino I.\nStoria.\nNei registri del monastero, alla data 8 aprile 1513, \u00e8 annotato:\nA conferma della diligenza delle monache nel corrispondere alle ultime volont\u00e0 di Girolamo Ceruti Ganassoni, interviene questa nota di Bernardino Faino nella sua guida della citt\u00e0:\nIl Faino lascia interrotta la frase, ma per la pala della cappella d\u00e0 il nome di Antonio Gandino. Dato che il Faino raccoglie le informazioni per la sua guida dal 1630 al 1669, evidentemente il lavoro del Gandino doveva aver coperto l'affresco originario, il quale tra l'altro doveva essere accompagnato a un intero ciclo di affreschi laterali, come indicato dal Faino.\nL'affresco viene riscoperto solamente nel 1985 sotto l'intonaco che copriva il fondo dell'altare e, in seguito, restaurato. Il dipinto, che non fu staccato e si trova pertanto ancora affisso al muro, costituisce attualmente la pala dell'altare, in una fortunata coincidenza dove l'impalcatura barocca, installata successivamente ignorando la presenza dell'affresco, incornicia quest'ultimo quasi perfettamente.\nDescrizione.\nL'affresco raffigura, da sinistra a destra, san Silvestro, il papa sotto il cui pontificato fu rinvenuta la Vera croce, sant'Elena Imperatrice, che si rec\u00f2 a Gerusalemme per cercare le reliquie della passione e suo figlio, l'imperatore Costantino I. \nSan Silvestro, identificato convenzionalmente dalla tiara papale (ancor pi\u00f9 anacronisticamente rappresentata come \"triregno\"), indica la croce come per autenticare le reliquie rinvenute da Elena, La santa \u00e8 abbracciata alla croce per ricordare l'amore che la spinse a cercarne le reliquie, mentre l'imperatore Costantino, chiaramente identificato dalla corona imperiale, ha anch'esso lo sguardo rivolto verso la croce, in atteggiamento di preghiera. La presenza di Costantino su una pala d'altare \u00e8 anomala perch\u00e9 Costantino \u00e8 riconosciuto santo solo dalla chiesa ortodossa.\nSullo sfondo monocromo si stagliano due alberelli alti e sottili, le cui fronde si nascondono dietro al braccio trasversale del crocifisso. I due alberelli, tenendo presente anche la loro posizione nel quadro, alludono forse alla presenza sul calvario di altre due croci (anch'esse rinvenute da Sant'Elena), che secondo la leggenda furono miracolosamente riconosciute e distinte dalla Vera Croce. Sul margine superiore si intravede, tagliata e frammentaria, un'altra cornice forse dipinta a imitazione del legno, il cui ruolo nel pi\u00f9 ampio ciclo di affreschi, segnalato dal Faino e oggi perduto, \u00e8 ignoto.\nStile.\nL'attribuzione a Paolo da Caylina il Giovane non \u00e8 confermata, poich\u00e9 nella chiesa lavor\u00f2 estesamente soprattutto Paolo Zoppo, stilisticamente affine, il quale dipinse affreschi in controfacciata, nel presbiterio e nella cappella di San Giovanni, opposta a quella di Sant'Elena.\nDiverse, per\u00f2, sono le affinit\u00e0 tra questo dipinto e opere note del Caylina: la figura di \"Costantino\" \u00e8 quasi ricalcata su un personaggio affrescato nella cappella di San Barbaba nel chiostro della chiesa di San Pietro in Oliveto, opera del Caylina, e una seconda figura analoga la si trova nel presbiterio della chiesa della Santissima Trinit\u00e0 di Gussago, anch'essa attribuita al Caylina. Una terza figura, nuovamente affine al \"Costantino\" dell'affresco di Santa Croce, si trova nella ex chiesa parrocchiale di Botticino Sera, i cui affreschi, alla fine del Novecento, sono stati accertati di mano di Paolo da Caylina il Giovane."}
{"id": "3708851", "revid": "729019", "url": "https://it.wikipedia.org/wiki?curid=3708851", "title": "Armstrong Whitworth Aircraft", "text": "La Sir W. G. Armstrong Whitworth Aircraft Company, conosciuta pi\u00f9 semplicemente come Armstrong Whitworth Aircraft, fu un'azienda aeronautica britannica attiva nella progettazione, sviluppo e produzione di dirigibili, aerei civili e militari e sistemi d'arma.\nStoria.\nLa Armstrong Whitworth Aircraft venne fondata come Aerial Department (dipartimento aeronautico) del gruppo Sir W. G Armstrong Whitworth &amp; Company a Newcastle upon Tyne nel 1912, affidando da circa il 1914 al 1917, la direzione tecnica al progettista aeronautico di origini olandese Frederick Koolhoven (da qui il prefisso \"F.K.\" utilizzato nei primi modelli).\nPer aumentare la propria capacit\u00e0 industriale nel campo aeronautico nel 1920 la Armstrong Whitworth decise di acquisire la Siddeley-Deasy, azienda attiva nella produzione di automobili, motori aeronautici e, durante la prima guerra mondiale, di velivoli militari su licenza, fino a quel momento di propriet\u00e0 Armstrong Siddeley. Quando, nel 1927, la Vickers Limited e la Armstrong Whitworth si fusero per dare origine alla Vickers-Armstrongs, la Armstrong Whitworth Aircraft e la Armstrong Siddeley vennero acquistate dall'imprenditore britannico John Davenport Siddeley il quale decise di non entrare nella nuova realt\u00e0 aziendale. Questo cre\u00f2 due distinte aziende che integravano nella loro ragione sociale il marchio Armstrong, la Vickers-Armstrongs (normalmente citata semplicemente come \"Vickers\") e la \"Armstrong-Whitworth\".\nNel 1935 John Davenport Siddeley decise di ritirarsi e la Armstrong Whitworth Aircraft venne acquistata dalla Hawker Aircraft, operazione che diede origine al nuovo gruppo Hawker Siddeley Aircraft. Le aziende che componevano la Hawker Siddeley cooperavano nello sviluppo di progetti comuni ma continuarono ad operare come singole entit\u00e0.\nLa Armstrong Whitworth Aircraft cess\u00f2 di esistere come azienda quando venne fusa con un'altra azienda facente capo al gruppo Hawker Siddeley, la Gloster Aircraft Company, per formare la Whitworth Gloster Aircraft nel 1961. Dal 1963 la Hawker Siddeley decise di non utilizzare pi\u00f9 i marchi delle singole aziende del gruppo cos\u00ec che l'ultimo modello che portava il nome Armstrong Whitworth, l'Argosy, venne da quell'anno commercializzato come Hawker Siddeley Argosy."}
{"id": "3708854", "revid": "184755", "url": "https://it.wikipedia.org/wiki?curid=3708854", "title": "Palandomus", "text": "Il Palandomus \u00e8 un sistema costruttivo per erigere murature a secco ideato nel 1919 dall'architetto Mario Palanti, sviluppato nei venti anni successivi e brevettato. \u00c8 costituito da un blocco cementizio di 18x18x36cm, destinato a servire da elemento modulare per costruzioni a secco rapide e senza necessit\u00e0 di manodopera specializzata. I singoli moduli sono realizzati con una particolare sagoma (che lo stesso progettista definisce \"ermafrodita\") che ne permette la collocazione in un qualsiasi orientamento, superando i vincoli di posizione imposti dal diffuso sistema \"maschio-femmina\". Le superfici sagomate dei blocchi garantiscono la tenuta e la stabilit\u00e0 degli elementi anche in assenza di intonaco e di legante tra i blocchi stessi. I blocchi sono realizzati attraverso un sistema a vibrazione quindi rettificati per garantire superfici di contatto combacianti."}
{"id": "3708855", "revid": "228587", "url": "https://it.wikipedia.org/wiki?curid=3708855", "title": "Personaggi di Una vita da vivere", "text": "Lista dei personaggi della soap opera della ABC Una vita da vivere."}
{"id": "3708857", "revid": "767487", "url": "https://it.wikipedia.org/wiki?curid=3708857", "title": "Sacha Lima", "text": "Caratteristiche tecniche.\nGioca come centrocampista offensivo.\nCarriera.\nClub.\nLima esord\u00ec nella prima divisione boliviana a 19 anni con la maglia del Wilstermann di Cochabamba, nel corso della stagione 2001. Alla sua prima esperienza nel calcio professionistico vinse il campionato nazionale, totalizzando 24 presenze. Con la formazione rosso-blu gioc\u00f2 altre quattro annate, raggiungendo quota 99 partite in massima serie. Nel 2005 disput\u00f2 una stagione con il Real Potos\u00ed. Fece poi ritorno al Wilstermann: in due campionati super\u00f2 le 70 partite, stabilendosi come titolare nel club e ottenendo il titolo nel Segundo Torneo 2006. Nel 2008 fu acquistato dal The Strongest, e vi gioc\u00f2 27 gare. Si trasfer\u00ec poi a Sucre, firmando per l'Universitario: l\u00ec ebbe anche l'occasione di vestire la fascia di capitano. Nel 2011 si accas\u00f2 nuovamente al The Strongest di La Paz.\nNazionale.\nCon la selezione Under-20 ha disputato il Campionato sudamericano 2001, disputando quattro incontri. Debutt\u00f2 in Nazionale maggiore nel 2006; nel 2007 venne incluso nella lista per la Copa Am\u00e9rica. Esord\u00ec nel torneo il 30 giugno contro l', subentrando a Ronald Garc\u00eda al 29\u00ba minuto e ricevendo un'ammonizione al 76\u00ba. Nello stesso anno prese parte alle qualificazioni al , venendo schierato contro e ."}
{"id": "3708859", "revid": "6923", "url": "https://it.wikipedia.org/wiki?curid=3708859", "title": "Astranthiinae", "text": "Astranthiinae \u00e8 una sottotrib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Asteroideae, trib\u00f9 Astereae).\nEtimologia.\nIl nome di questa sottotrib\u00f9 deriva dal suo genere pi\u00f9 importante \"Astranthium\" che a sua volta deriva dal greco e significa \"fiore-stella\" (astron = stella e anthos = fiore) alludendo alla tipica infiorescenza simile alle margherite.\nll nome scientifico della sottotrib\u00f9 \u00e8 stato definito per la prima volta dal botanico contemporaneo Guy L. Nesom (1945 -) nella pubblicazione \"Sida; Contributions to Botany. Dallas; Fort Worth, TX - 19 (2): 265\u00a02000\" del 2000.\nDescrizione.\nLe specie di questa sottotrib\u00f9 in prevalenza sono di tipo erbaceo con cicli biologici annuali, biennali o perenni con fittoni sotterranei. I fusti, non molto alti (alcune specie sono quasi acauli), hanno un portamento da strisciante a eretto. Sono inoltre da sparsamente a densamente pelosi.\nLe foglie hanno in genere una lamina continua a forma da obovata a spatolata per quelle basali, da lanceolata a pi\u00f9 stretta per quelle superiori; spesso sono a consistenza carnosa-succulenta (\"Geissolepis suaedifolia\") oppure con superfici tomentose. Lungo il caule sono disposte in modo alternato.\nL'infiorescenza \u00e8 del tipo corimboso se composta da diversi capolini. Sono presenti anche specie uniflore lungamente peduncolate (in \"Dichaetophora campestris\" il peduncolo \u00e8 lungo 2 \u2013 9\u00a0cm). La struttura dei capolini \u00e8 quella tipica delle Asteraceae: il peduncolo sorregge un involucro conico/campanulato/cilindrico/emisferico composto da diverse squame disposte su pi\u00f9 serie in modo embricato che fanno da protezione al ricettacolo nudo (in \"Geissolepis suaedifoliae\" sono presenti delle pagliette a protezione della base dei fiori), conico sul quale s'inseriscono due tipi di fiori: i fiori esterni ligulati e i fiori centrali tubulosi. Le brattee in genere sono disposte su 2 - 5 serie (fino a 7 in \"Townsendia\"); sono subuguali (o fortemente scalate in \"Geissolepis suaedifolia\") con forme da ampiamente oblanceolate a lineari-lanceolate; la consistenza \u00e8 erbacea e i bordi possono essere cigliati.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). In genere i fiori periferici sono femminili, sono numerosi (in \"Astranthium\" fino a 85 per capolino, 15 - 25 in \"Dichaetophora campestris\") e sono disposti su un'unica circonferenza (o raggio o serie); quelli interni, altrettanto numerosi, sono ermafroditi. La forma \u00e8 zigomorfa per quelli ligulati e actinomorfa per quelli tubulosi.\nCalice: i sepali del calice sono ridotti ad una coroncina di squame.\nCorolla: i fiori periferici hanno una corolla ligulata con la ligula molto allargata; il colore \u00e8 bianco o lillacino; la corolla dei fiori interni \u00e8 tubulosa con un corto tubo che si espande improvvisamente (oppure gradualmente in \"Geissolepis suaedifolia\") con i 5 lobi apicali (a forma deltata e portamento eretto); il colore della corolla dei fiori pi\u00f9 interni generalmente \u00e8 di colore giallo.\nAndroceo: l'androceo \u00e8 formato da 5 stami con dei filamenti liberi; le antere invece sono saldate fra di loro e formano un manicotto che circonda lo stilo.\nGineceo: il gineceo ha uno stilo in genere filiforme; mentre gli stigmi dello stilo sono due e divergenti a forma lanceolata e apici acuti. L'ovario \u00e8 infero uniloculare formato da 2 carpelli. Le linee stigmatiche dello stilo sono marginali.\nIl frutto \u00e8 un achenio sormontato da un pappo. L'achenio ha una forma da obovata a ampiamente ellittica a volte lievemente compressa, ha inoltre alcune coste longitudinali con superfici da lisce a papillose, oppure da glabre a pelose (con setole a forma d'ancora). Il pappo pu\u00f2 essere assente oppure formato da una coroncina di corte setole o scaglie.\nDistribuzione e habitat.\nLe specie di questo gruppo sono distribuite nell'America del Nord e Centrale. In genere prediligono terreni piuttosto aridi. Nella tabella sottostante sono indicate in dettaglio le distribuzioni relative ai vari generi della sottotrib\u00f9.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Astereae \u00e8 una delle 21 trib\u00f9 della sottofamiglia. La trib\u00f9 Astereae a sua volta \u00e8 suddivisa in 18 sottotrib\u00f9 (Astranthiinae \u00e8 una di queste). \nI numeri cromosomici delle specie di questo gruppo sono: 2n = 6, 8, 10, 16, 18.\nComposizione della sottotrib\u00f9.\nLa sottotrib\u00f9 comprende 4 generi e 39 specie.\nChiave analitica.\nPer meglio comprendere ed individuare i vari generi della sottotrib\u00f9, l'elenco seguente utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue un genere dall'altro)\nFilogenesi.\nSecondo gli ultimi studi la trib\u00f9 Astereae \u00e8 suddivisa in pi\u00f9 linee filogenetiche (lignaggi o gruppi) e/o cladi: (1) gruppo basale (per lo pi\u00f9 lignaggio africano, ma anche eurasiatico), (2) clade paleo-sudamericano, (3) clade della Nuova Zelanda, (4) lignaggio dell'Australasia, (5) lignaggio del Sudamerica, (6) clade nord-americano. La sottotrib\u00f9 \u00e8 inclusa nel clade Nord Americano, ma mentre i generi \"Astranthium\", \"Dichaetophora\" e \"Townsendia\" formano un clade ben definito, la specie \"Geissolepis suaedifolia\" \u00e8 inclusa nel gruppo Chrysopsidinae/Conyzinae. Solamente con la rimozione di quest'ultimo genere la sottotrib\u00f9 risulterebbe monofiletica. Il cladogramma a lato (tratto dalla pubblicazione citata e semplificato) mostra l'attuale conoscenza filogenetica del gruppo. \nLe principali sinapomorfie della sottotrib\u00f9 (ma anche della relativa trib\u00f9) sono:"}
{"id": "3708860", "revid": "94902", "url": "https://it.wikipedia.org/wiki?curid=3708860", "title": "Lil Abner", "text": ""}
{"id": "3708864", "revid": "1442080", "url": "https://it.wikipedia.org/wiki?curid=3708864", "title": "Fectio", "text": "Fectio fu un \"castellum\" ausiliario romano situato nella provincia di Germania inferiore, costruito nell'anno 4 o 5 d.C. Si trovava nel punto in cui il fiume Vecht (\"Fectio\") usciva dal Reno, creando il lago Flevo, che in seguito divenne lo Zuiderzee. Era nei pressi dell'odierno villaggio di Vechten, nella municipalit\u00e0 di Bunnik, Utrecht, Paesi Bassi.\nTopografia.\nIl \"castellum\" \u00e8 posto sulla confluenza del Kromme Rijn, corso principale del Reno all'epoca dei Romani, e di un fiume, l'Utrecht, che porta al paese dei germani Frisi.\nToponimia.\nViene citato nella Tavola Peutingeriana come \"Flectio\", e nella \"Cosmographia Ravennatis\" come \"Flectione\", tra \"Matellionem\" e \"Evitano\".\nStoria: \"Castellum Fectio\".\nLa monetazione romana imperiale ci insegna che il \"castellum\" fu costruito per ordine di Tiberio, allora impegnato nella sua campagna del 4-5 d.C. Fu probabilmente utilizzato come base di partenza per raid punititivi d'oltre confine. Nel 40 l'imperatore Caligola visit\u00f2 \"Fectio\" durante il viaggio a \"Lugdunum Batavorum\", l'antica Brittenburg. Nei suoi vigneti, sono stati scoperti durante gli scavi del 1995 i resti di un antico francobollo.\nSotto l'imperatore Claudio, Fectio divenne parte del limes renano. Poi verso il 70, ai tempi della rivolta batava, il \"castellum\" fu completamente bruciato. Fu ricostruito in seguito ad opera di uno squadrone di cavalleria. L'accumulo dei sedimenti del Reno inizi\u00f2 a modificarne il percorso. Sono state scoperte ceramiche della legione XXII \"Primigenia\" a Castra Vetera, vicino all'attuale Xanten.\nDurante il regno di Antonino Pio, tra il 138 ed il 161, la fortezza fu ricostruita, questa volta un mattoni e pietre. Verso il 200, sembra che i continui sedimenti del fiume abbiano impedito l'accesso alle barche. Fu abbandonato nel 275 e non fu pi\u00f9 ricostruito.\nArcheologia del sito.\nLe belle pietre tombali di quel periodo sono oggi esposte presso il Museo Centrale di Utrecht. Una pietra votiva, che sembra databile alla fine del II secolo, \u00e8 consacrata alla dea Viradectis, e recita: \"Deae Viradecdi cives Tungri et nautae qui Fectione consistent votum solverunt libentus merito\".\nCon Nimega, \u00e8 uno dei pi\u00f9 importanti siti archeologici dei Paesi Bassi. Nel 1894 fu uno dei primissimi luoghi dove fu rinvenuta una nave romana. Il sito archeologico contiene i resti di una fortezza, un porto, un cimitero ed un insediamento civile. Nel 1995 fu candidato a diventare Patrimonio dell'umanit\u00e0, ed attualmente si trova sulla lista di quelli proposti."}
{"id": "3708867", "revid": "587852", "url": "https://it.wikipedia.org/wiki?curid=3708867", "title": "Motobi", "text": ""}
{"id": "3708872", "revid": "36426", "url": "https://it.wikipedia.org/wiki?curid=3708872", "title": "Neroccio", "text": ""}
{"id": "3708879", "revid": "57872", "url": "https://it.wikipedia.org/wiki?curid=3708879", "title": "Chiesa di San Lorenzo (Porto Venere)", "text": ""}
{"id": "3708881", "revid": "834", "url": "https://it.wikipedia.org/wiki?curid=3708881", "title": "Il Yogi e il Commissario", "text": ""}
{"id": "3708884", "revid": "767487", "url": "https://it.wikipedia.org/wiki?curid=3708884", "title": "Per Gunnar Dall\u00f8kken", "text": "Carriera.\nClub.\nDall\u00f8kken gioc\u00f2 per il Folldal e per l'Alvdal, prima di passare al Kongsvinger. Debutt\u00f2 nella massima divisione norvegese il 4 maggio 1986, quando sostitu\u00ec Geir Hagal\u00f8kken nella sconfitta per 4-1 sul campo del Bryne. Il 22 agosto 1987 sigl\u00f2 le prime reti, grazie ad una doppietta ai danni dello HamKam, con la partita che si concluse con un pareggio per 2-2 (entrambi i gol li realizz\u00f2 su calcio di rigore). Si ritir\u00f2 prima dell'inizio del campionato 1997.\nTotalizz\u00f2 214 apparizioni in squadra, suddivise in 11 stagioni, con 2 reti all'attivo."}
{"id": "3708885", "revid": "44193043", "url": "https://it.wikipedia.org/wiki?curid=3708885", "title": "Guerre Russo-Turche", "text": ""}
{"id": "3708886", "revid": "44193023", "url": "https://it.wikipedia.org/wiki?curid=3708886", "title": "Repubblica di Armenia", "text": ""}
{"id": "3708887", "revid": "61051", "url": "https://it.wikipedia.org/wiki?curid=3708887", "title": "Siddeley-Deasy", "text": ""}
{"id": "3708892", "revid": "599013", "url": "https://it.wikipedia.org/wiki?curid=3708892", "title": "Leandro Montera da Silva", "text": "Carriera.\nFormatosi nel Corinthians e nel Nacional, dopo un breve passaggio al S\u00e3o Paulo, nel 2005 si trasferisce in Giappone per giocare nell'Omiya Ardija che lascer\u00e0 l'anno seguente per militare nel Montedio Yamagata. Nel 2007 passa al Vissel Kobe, societ\u00e0 che lascer\u00e0 due anni dopo per giocare nel Gamba Osaka. Nel 2009 viene ingaggiato dai qatarioti dell'Al-Sadd, societ\u00e0 con cui vince l'AFC Champions League 2011. Nel 2011 passa in prestito ad un'altra societ\u00e0 del Qatar, l'Al-Rayyan. L'anno dopo ritorna, sempre in prestito, al Gamba Osaka."}
{"id": "3708893", "revid": "1543377", "url": "https://it.wikipedia.org/wiki?curid=3708893", "title": "La conquista del Messico 1517-1521", "text": "La conquista del Messico 1517-1521 (\"Historia verdadera de la conquista de la Nueva Espa\u00f1a\", letteralmente \"Storia vera della conquista della Nuova Spagna\") \u00e8 il racconto in prima persona scritto da Bernal D\u00edaz del Castillo (1492\u20131581), avventuriero, conquistador e colono del XVI secolo, che partecip\u00f2 a tre spedizioni in Messico: quella di Francisco Hern\u00e1ndez de C\u00f3rdoba (1517) nella penisola dello Yucat\u00e1n, quella di Juan de Grijalva (1518) e quella di Hern\u00e1n Cort\u00e9s (1519) nella Valle del Messico. Il libro narra la sua partecipazione alla caduta dell'imperatore Montezuma, ed alla conseguente conquista dell'impero azteco.\nL'opera venne pubblicata postuma nel 1632.\nDescrizione.\nNella storia coloniale dell'America Latina, \"La conquista della Nuova Spagna\" \u00e8 un racconto militare che pone Bernal D\u00edaz del Castillo \"tra i cronici come Daniel Defoe lo \u00e8 tra i romanzieri\". In seguito nella sua vita, quando D\u00edaz del Castillo aveva 84 anni ed abitava nella sua encomienda in Guatemala, scrisse \"La vera storia della conquista della Nuova Spagna\" per difendere la storia dei \"conquistador\" tra quelle che parlavano della conquista spagnola del Messico. Egli present\u00f2 il proprio racconto come un'alternativa alle critiche di fra' Bartolom\u00e9 de Las Casas, le cui storie pro-indiani enfatizzavano la crudelt\u00e0 della conquista, e le storie agiografiche dei biografi di Hern\u00e1n Cort\u00e9s, soprattutto di Francisco L\u00f3pez de G\u00f3mara, il quale minimizz\u00f2 il ruolo giocato dai 700 soldati che operarono la conquista. Il fatto che, secondo quest'opera, storici ed agiografi non dissero la verit\u00e0 \"n\u00e9 all'inizio, n\u00e9 a met\u00e0, n\u00e9 alla fine\", \u00e8 il motivo per cui D\u00edaz del Castillo difese fortemente le azioni dei \"conquistadores\", enfatizzandone l'umanit\u00e0 e l'onest\u00e0 come testimone oculare, sintetizzando il tutto come: \"Vi andammo per servire Dio, e per diventare ricchi\". \nLa storia \u00e8 a volte severa con il capitano Cort\u00e9s, dato che, come altri soldati professionisti che parteciparono alla conquista della Nuova Spagna, D\u00edaz del Castillo si trov\u00f2 tra le rovine di Tenochtitl\u00e1n poco pi\u00f9 ricco di quando giunse in Messico. Si tratta di un'accusa comune tra i soldati che parteciparono alla conquista, secondo i quali Cort\u00e9s avrebbe trattenuto pi\u00f9 della quota pattuita, un quinto, del tesoro azteco. Sicuramente, le ricompense in terre ed oro pagate a molti \"conquistadores\" fornirono un magro ritorno degli investimenti di mesi di battaglie in giro per il Messico e la valle Anahuac. Secondo un'altra interpretazione, \"La vera storia della conquista della Nuova Spagna\" fa pensare che l'autore facesse parte di una delle tante famiglie imparentate con Diego Vel\u00e1zquez de Cu\u00e9llar, governatore di Cuba e nemico giurato di Cort\u00e9s. Molti di loro in seguito complottarono contro lo stesso Cortes."}
{"id": "3708894", "revid": "339392", "url": "https://it.wikipedia.org/wiki?curid=3708894", "title": "Historia verdadera de la conquista de la Nueva Espana", "text": ""}
{"id": "3708895", "revid": "30297", "url": "https://it.wikipedia.org/wiki?curid=3708895", "title": "Cus Catania Rugby", "text": ""}
{"id": "3708896", "revid": "1318658", "url": "https://it.wikipedia.org/wiki?curid=3708896", "title": "Taureana di Palmi", "text": "Taureana di Palmi \u00e8 una frazione di Palmi. Sorge sullo stesso pianoro dove, fino al 951 d.C., era ubicata l'antica citt\u00e0 di \"Tauriana\" o \"Taurianum\", dalla quale prende il nome.\nIl territorio di Taureana ha dato i natali a san Fantino il Vecchio, santo pi\u00f9 antico della Calabria. La frazione \u00e8 oggi un importante centro archeologico della Calabria, ospitando il Parco archeologico dei Tauriani, una torre saracena del XVI secolo ed il Complesso di San Fantino. Sotto quest'ultimo edificio vi \u00e8 la cripta di San Fantino, luogo di culto cristiano pi\u00f9 antico della Calabria.\nGeografia fisica.\nLa frazione di Taureana di Palmi sorge su di un terrazzamento posto a nord del centro cittadino, coltivato ad oliveti e vigne, che sovrasta un tratto di Costa Viola. Il centro abitato, situato ad un'altezza di circa 70-80 metri s.l.m., si eleva tramite un sistema di falesie sulla pianura e sulle spiagge sottostanti, che costituiscono il Lido di Palmi. Una parte del territorio di Taureana rientra nell'elenco dei siti di interesse nazionale della Citt\u00e0 Metropolitana di Reggio (Area Metropolitana dello Stretto) con il nome di \u00abTorre di Taureana\u00bb.\nStoria.\nDopo la devastazione dell'antica citt\u00e0 di Tauriana, avvenuta nel 951, le prime notizie sul territorio risalgono all'anno 1086, quando il conte di Calabria Ruggero I di Sicilia soppresse la diocesi di Tauriana aggregandola alla nuova diocesi di Mileto.\nDa allora le poche informazioni pervenute sul territorio di Taureana riguardano le vicende legate alla chiesa di San Fantino (nonch\u00e9 ai conventi ed ai monaci legati ad essa), pi\u00f9 volte distrutta e riedificata nel corso dei secoli per terremoti o scorrerie di saraceni e per la realizzazione, nel 1565, della Torre costiera di Pietrenere a protezione della citt\u00e0 di Palmi, distrutta nel 1549 dal corsaro turco Dragut e ricostruita dal feudatario Carlo II Spinelli.\nA partire dalla fine del XIX secolo la zona divenne centro di interesse storico-archeologico per il rinvenimento di reperti e di strutture legate all'antica Tauriana.\nIl quartiere attuale fu riedificato, dopo il terremoto del 1908, negli anni venti dello scorso secolo.\nSociet\u00e0.\nReligione.\nL'antica Tauriana era sede vescovile e oggi sopravvive come sede vescovile titolare. L'attuale vescovo titolare \u00e8 Alessandro Staccioli.\nIstituzioni, enti e associazioni.\nA Taureana sono presenti solamente una scuola d'infanzia, una scuola primaria e un ufficio postale.\nEconomia.\nIl turismo \u00e8 l'attivit\u00e0 economica principale della frazione. La localit\u00e0 risulta, turisticamente, abbastanza attrezzata in quanto vi sorgono nelle vicinanze alcuni alberghi, ristoranti, pizzerie e campeggi.\nInfrastrutture e trasporti.\nStrade.\nLa principale arteria stradale che passa vicino al centro di Taureana \u00e8 la \"strada statale 18 Tirrena Inferiore\", che attraversa le contrade di Cisterne-Monte Terzo. Le altre arterie stradali del territorio, di importanza sovra-comunale, sono le ex strade provinciali che collegano Taureana con la suddetta S.S. 18, con il centro storico di Palmi e con il Lido di Palmi.\nFerrovie.\nIl territorio della frazione \u00e8 attraversato da due linee ferroviarie: la Ferrovia Tirrenica Meridionale Battipaglia-Reggio Calabria, gestita dalla RFI SpA, e la Ferrovia Gioia Tauro-Palmi gestita dalle Ferrovie della Calabria. Le due stazioni della frazione, la stazione di Taureana per la RFI e la stazione di San Fantino per la FdC, risultano attualmente dismesse.\nMobilit\u00e0 urbana.\nPer quanto riguarda i trasporti urbani la frazione \u00e8 collegata al centro cittadino di Palmi dall'azienda municipale di trasporti, denominata \"Piana Palmi Multiservizi\". Percorre le strade di Taureana la \"linea Palmi-Scin\u00e0\", che la collega anche con il Lido di Palmi. Nel periodo estivo Taureana \u00e8 servita inoltre dalle linee di trasporto su gomma delle Ferrovie della Calabria, con la \"linea 1107 Lido di Palmi-Seminara-Melicucc\u00e0\" che collega la zona marittima di Palmi con suddetti comuni.\nSport.\nCalcio.\nNell'XXI secolo venne fondata la societ\u00e0 calcistica ASD Taureana, i cui colori sociali erano il giallo ed il verde. Nel logo ufficiale del club era rappresentata la Torre saracena ed il suo campo da gioco era lo stadio San Giorgio di Palmi. Nel giro di pochi anni la societ\u00e0, che part\u00ec dalla Terza categoria, arriv\u00f2 a disputare il campionato di Promozione nella stagione 2013-2014. Nella stessa stagione, oltre alla salvezza in campionato conquistata vincendo i play-out, il club partecip\u00f2 anche alla Coppa Italia Dilettanti. In questo torneo l'ASD Taureana disput\u00f2 l'incontro pi\u00f9 importante della sua storia, affrontando al primo turno il derby contro l'Unione Sportiva Palmese 1912, perso per 0-2 allo stadio San Giorgio. Nel 2014 la societ\u00e0 non venne iscritta a nessun campionato FIGC."}
{"id": "3708897", "revid": "339392", "url": "https://it.wikipedia.org/wiki?curid=3708897", "title": "Historia Verdadera de la Conquista de la Nueva Espa\u00f1a", "text": ""}
{"id": "3708919", "revid": "110157", "url": "https://it.wikipedia.org/wiki?curid=3708919", "title": "Ornette at 12", "text": "Ornette at 12 \u00e8 un album discografico del musicista jazz statunitense Ornette Coleman, pubblicato dalla Impulse! Records nel 1969. Anche se \u00e8 generalmente classificato come un album in studio, \u00e8 possibile udire chiaramente gli applausi del pubblico tra una traccia e l'altra. All'epoca il disco fece notizia anche per il coinvolgimento del figlio dodicenne di Coleman, Denardo Coleman, che suona la batteria sull'album."}
{"id": "3708921", "revid": "1573940", "url": "https://it.wikipedia.org/wiki?curid=3708921", "title": "Giorgio Doria (senatore)", "text": "Biografia.\nFiglio del marchese Ambrogio, conte di Montaldeo, fu Consigliere comunale di Genova, Consigliere e vicepresidente del Consiglio provinciale di Genova, Membro della Deputazione provinciale, dal 1848 Capitano della Guardia civica e Regio commissario a Genova. Inoltre fu Presidente dell'Amministrazione dell'Albergo dei poveri della sua citt\u00e0.\nNel 1848 venne nominato senatore dal re Carlo Alberto."}
{"id": "3708930", "revid": "287204", "url": "https://it.wikipedia.org/wiki?curid=3708930", "title": "Gave de Gaube", "text": "Il Gave de Guabe \u00e8 un fiume pirenaico a regime nevoso, che scorre nel dipartimento degli Alti Pirenei.\nDescrizione.\nIl fiume prende il nome dal lago di Gaube, di cui \u00e8 sia immissario che emissario; il fiume nasce dal incontro di diversi torrenti provenienti dal Vignemale, chiamati \"Oulettes de Vignemale\", formati dallo scioglimento del ghiacciaio, e dopo un percorso di circa 8 chilometri, nei pressi del Pont d'Espagne, si incontra con il gave du Marcadau, formando il gave de J\u00e9ret. Durante il percorso iniziale il fiume si rafforza con le acqua del lago di Chabarrou e del lago d'Estibe Aute, fino a giungere poi al lago di Gaube: in questo tratto iniziale il fiume prende il nome di \"gave des Oulettes de Gaube\". Uscito dal lago il fiume forma numerose cascate, superando un dislivello di circa 300 metri, fino a congiungersi con il gave du Marcadau."}
{"id": "3708939", "revid": "1305772", "url": "https://it.wikipedia.org/wiki?curid=3708939", "title": "Saracchi", "text": "Saracchi"}
{"id": "3708943", "revid": "579714", "url": "https://it.wikipedia.org/wiki?curid=3708943", "title": "Diocesi di Tauriano", "text": ""}
{"id": "3708945", "revid": "599013", "url": "https://it.wikipedia.org/wiki?curid=3708945", "title": "Ville Wall\u00e9n", "text": " "}
{"id": "3708947", "revid": "599013", "url": "https://it.wikipedia.org/wiki?curid=3708947", "title": "Stef\u00e1n \u00de\u00f3r\u00f0arson", "text": "Carriera.\nClub.\nLa carriera di \u00de\u00f3r\u00f0arson cominci\u00f2 con la maglia dello IA Akranes, prima nella formazione giovanile e poi nella squadra titolare. Milit\u00f2 poi per i svedesi dello \u00d6ster, per poi passare ai norvegesi del Brann.\nTorn\u00f2 nuovamente nello \u00d6ster e poi firm\u00f2 per il Kongsvinger. Esord\u00ec in squadra l'11 aprile 1999, quando fu titolare nella sconfitta per 2-1 sul campo dello Str\u00f8msgodset. Gioc\u00f2 poi in Germania, nello Uerdingen 05, e poi negli inglesi dello Stoke City.\nLasciati i \"Potters\", torn\u00f2 in patria per giocare nuovamente nello IA Akranes. Firm\u00f2 poi per il Norrk\u00f6ping, ancora allo IA Akranes e per gli svizzeri del Vaduz. Vest\u00ec la maglia del Norrk\u00f6ping, prima di tornare la quarta volta allo IA Akranes.\nNazionale.\n\u00de\u00f3r\u00f0arson gioc\u00f2 6 partite per l', con una rete all'attivo."}
{"id": "3708948", "revid": "767487", "url": "https://it.wikipedia.org/wiki?curid=3708948", "title": "Otto Bumbel", "text": ""}
{"id": "3708958", "revid": "44193729", "url": "https://it.wikipedia.org/wiki?curid=3708958", "title": "Saracchi (San Martino Alfieri)", "text": ""}
{"id": "3708963", "revid": "117800756", "url": "https://it.wikipedia.org/wiki?curid=3708963", "title": "Civitas sine suffragio", "text": "La civitas sine suffragio (latino per \"cittadinanza senza voto\") era un livello di cittadinanza della Repubblica romana che garantiva tutti i diritti di cittadinanza romana, tranne il diritto di voto nelle assemblee popolari. Questo status fu all'inizio esteso ad alcune citt\u00e0-Stato incorporate nella Repubblica dopo lo scioglimento della Lega Latina nel 338 a.C. Divenne poi la regola romana per l'incorporazione delle regioni conquistate. Un esempio \u00e8 costituito da Capua (338 a.C.) e Teano (334 a.C.). Un altro esempio \u00e8 quello che ci fornisce Strabone a proposito degli abitanti di \"Caere\" (Cerveteri), ed iscritti nelle \"Tavole Ceretane\" (nel 353 a.C.).\nIn questa categoria si trovavano i \"municipia sine suffragio\", ai quali appartenevano quei popoli che avessero mostrato, almeno nei ceti dirigenti, di volersi integrare con Roma, sebbene negli strati pi\u00f9 umili della popolazione non ci fosse ancora questa predisposizione. Questa condizione particolare \u00abconsigliava un processo di integrazione cauto e graduale\u00bb. Questi nuclei cittadini non solo favorivano il controllo su genti amiche della Repubblica romana, potevano anche contribuire ad immettere nuove forze vitali nel ceto dirigente romano (\"nobilitas\"). A queste realt\u00e0 locali si permetteva di avere magistrature, istituzioni e lingua nativa, quasi illudendo la popolazione di avere ancora una qualche indipendenza dal potere centrale di Roma; era concesso anche lo \"ius connubii\", lo \"ius commercii\" e lo \"ius migrandi\"; offriva alle aristocrazie locali, seppure in modo pi\u00f9 lento rispetto ai Latini, la possibilit\u00e0 di ottenere la cittadinanza, accedere alle cariche pubbliche ed entrare in senato. E se le varie amministrazioni cittadine erano sufficientemente autonome e gli affari interni erano curati dai magistrati locali, le questioni di ordine giudiziario erano invece demandate ad un \"praefectus iuri dicundo\" nominato a Roma dal \"praetor urbanus\". Vero \u00e8 che non tutti i municipi erano poi sede di un prefetto; capitava spesso che pi\u00f9 citt\u00e0 fossero riunite sotto la giurisdizione di un solo responsabile (il \"praefecus\") e che, pertanto, risiedesse in una sola di queste, al centro di un'area giurisdizionale chiamata \"praefectura\".\nIn quest'ultima categoria rientravano i centri di \"Caere\" (Cerveteri), i Volsci di Arpino, \"Trebula Suffenas\", \"Fabrateria Vetus\", \"Aquinum\" e \"Casinum\", gli \"Equicoli\", le citt\u00e0 di Fundi, \"Formiae\", Capua e i Campani, Cuma, Suessula, Acerra, i Sabini e i \"Praetuttii\"."}
{"id": "3708968", "revid": "599013", "url": "https://it.wikipedia.org/wiki?curid=3708968", "title": "Limbert M\u00e9ndez", "text": "Caratteristiche tecniche.\nGioca come difensore centrale.\nCarriera.\nClub.\nM\u00e9ndez esord\u00ec nella prima divisione boliviana con la maglia del Wilstermann di Cochabamba, giocando una partita nella stagione 1999. Nel campionato seguente presenzi\u00f2 in 18 gare, ottenendo la vittoria del titolo 2000. Venne impiegato con continuit\u00e0 nelle annate seguenti, tanto da superare le 170 partite in massima serie; nel 2006 raggiunse la seconda vittoria in ambito nazionale, allorch\u00e9 la sua squadra primeggi\u00f2 nel Segundo Torneo di quell'anno. Nel 2009 fu ceduto all'Aurora, formazione di Cochabamba: delle 34 gare totali di quel campionato, M\u00e9ndez ne disput\u00f2 16. Nel 2010 venne ceduto al Bol\u00edvar di La Paz; ancora una volta, trov\u00f2 poco spazio. Nel 2011 \u00e8 tornato all'Aurora.\nNazionale.\nCon la selezione Under-20 ha disputato il Campionato sudamericano 2001. Debutt\u00f2 in Nazionale maggiore nel 2004; nel 2007 venne incluso nella lista per la Copa Am\u00e9rica. Nella competizione non fu mai schierato. Nello stesso anno prese parte alle qualificazioni al , venendo schierato contro e ."}
{"id": "3708969", "revid": "124025055", "url": "https://it.wikipedia.org/wiki?curid=3708969", "title": "Emma Scaunich", "text": "\u00c8 stata per 5 volte campionessa italiana di maratona, consecutivamente dal 1989 al 1993.\nBiografia.\nHa partecipato anche ad una olimpiade (chiuse al 18\u00ba posto la maratona di Barcellona 1992) e ad un'edizione dei mondiali (chiuse al 20\u00ba posto la maratona di Roma 1987).\nHa ottenuto un secondo posto alla maratona di Chicago nel 1988, ed un oro a squadre nella coppa del mondo di maratona del 1985.\nNelle liste, nelle graduatorie e nelle classifiche delle gare a cui ha partecipato compare col cognome Scaunich. Tuttavia il suo vero cognome \u00e8 Scaunigh."}
{"id": "3708970", "revid": "599013", "url": "https://it.wikipedia.org/wiki?curid=3708970", "title": "Alexander Ring", "text": "Biografia.\nRing non ha la cittadinanza tedesca anche se ha vissuto gran parte della sua vita in Germania. Al \"Maali! 3/2011\", ha dichiarato: \"Non ho nemmeno chiesto la cittadinanza tedesca. \u00c8 evidente che rappresento la Finlandia.\"\nCarriera.\nClub.\nGli inizi della carriera.\nSi trasferisce a Bonn con la sua famiglia all'et\u00e0 di tre anni. Ha giocato nelle giovanili del prima di tornare in Finlandia con la sua famiglia nel 2008.\nHJK.\nHa firmato per la squadra riserve del HJK nel 2009 dove ha giocato fino ad essere promosso in prima squadra e firmato un contratto da professionista con il club nel mese di agosto 2010. Tuttavia, Ring \u00e8 stato ceduto in prestito alla ormai defunta Tampere United per il resto di quella stagione. Torn\u00f2 all'HJK la stagione successiva, ed \u00e8 stato promosso nella prima squadra giocando da centrocampista per HJK nei primi mesi del 2011. Il 26 settembre 2011, ha firmato un prolungamento del contratto con l'HJK, restando nella capitale finlandese fino al 2015. Nel mese di dicembre 2011, si vociferava che il club tedesco della Bundesliga il Borussia M\u00f6nchengladbach era interessato a acquistare il giovane finlandese per circa un milione di euro.\nPrestito al M\u00f6nchengladbach.\nIl 5 gennaio 2012 viene annunciata la firma del contratto di Ring al Borussia M\u00f6nchengladbach in prestito fino all'estate 2013, con la possibilit\u00e0 di acquistarlo al termine della stagione. Il 10 marzo 2012, Ring ha fatto il suo debutto in Bundesliga per M\u00f6nchengladbach contro il Friburgo e il 21 agosto Ring ha segnato il suo primo gol per M\u00f6nchengladbach in una sconfitta 1-3 in Ucraina contro la nella gara di andata dei playoff 2012-13 di UEFA Champions League. Tuttavia, nonostante alcune partite incoraggianti per il club, Ring presto cadde in disgrazia ed nel febbraio 2013 \u00e8 stato annunciato che il Borussia non vuole usare la sua opzione per acquistare il giocatore.\nKaiserslautern.\nNel giugno 2013 ha firmato un contratto con il Kaiserslautern per giocare in 2.Bundesliga.\nNazionale.\nLe convincenti prove di Ring in campionato e Coppa di Lega finlandese gli valsero una convocazione per il primo raduno del nuovo allenatore Mixu Paatelainen della nazionale maggiore nel maggio 2011. Ha fatto il suo esordio in nazionale il 7 giugno 2011 nella sconfitta 5-0 contro la Svezia. L'11 ottobre 2011, la stella finlandese Roman Er\u00ebmenko descrive Ring come un futuro giocatore chiave nella squadra nazionale di calcio Finlandia, dicendo: \"Sapevo che Alex veniva a giocare nella squadra nazionale, ma non avevo visto nessuna sua partita prima. Quando arriv\u00f2, era subito chiaro che lui era qui per rimanere. Tuona senza paura\"."}
{"id": "3708972", "revid": "648716", "url": "https://it.wikipedia.org/wiki?curid=3708972", "title": "Ornette on Tenor", "text": "Ornette on Tenor \u00e8 un album discografico del musicista jazz statunitense Ornette Coleman, pubblicato dalla Atlantic Records nel 1961.\nIl disco.\nL'album \u00e8 un chiaro esempio della musica di Coleman in questo periodo. Anche se abitualmente suonava il sax alto, Coleman passa al sax tenore per questo album, poich\u00e9 a suo avviso \"le migliori dichiarazioni che i negri hanno fatto di ci\u00f2 che \u00e8 la loro anima, sono state fatte al sax tenore...\"\nCome in quasi tutte le sessioni dell'epoca per la Atlantic Records, Coleman impiega un quartetto per la registrazione, venendo coadiuvato in studio da Don Cherry alla tromba, Jimmy Garrison al contrabbasso e Ed Blackwell alla batteria. Nell'album manca completamente la presenza del pianoforte (la cui esclusione era ancora piuttosto rivoluzionaria nel jazz per l'epoca)."}
{"id": "3708975", "revid": "767487", "url": "https://it.wikipedia.org/wiki?curid=3708975", "title": "Agoranomos", "text": "L'Agoran\u00f2mos (, plurale: \"agoranomoi\", \u1f00\u03b3\u03bf\u03c1\u03b1\u03bd\u03cc\u03bc\u03bf\u03b9) era un magistrato che, nell'impero bizantino, aveva il compito di controllare il buon funzionamento dell'agor\u00e0.\nCompito degli \"agoranomoi\" era vigilare sul regolare svolgimento delle attivit\u00e0 commerciali nel mercato. Questo comprendeva il controllo dei prezzi, la verifica della regolarit\u00e0 di pesi e misure (nelle citt\u00e0 in cui non esistevano appositi \"metronomoi\"), l'assenza di inganni e frodi, la qualit\u00e0 delle mercanzie, l'esazione della tassa sulle prostitute che adescavano nell'agor\u00e0, l'esenzione della tassa sui commercianti stranieri. "}
{"id": "3708976", "revid": "111750443", "url": "https://it.wikipedia.org/wiki?curid=3708976", "title": "Cristallo (disambigua)", "text": ""}
{"id": "3708978", "revid": "599013", "url": "https://it.wikipedia.org/wiki?curid=3708978", "title": "Rami Hakanp\u00e4\u00e4", "text": ""}
{"id": "3708980", "revid": "767487", "url": "https://it.wikipedia.org/wiki?curid=3708980", "title": "Angel Killer", "text": "Angel Killer (\"Angel\") \u00e8 un film del 1984, diretto da Robert Vincent O'Neill e girato a Los Angeles. Nel corso degli anni, la pellicola \u00e8 diventata un vero e proprio cult movie, tanto da dare origine a vari seguiti ed imitazioni.\nTrama.\nLa giovane Molly \u00e8 stata abbandonata dai genitori e per vivere di giorno va a scuola e di notte va in giro per fare la prostituta. Quando un serial killer uccide gli amici di vita, la ragazza compie la sua vendetta.\nProduzione.\nQuando Donna Wilkes recit\u00f2 in questo film, girato nel 1983, aveva ben 25 anni - essendo nata nel 1959 - e non i 15 anni del suo personaggio Molly Stewart. Si prepar\u00f2 per il ruolo discorrendo a lungo con delle vere prostitute sulla Hollywood Boulevard e con i poliziotti del Los Angeles Police Department.\nEdizione italiana.\nDistribuito in Italia dalla Artisti Associati nel febbraio 1985."}
{"id": "3708982", "revid": "599013", "url": "https://it.wikipedia.org/wiki?curid=3708982", "title": "Rune Buer Johansen", "text": "Carriera.\nClub.\nBuer Johansen cominci\u00f2 la carriera con la maglia dell'Askim, per poi passare al Fredrikstad. Vest\u00ec poi le maglie di Moss, Sogndal (in due distinti periodi per entrambe le squadre), per poi passare al Kongsvinger.\nEsord\u00ec in quest'ultima squadra il 13 giugno 1999, quando sostitu\u00ec Harald Solberg nel successo per 3-1 sul Troms\u00f8 (andando anche a segno nel corso del match). A fine anno, il Kongsvinger retrocesse, ma il centrocampista rimase in squadra.\nNel 2001 torn\u00f2 al Sogndal, dove rimase per altre tre stagioni. Vest\u00ec poi la casacca dello HamKam e del Nybergsund-Trysil, prima di firmare per il L\u00f8ten.\nNazionale.\nBuer Johansen gioc\u00f2 2 incontri per la . Gioc\u00f2 una partita anche per la Nazionale maggiore, debuttando il 25 gennaio 2004, quando sostitu\u00ec Harald Martin Brattbakk nel successo in amichevole contro l', con il punteggio di 3-1."}
{"id": "3708984", "revid": "834", "url": "https://it.wikipedia.org/wiki?curid=3708984", "title": "Phantastes", "text": ""}
{"id": "3708988", "revid": "61051", "url": "https://it.wikipedia.org/wiki?curid=3708988", "title": "Vermetoidea", "text": ""}
{"id": "3708989", "revid": "834", "url": "https://it.wikipedia.org/wiki?curid=3708989", "title": "Anodos", "text": ""}
{"id": "3708990", "revid": "125146255", "url": "https://it.wikipedia.org/wiki?curid=3708990", "title": "Moclobemide", "text": "La Moclobemide (4-cloro-N-(2-morfolin-4-iletil)benzamide) \u00e8 un farmaco con propriet\u00e0 di tipo ansiolitico ed antidepressivo che appartiene alla classe degli inibitori reversibili competitivi delle MAO di tipo A (RIMA). Per la loro selettivit\u00e0 e reversibilit\u00e0 i RIMA (di cui fanno parte moclobemide e toloxatone) non evidenziano potenziale di interazione con le altre ammine biogene e con gli effetti pressori indotti dalla tiramina (il cosiddetto \"effetto-formaggio\") pertanto non richiedono restrizioni dietetiche e non tendono ad indurre crisi ipertensive, a differenza dei pi\u00f9 vecchi Inibitori Irreversibli IMAO (ad esempio l'iproniazide, la fenelzina e la tranilcipromina).\nLa loro efficacia \u00e8 paragonabile a quella degli antidepressivi triciclici (notoriamente efficaci) rispetto ai quali possiede per\u00f2 un notevolmente migliore profilo di sicurezza e tollerabilit\u00e0. I RIMA possono pertanto essere considerati un appropriato trattamento di prima linea per i disturbi di depressione ed ansia.\nIn Italia \u00e8 stata commercializzata dalla societ\u00e0 Roche S.p.A. con il nome di \"Aurorix\", nella forma farmaceutica di compresse contenenti 300\u00a0mg di principio attivo che ne ha per\u00f2 sospeso la commercializzazione. \u00c8 tuttavia possibile richiederne l'importazione dall'estero.\nFarmacodinamica.\nLa moclobemide inibisce fortemente ma in maniera reversibile l'attivit\u00e0 degli enzimi Mono Amino Ossidasi, estensivamente espressi anche nel cervello e deputati principalmente alla degradazione dei neurotrasmettitori monoamine (serotonina, noradrenalina, dopamina ma anche altre monoamine come melatonina e triptamine). L'effetto finale del farmaco consiste quindi in un aumento della concentrazione intracellulare e extracellulare di questi composti, ci\u00f2 si crede sia alla base dei suoi effetti psicoattivi. L'effetto di inibizione sulle MAO B, osservato nei ratti, negli essere umani \u00e8 trascurabile soprattutto rispetto a quello sulla isoforma A: una dose singola di 300 mg di moclobemide \u00e8 in grado di inibire nell'arco di 2 ore 80% delle MAO A e il 30% delle MAO B. \u00c8 perci\u00f2 classificato come un inibitore selettivo delle MAO-A. La somministrazione cronica determina una down-regulation dei recettori B-Adrenergici e di alcuni recettori serotoninergici.\nL'uso continuato del farmaco ha mostrato di incrementare i livelli di testosterone (a differenza di altri antidepressivi come gli SSRI che tendono a diminuirlo), di alterare i livelli di cAMP e di chinasi cAMP dipendenti (l'alterazione dei livelli di fosforilazione \u00e8 stata messa al centro di alcuni disturbi psichiatrici), inibire il rilascio di fattori pro infiammatori (la cui presenza \u00e8 stata messa in relazione ad alcuni disturbi psichiatrici). Sembra inoltre avere degli effetti neuroprotettivi ed ha dimostrato ridurre la durata del sonno REM nei soggetti sani e di aumentarla invece nei pazienti depressi sottoposti a trattamento.\nL'inizio degli effetti terapeutici \u00e8 relativamente veloce rispetto ad altre classi di farmaci antidepressivi (in media 1 settimana), la tollerabilit\u00e0 a lungo termine \u00e8 buona, il fenomeno della tolleranza sembra non verificarsi e la molecola mantiene le sue benefiche propriet\u00e0 terapeutiche per almeno un anno (un anno \u00e8 stata la durata dello studio volto a dimostrarne l'efficacia nel lungo termine). Per via della sua breve emivita (circa 10 ore in media) gli effetti farmacologici terminano in 24 ore, ci\u00f2 consente di passare velocemente ad un altro antidepressivo senza rischi di interazione.\nFarmacocinetica.\nDopo somministrazione per via orale la moclobemide \u00e8 rapidamente ed ampiamente assorbita dal tratto gastroenterico. Il farmaco subisce un effetto di primo passaggio epatico che ne determina una biodisponibilit\u00e0 del 60% circa dopo l'assunzione di una singola dose. Il composto dopo un picco plasmatico (Cmax) raggiunto a distanza di 2 ore dalla somministrazione si distribuisce estesamente nell'organismo. Il legame con le proteine plasmatiche \u00e8 pari al 50%. Gran parte del farmaco viene metabolizzata prima dell'eliminazione dall'organismo che avviene attraverso l'emuntorio renale. Coingestione di alimenti ed et\u00e0 non sembrano influenzare significativamente il metabolismo della sostanza.\nUsi clinici.\nIl farmaco trova indicazione nel trattamento degli stati depressivi acuti e cronici (disturbo depressivo maggiore, psicosi depressiva, depressione melanconica, depressione catatonica, depressione nel parkinson, depressione agitata) cos\u00ec come nella depressione atipica (distimia). Si \u00e8 dimostrato efficace, anche se meno di paroxetina, nel trattamento del disturbo d'ansia sociale e del disturbo da attacchi di panico. Degli studi ne dimostrano efficacia nel trattamento del disturbo da deficit di attenzione/iperattivit\u00e0, nella fibromialgia, nell'emicrania, nella disuassuefazione da fumo, nel trattamento delle vampate post-menopausa (attualmente la paroxetina, un antidepressivo SSRI, \u00e8 impiegato allo stesso scopo) e nel trattamento del parkinson per potenziare gli effetti della l-dopa (altri antidepressivi, come gli SSRI, potrebbero avere invece un effetto negativo sui sintomi della malattia).\nLa depressione endogena unipolare sembra rispondere meglio rispetto di qualsiasi altra forma depressiva al trattamento con moclobemide. La sua efficacia nel trattamento dei disturbi depressivi \u00e8 comparabile a quella dei triciclici (dalla comprovata efficacia), specie a dosaggi superiori ai 300 mg giornalieri ma con una migliore tollerabilit\u00e0. Nel trattamento del disturbo bipolare \u00e8 risultata efficace quanto imipramina (un antidepressivo triciclico) ma con una minore tendenza a causare attivazione maniacali rispetto a tutti gli altri antidepressivi. \nPer via dell'assenza di sedazione, effetti anticolinergici, scarsi effetti cardiovascolari ed in generale effetti negativi sulla sfera cognitiva secondo uno studio avrebbe dei vantaggi rispetto agli altri antidepressivi (SSRI\\SNRI compresi) nei soggetti anziani, in particolare quelli con deficit cognitivi anche nel contesto della malattia di Alzheimer.In generale, nei pazienti con demenza, \u00e8 stato trovato migliorare i deficit cognitivi. Per via della sua efficacia, del suo buono profilo di sicurezza e la scarsa incidenza di effetti collaterali, \u00e8 stato indicato in degli studi come trattamento di prima linea nel trattamento delle forme depressive, mostrando infatti una tollerabilit\u00e0 superiore ai triciclici e agli IMAO e comparabile agli SSRI (o secondo alcuni autori superiore data l'assenza di effetti collaterali sulla sfera sessuale, emotiva e la scarsa incidenza di effetti collaterali da sospensione). Il farmaco non genera un significativo aumento di peso.\nGli inibitori selettivi reversibili delle monoamino ossidasi (RIMAs), tra cui la moclobemide o toloxatone, sono ampiamente sottoprescritti a causa della convinzione sbagliata dei medici che gli effetti collaterali di questa classe di farmaci, ad esempio il rischio di crisi ipertensiva o epatotossicit\u00e0, siano analoghi a quelli degli inibitori irreveresibili e non selettivi dello stesso enzima (IMAO). Tuttavia la moclobemide non richiede tali restrizioni. A differenza degli altri inibitori delle monoaminoossidasi, non necessita l'interruzione del trattamento prima di una anestesia generale.\nViene escreto nel latte materno solo in quantit\u00e0 molto piccole (meno dello 0,06%) per cui pu\u00f2 essere utilizzato in sicurezza durante l'allattamento. La sicurezza durante la gravidanza non \u00e8 stata ancora del tutto stabilita, per cui se ne sconsiglia l'assunzione.\nEffetti collaterali e controindicazioni.\nDurante il trattamento si possono manifestare disturbi a carico del tratto gastrointestinale, principalmente di natura digestiva (dispepsia, nausea, vomito, stipsi ma generalmente pi\u00f9 tollerabili di quelli causati dagli SSRI), cefalea, alterazioni del ritmo sonno-veglia, vertigini che sono generalmente di modesta entit\u00e0 e che tendono a migliorare o scomparire nel corso delle prime due settimane di trattamento; in alcuni pazienti sono stati segnalati ansia, eccitazione, aggressivit\u00e0, confusione mentale. In soggetti predisposti si possono verificare disturbi da ipersensibilit\u00e0 (rash cutaneo, orticaria, eczemi).\nIn generale moclobemide \u00e8 riportata avere un profilo di effetti collaterali e una tollerabilit\u00e0 molto buone, migliore a molti altri antidepressivi attualmente presenti sul mercato ed in uno studio \u00e8 riportato che gli effetti collaterali da moclobemide sono \"eccezionalmente bassi\"; \u00e8 inoltre uno dei pochi antidepressivi a non provocare effetti negativi sulla sfera sessuale, alcuni studi hanno indicato un miglioramento della stessa. Solo raramente possono verificarsi effetti collaterali da sospensione, specie se questa avviene bruscamente e da alti dosaggi, con sintomi simil influenzali che si risolvono spontaneamente entro qualche giorno.\nMoclobemide ha una \"tossicit\u00e0 ambientale\" (definita come il grado di alterazione nella capacit\u00e0 di svolgere le capacit\u00e0 quotidiane) estremamente basso, non mostrando alcun effetto al di sotto dei 400 mg e un lieve aumento dei tempi di reazione al di sopra. Per confronto, amitriptilina al dosaggio di 50 mg ha mostrato in questo ambito un effetto molto marcato. Non sono presenti indizi di cardiotossicit\u00e0 ed epatotossicit\u00e0, ne alterazione dei parametri di funzionalit\u00e0 cardiaca derivanti dalla sua assunzione.\nControindicazioni.\nIl composto \u00e8 controindicato nei soggetti con ipersensibilit\u00e0 individuale nota al principio attivo oppure ad uno qualsiasi degli eccipienti contenuti nella formulazione farmacologica.\nSovradosaggio.\nIn caso di sovradosaggio, volontario o accidentale, i primi sintomi tendono a manifestarsi circa 2 ore dopo l'ingestione. I segni e sintomi osservabili consistono in agitazione estrema ed alterazioni del comportamento fino all'aggressivit\u00e0. Non esiste un antidoto specifico ed il trattamento mira al sostegno delle funzioni vitali. A seguito del sovradosaggio non risultano segni di danni e i pazienti recuperano completamente. Un report riporta un caso di sovradosaggio con 20 grammi di moclobemide che non ha per\u00f2 avuto esito fatale, con il paziente che ha recuperato entro pochi giorni senza alcuna conseguenza. Per tale ragione \u00e8 raccomandato nei pazienti a rischio suicidio.\nInterazioni e avvertenze.\nOccorre porre attenzione alla cosomministrazione di altri antidepressivi, alcuni studi non mostrano significative interazioni specie con gli SSRI o selegilina, sono per\u00f2 presenti report di tossicit\u00e0 e sindromi serotoninergiche date dalla loro combinazione.\nAvvertenze.\nI soggetti con tendenze autolesionistiche o suicide devono essere attentamente monitorati nel corso del trattamento, particolarmente nelle fasi iniziali. \nMoclobemide presenta una bassa potenziale interazione con la tiramina e gli effetti pressori da essa indotti, tuttavia i pazienti ipertesi devono comunque evitare di assumere elevate quantit\u00e0 di formaggi stagionati.\nCommercializzazione.\nLa moclobemide \u00e8 approvata in Italia, tuttavia l'azienda produttrice ne ha sospeso la commercializzazione qualche anno dopo l'immissione in commercio per via del poco mercato dovuto alla scarsa preferenza del farmaco da parte dei prescrittori. Tuttavia \u00e8 uno degli antidepressivi pi\u00f9 prescritti in Finlandia ed Australia. Per ragioni di natura burocratica e commerciale non \u00e8 commercializzato negli Stati Uniti: infatti la legislazione prevede che sia la societ\u00e0 produttrice a finanziare i trial sul territorio del paese per ottenere l'autorizzazione per la messa in commercio, tuttavia la societ\u00e0 produttrice non ha ritenuto conveniente finanziare tali studi in un mercato gi\u00e0 dominato dagli SSRI\\SNRI."}
{"id": "3708991", "revid": "287204", "url": "https://it.wikipedia.org/wiki?curid=3708991", "title": "Rally Dakar 1987", "text": "Il Rally Dakar 1987 \u00e8 stata la 9\u00aa edizione del Rally Dakar (partenza da Parigi, arrivo a Dakar).\nTappe.\nNelle 22 giornate del rally raid furono disputate 18 tappe ed una serie di trasferimenti (circa 13.000\u00a0km), con 18 prove speciali per un totale di 8.315\u00a0km.\nClassifiche.\nMoto.\nHanno finito la gara 98 delle 154 moto iscritte.\nAuto.\nHanno finito la gara 124 delle 312 auto iscritte.\nCamion.\nHanno finito la gara 25 dei 73 camion iscritti."}
{"id": "3708996", "revid": "834", "url": "https://it.wikipedia.org/wiki?curid=3708996", "title": "La principessa e il folletto", "text": ""}
{"id": "3709000", "revid": "131358", "url": "https://it.wikipedia.org/wiki?curid=3709000", "title": "Aleksandr \u010civadze", "text": ""}
{"id": "3709007", "revid": "339392", "url": "https://it.wikipedia.org/wiki?curid=3709007", "title": "La controversia del 17\u00b0 Karmapa", "text": ""}
{"id": "3709011", "revid": "834", "url": "https://it.wikipedia.org/wiki?curid=3709011", "title": "Tartan contro Abiti Rossi", "text": ""}
{"id": "3709012", "revid": "310308", "url": "https://it.wikipedia.org/wiki?curid=3709012", "title": "D345", "text": ""}
{"id": "3709014", "revid": "110157", "url": "https://it.wikipedia.org/wiki?curid=3709014", "title": "Avanti! della domenica", "text": "L\u2019Avanti! della domenica \u00e8 stato un settimanale politico italiano.\nStoria.\nPrima serie.\nL'\"Avanti della Domenica\", uscito tra il gennaio 1903 e il marzo 1907, fu uno dei periodici culturali pi\u00f9 interessanti di quel primo decennio del Novecento che coincise con l'et\u00e0 giolittiana e della sinistra costituzionale, un periodo storico di grandi conquiste economiche e sociali e che conobbe il primo autentico incremento del benessere collettivo. Sono gli anni in cui si iscrive la vicenda editoriale di questo settimanale, che nacque nel gennaio 1903 come supplemento del quotidiano socialista \"Avanti!\", in diretta concorrenza con la borghese \"Domenica del Corriere\", anch'essa nata, nel 1899, come supplemento settimanale del \"Corriere della Sera\".\nNell'estate del 1903 venne nominato un giovane e coraggioso direttore, Vittorio Piva, redattore dell'\"Avanti!\", di soli ventotto anni. Sotto la sua direzione la rivista divenne sempre pi\u00f9 indipendente dal PSI e, grazie alle innovazioni grafiche, contenutistiche e stilistiche, divenne una delle riviste illustrate di punta nell'Italia di allora.\nPiva diede vita a un'esperienza culturale straordinaria, grazie alla sua capacit\u00e0 di interloquire con gli ambienti intellettuali e artistici pi\u00f9 vitali e innovativi della sua epoca, con particolare riferimento ai temi inerenti all'arte, e al rapporto tra questa e le istanze del socialismo: recensioni di mostre, presentazioni critiche di scultori, pittori e incisori, testi di teoria estetica, polemiche su fatti di vita culturale. \nSulle pagine dell'\"Avanti della Domenica\" trovavano spazio contributi di grandi esponenti della cultura del tempo (prevalentemente di area socialista, ma non solo): testi di letterati e giornalisti di valore, come lo stesso Vittorio Piva, Margherita Sarfatti (futura amante, biografa e \"ghost writer\" di Mussolini), Giovanni Papini, Giovanni Cena, Edmondo De Amicis, Guelfo Civinini (che sar\u00e0 anche librettista per Puccini), Diego Garoglio, Goffredo Bellonci, Tomaso Monicelli (padre del regista Mario) e perfino Gabriele d'Annunzio; disegni originali e riproduzioni di opere di circa centosettanta artisti, alcuni allora giovanissimi, ma destinati a grandi cose, come i pittori Umberto Boccioni e Mario Sironi (che realizzarono alcune copertine della rivista), Gino Severini e Leonardo Dudreville, i disegnatori satirici e caricaturali Enrico Sacchetti, Filiberto Scarpelli, Gabriele Galantara, Augusto Majani, Ezio Castellucci, gli esponenti della grafica liberty Luigi Dal Monte Casoni e Giorgio Kienerk, del tardo Naturalismo Lionello Balestrieri e Bignami, talora con venature simboliste (Domenico Baccarini), e della cosiddetta \"arte sociale\" Arturo Dazzi, Ernesto Biondi e Carlo Fontana.\nPiva realizz\u00f2 una rivista originale e combattiva, pronta a sfidare luoghi comuni, pregiudizi sedimentati e conservatorismi.\nL'\"Avanti della Domenica\" fu un settimanale originale e battagliero, specchio dell\u2019Italia di quegli anni: una rivista di area socialista, ma autonoma dalle direttive culturali del partito; non monolitica nella linea e nelle convinzioni espresse, ma generalmente tesa ad affermare il diritto a una creativit\u00e0 libera, senza subordinazioni a fini politici o di propaganda. Perch\u00e9 \u00abl'unico carattere sociale che l\u2019Arte pu\u00f2 avere, - scriveva Vittorio Piva nel maggio 1905 - \u00e8 la bellezza, in tutti i suoi vari aspetti\u00bb.\nRitorn\u00f2 nelle edicole per un breve periodo nel 1912.\nSeconda serie.\nRifondato nel 1998 come organo dei Socialisti Democratici Italiani (SDI), diretto da Carlo Correr, ha cessato le pubblicazioni nel 2006.\nIl settimanale \u00e8 stato nuovamente edito dal febbraio del 2010 (direttore responsabile Dario Alberto Caprio) come organo ufficiale del PSI (erede dello SDI) aderente all'Internazionale socialista e al Partito Socialista Europeo.\nCos\u00ec Ugo Intini, ex direttore dell'\"Avanti!\", salutava la nuova uscita del settimanale socialista:\nSul settimanale socialista scrivevano e collaboravano i massimi dirigenti socialisti come Enrico Boselli, Riccardo Nencini, Marco Di Lello, Roberto Biscardini, Mauro Del Bue, Luigi Iorio, Angelo Sollazzo, Antonio Matasso e figure storiche come Ugo Intini e Antonio Ghirelli.\nL'\"Avanti della Domenica\" ha cessato definitivamente le uscite in edicola il 6 ottobre 2013, a seguito dell'inizio della pubblicazione sul web del quotidiano \"Avanti!\" \"on-line\" il 5 gennaio 2012."}
{"id": "3709017", "revid": "287204", "url": "https://it.wikipedia.org/wiki?curid=3709017", "title": "Kazimierz Gorski", "text": ""}
{"id": "3709029", "revid": "1494169", "url": "https://it.wikipedia.org/wiki?curid=3709029", "title": "Accademia di scherma", "text": ""}
{"id": "3709033", "revid": "118291349", "url": "https://it.wikipedia.org/wiki?curid=3709033", "title": "Rally Dakar 1988", "text": "Il Rally Dakar 1988 \u00e8 stata la 10\u00aa edizione del Rally Dakar (partenza da Parigi, arrivo a Dakar).\nTappe.\nNelle 22 giornate del rally raid furono disputate 18 tappe ed una serie di trasferimenti (circa 12.874\u00a0km), con 12 prove speciali per un totale di 6.605\u00a0km.\nClassifiche.\nMoto.\nHanno finito la gara 34 delle 183 moto iscritte.\nAuto.\nHanno finito la gara 151 delle 311 auto iscritte."}
{"id": "3709034", "revid": "767487", "url": "https://it.wikipedia.org/wiki?curid=3709034", "title": "Sagrestia del Duomo di Siena", "text": "La sagrestia del Duomo di Siena si trova a sinistra del coro, guardando dalla navata.\nDescrizione.\nHa una forma pressoch\u00e9 trapezoidale in pianta. Dopo il portale d'ingresso, sulla sinistra si trova una piletta, finissima opera di oreficeria quattrocentesca di Giovanni di Turino, realizzata in bronzo, marmo bianco e smalto. Ben nota \u00e8 la vista che dal portale si ha dell'interno della chiesa, attraverso il pulpito di Nicola Pisano.\nAll'interno si trovano vari dipinti, sculture a arredi antichi. A destra in alto la grande tela di \"San Filippo Neri in preghiera\" di Giovanni Maria Morandi (1680), mentre il primo armadio a destra conserva un ciborio in marmo, opera gotica del primo Quattrocento.\nSulla parete sinistra, in alto, si scorgono i resti di affreschi di Domenico di Bartolo. Il fondo invece \u00e8 decorato da tre cappelle, con affreschi frammentari eseguiti tra il 1410 e il 1412, compiuti da Benedetto di Bindo. Nella cappella di sinistra, detta \"dei Liri\", \u00e8 rappresentata un \"Trionfo di sant'Agostino, \"mentre nell'archivolto delle finestra \u00e8 \"La consegna della Teologia a quattro emininenti Teologi\"; nella cappella centrale, detta \"della Vergine\", sono le \"Storie della Madonna\", mentre nella cappella di destra, detta \"degli Arliqui\", ovvero delle reliquie, sono una \"Processione di san Gregorio Magno e apparizione dell'Arcangelo Michele\", e una \"Apparizione della Madonna col Bambino ad Augusto dopo aver consultato la Sibilla Tiberina\". \nDalla cappella a sinistra si accede a un vestibolo che conserva un pregevole \"busto di Alessandro VII\", opera del promettente seguace di Bernini Melchiorre Caf\u00e0, scomparso prematuramente. Dal vestibolo si accede all'antica sala capitolare, dove si trova una galleria di ritratti di pontefici e vescovi di Siena, oltre a una \"Madonna col Bambino tra i santi Sebastiano e Rocco', \"attribuita a Giacomo Pacchiarotti."}
{"id": "3709050", "revid": "2066040", "url": "https://it.wikipedia.org/wiki?curid=3709050", "title": "Associazione Sportiva Dilettantistica Lanciotto Campi Bisenzio", "text": "L'Associazione Sportiva Dilettantistica Lanciotto Campi Bisenzio, comunemente chiamata ASD Lanciotto, \u00e8 la seconda squadra di calcio di Campi Bisenzio.\nStoria.\nLa societ\u00e0 \u00e8 nata con la sua denominazione attuale il 23 giugno 2005 dalla fusione tra due societ\u00e0 calcistiche della cittadina: l'A.C. Lanciotto e l'A.S. Campi Bisenzio, entrambe partecipanti ai campionati dilettantistici toscani.\nIl club vince la Promozione Toscana 2009-2010 e poi nel 2011, da neopromossa, la squadra vince il girone B dell'Eccellenza Toscana ed ottiene la promozione in Serie D. \nDopo una serie di difficolt\u00e0 economiche e sportive che coincidono con tre retrocessioni consecutive, nel luglio 2019 la ASD Lanciotto cambia assetto societario salutando lo storico presidente Nello Bini che come ultimo regalo lascia in dote a Campi Bisenzio la vittoria della Coppa Toscana di Prima Categoria. Questo permette alla squadradi partecipare al campionato di Promozione nella stagione 2019/2020.\nLe origini.\nAssociazione Calcio Lanciotto.\nVenne fondata nel 1944 dopo la liberazione della Toscana dal nazi-fascismo. Prese il nome da Lanciotto Ballerini, noto partigiano morto pochi mesi prima e nativo della cittadina.\nIl primo presidente e fondatore della societ\u00e0 fu Corrado Landi.\nAl suo primo campionato disputato (Prima Divisione regionale), la squadra centra gi\u00e0 la Promozione in Serie C, che per\u00f2 a quei tempi era diventata \"elefantiaca\" (ben 18 gironi), a tal punto che alcuni quotidiani la definirono provocatoriamente \"Serie C Regionale\". Il primo anno ottenne la salvezza, e nel campionato successivo la riduzione dei quadri della Serie C da 18 gironi a soli 4 (inizialmente addirittura tre, poi le conseguenze del Caso Napoli provocarono la creazione di un quarto girone) rese quasi impossibile la salvezza: per venire ammessa alla nuova Serie C avrebbe dovuto piazzarsi almeno seconda, mentre per accedere al nuovo campionato di Promozione Interregionale avrebbe dovuto piazzarsi tra le prime 11; arriv\u00f2 invece solo 15\u00b0, retrocedendo addirittura in Prima Divisione (una doppia retrocessione). In estate, tuttavia, il Lanciotto fu riammesso in Promozione a rimpiazzo delle societ\u00e0 emiliane rinunciatarie del girone L.\nInserito nel Girone H della nuova categoria, il Lanciotto si piazz\u00f2 dapprima quinto, poi, ulteriormente rinforzatosi, lott\u00f2 per la promozione in Serie C gi\u00e0 l'anno successivo, in cui si classific\u00f2 secondo nel proprio girone, anche se ben sei punti lo separavano dalla prima classificata. Nella stagione 1950-51, dopo una lotta accesa con la Sangiovannese, arriv\u00f2 infine la promozione in Serie C: le due squadre conclusero il campionato entrambe in testa alla classifica e fu dunque necessario uno spareggio, disputatosi a Firenze il 29 giugno 1951, nel quale prevalse il Lanciotto per 2-0.\nUna nuova riforma dei campionati beff\u00f2 per\u00f2 la societ\u00e0 toscana: il Lodo Barassi decret\u00f2 infatti che dalla stagione 1952-53 la Serie C, che all'epoca era a quattro gironi, sarebbe stata a girone unico, e ci\u00f2 avrebbe significato che per salvarsi il Lanciotto avrebbe dovuto piazzarsi almeno terzo, oppure classificarsi quarto e vincere gli spareggi salvezza tra le quattro quarte classificate che mettevano in palio ulteriori due posti per la nuova Serie C a girone unico. Il Lanciotto, fin dall'inizio tagliato dalla lotta salvezza (che praticamente coinvolgeva anche le squadre coinvolte per la promozione in Serie B visto il netto taglio delle partecipanti), si piazz\u00f2 solo 15\u00b0, venendo condannato alla retrocessione in IV Serie.\nNei due anni successivi avvennero altre due retrocessioni consecutive, dapprima in Promozione Toscana e poi in Prima Divisione Toscana.\nNegli anni 60 la squadra milit\u00f2 in Prima Divisione.\nAssociazione Sportiva Campi Bisenzio.\nFu fondata nel 1969 e il primo presidente fu Giuseppe Querci, con al suo fianco Loris Mazzanti come segretario. I colori sociali erano il giallo e il blu. Gli anni dei maggiori successi del sodalizio furono i primi anni Duemila con la partecipazione al campionato di Eccellenza Toscana.\nPresidenti\n\"Dal 23/06/2005 al 01/07/2019:\" Nello Bini\n\"Dal 01/07/2019:\" Giancarlo Cerbai"}
{"id": "3709051", "revid": "1123126", "url": "https://it.wikipedia.org/wiki?curid=3709051", "title": "Nobili (disambigua)", "text": ""}
{"id": "3709055", "revid": "124808", "url": "https://it.wikipedia.org/wiki?curid=3709055", "title": "Me lo dicono tutti", "text": ""}
{"id": "3709057", "revid": "273792", "url": "https://it.wikipedia.org/wiki?curid=3709057", "title": "Lanciotto Campi Bisenzio", "text": "\u01e7"}
{"id": "3709062", "revid": "465169", "url": "https://it.wikipedia.org/wiki?curid=3709062", "title": "Overdose (d'amore)", "text": "Overdose (d'amore) \u00e8 un celebre brano del cantante italiano Zucchero Fornaciari, pubblicato per il mercato internazionale nel 1989 dall'etichetta Polydor, estratto dall'album \"Oro, incenso e birra\".\nIl brano.\nLa copertina del 45 giri riproduce, in scala ridotta, quella dell'album. Il brano, prodotto da Corrado Rustici, \u00e8 stato scritto interamente dal bluesman reggiano. Alla composizione compare Rufus Thomas, che contribuisce ad attribuirne l'atmosfera gospel. Del brano fu realizzato anche un video musicale diretto da Giacomo De Simone, e girato fra Marinella di Sarzana e Memphis.\nIl brano \"Sai zio\" dei Club Dogo \u00e8 basato sul campionamento di \"Overdose (d'amore)\"."}
{"id": "3709065", "revid": "599013", "url": "https://it.wikipedia.org/wiki?curid=3709065", "title": "Lucas Alcaraz", "text": "Biografia.\n\u00c8 figlio del politico Felipe Alcaraz. Il nonno materno, Jos\u00e9 Manuel Gonz\u00e1lez L\u00f3pez, fu un calciatore \u00e8 gioc\u00f2 in Primera Divisi\u00f3n con Granada, M\u00e1laga e Real Madrid. Il figlio di quest'ultimo, Jos\u00e9 Manuel Gonz\u00e1lez L\u00f3pez, milit\u00f2 per 10 stagioni nel .\nCarriera.\nLuis Lucas Alcaraz intraprese la carriera di allenatore senza avere avuto successo come calciatore. La sua prima squadra fu il Granada. Nella stagione 1998-1999 allen\u00f2 l'Almer\u00eda ma venne esonerato prima della fine del campionato. La squadra andalusa arriv\u00f2 al 18\u00ba posto in Segunda Divisi\u00f3n B e retrocesse in Tercera Divisi\u00f3n.\nNel 2000 allen\u00f2 il Recreativo de Huelva in Segunda Divisi\u00f3n. Concluse il campionato al sesto posto, con 65 punti. Fu confermato anche per la stagione successiva, nella quale guid\u00f2 il \"Decano\" alla oromozione, in virt\u00f9 del terzo posto conquistato in classifica, dietro i campioni dell'Atl\u00e9tico de Madrid e il Racing Santander.\nIl Recreativo non partecipava alla Primera Divisi\u00f3n dalla stagione 1978-1979. Allenato da Alcaraz, concluse il campionato al 18\u00ba posto e torn\u00f2 subito in Segunda Divisi\u00f3n. Ad eccezione della prima giornata, la squadra non si trov\u00f2 mai fuori dalla zona retrocessione e occup\u00f2 l'ultimo posto dalla 12\u00aa alla 27\u00aa giornata.\nNella stagione 2003-2004 sostitu\u00ec Chuchi Cos sulla panchina del Recing Santander, in Primera Divisi\u00f3n. I Cantabrici conclusero il campionato al 17\u00ba posto, evitando per un punto la retrocessione, dopo che per la maggior parte del campionato avevano occupato posizioni a met\u00e0 classifica. Alcaraz fu confermato anche per la stagione 2004-2005 ma fu sostituito dopo 22 giornate da Nando Yosu. Il Racing concluse il campionato al sedicesimo posto.\nAlcaraz trov\u00f2 un incarico in Segunda Divisi\u00f3n, con la squadra andalusa dello Xerez Club Deportivo. Termin\u00f2 il campionato al settimo posto dopo che nel corso della stagione per 13 volte la squadra si era trovata in testa alla classifica. Con lo Xerez arriv\u00f2 a vincere quattro partite consecutive in campionato.\nNella stagione successiva cambi\u00f2 squadra e prese il posto di Sergije Kre\u0161i\u0107 sulla panchina del Real Murcia, che aveva concluso la stagione 2004-2005 al sedicesimo posto in Segunda Divisi\u00f3n. Sotto la guida di Alcaraz, la squadra dalla 17\u00aa giornata in poi si trov\u00f2 ad occupare sempre i posti validi per la promozione in massima serie. Il Real Murcia termin\u00f2 il campionato al terzo posto e torn\u00f2 in Primera Divisi\u00f3n dopo tre anni.\nNella Primera Divisi\u00f3n 2007-2008, Alcaraz guid\u00f2 la squadra fino alla 26\u00aa giornata, quando si trovava al penultimo posto, e poi fu sostituito da Javier Clemente che non riusc\u00ec ad evitare la retrocessione. Dopo la sesta giornata della Primera Divisi\u00f3n 2008-2009 fu chiamato a sostituire Manuel Zambrano sulla panchina del Recreativo de Huelva. Alcaraz torn\u00f2 a Huelva dopo cinque anni e per la seconda volta concluse la stagione con una retrocessione, arrivando all'ultimo posto. Allen\u00f2 il C\u00f3rdoba per due stagioni ,dal 2009 al 2011, in Segunda Divisi\u00f3n prima di tornare, nel 2011, all'Almer\u00eda, squadra retrocessa dopo l'ultimo posto in classifica della Primera Divisi\u00f3n 2011-2012. Nella stagione 2012-2013 allen\u00f2 in Grecia, nell'Aris Salonicco.\nTorn\u00f2 in Spagna nella stagione 2013-2014 per allenare il Granada in Primera Division. In quella seguente subentr\u00f2 a Mendilibar sulla panchina del Levante e guid\u00f2 la squadra alla salvezza e al 14\u00ba posto in Primera Divisi\u00f3n. Nella stagione successiva, con la squadra ultima in classifica, fu esonerato alla 9\u00aa giornata il 26 ottobre 2015. L'11 giugno 2016 firm\u00f2 un contratto di due anni con l'Elche CF, squadra di Segunda Divisi\u00f3n che lasci\u00f2 dopo una sola settimana. Il successivo 3 ottobre fu ingaggiato dal Granada CF, per la terza volta in carriera, con un contratto che scadeva a fine stagione. Il 10 aprile 2017, dopo aver conquistato un solo punto nelle ultime sei partite, fu sollevato dall'incarico.\nIl 13 aprile 2017 gli venne affidata la guida tecnica dell'Algeria. dalla quale fu sollevato nell'ottobre successivo dopo tre sconfitte in tre incontri di qualificazione a , che costarono ai nordafricani l'eliminazione. Il 16 novembre firma il suo terzo mandato come allenatore dell'Almer\u00eda."}
{"id": "3709066", "revid": "486946", "url": "https://it.wikipedia.org/wiki?curid=3709066", "title": "Luis Alcaraz", "text": ""}
{"id": "3709068", "revid": "486946", "url": "https://it.wikipedia.org/wiki?curid=3709068", "title": "Luis Lucas Alcaraz Gonz\u00e1lez", "text": ""}
{"id": "3709069", "revid": "486946", "url": "https://it.wikipedia.org/wiki?curid=3709069", "title": "Luis Alcaraz Gonz\u00e1lez", "text": ""}
{"id": "3709070", "revid": "486946", "url": "https://it.wikipedia.org/wiki?curid=3709070", "title": "Lucas Alcaraz Gonz\u00e1lez", "text": ""}
{"id": "3709074", "revid": "1318658", "url": "https://it.wikipedia.org/wiki?curid=3709074", "title": "Franco Picco", "text": "Vanta tredici partecipazioni Rally Dakar (miglior risultato un 2\u00ba posto nell'88 e nell'89), due vittorie al Rally dei Faraoni (1986 e 1990).\nBiografia.\nNel 1998 ha continuato le sue partecipazioni ai rally raid, ma questa volta su auto e sino al 2002. Oggi Picco, ha una scuderia corse.\nSuperati i 50 anni Picco torna in sella alla sua Yamaha nei rally raid, dopo il ritorno avvenuto nel 2010 nel deserto sudamericano, ha partecipato anche alla Dakar 2012.\nPer festeggiare i suoi 60 anni, \u00e8 tornato alla Dakar 2016 a bordo di un quad Can-Am.\nNel 2021 partecipa alla Dakar in moto nella categoria Motul (cio\u00e8 senza assistenza) ed arriva al traguardo 39\u00b0 di tappa e 43\u00ba assoluto a 65 anni consacrando la leggenda, di cui hanno dato ampio risalto i giornali specializzati nonch\u00e9 la Gazzetta dello Sport.\nNel 2022 partecipa alla Dakar in moto in sella ad una debuttante Fantic XEF 450 Rally."}
{"id": "3709079", "revid": "1494169", "url": "https://it.wikipedia.org/wiki?curid=3709079", "title": "Lantos", "text": ""}
{"id": "3709080", "revid": "228587", "url": "https://it.wikipedia.org/wiki?curid=3709080", "title": "HMS Centurion", "text": ""}
{"id": "3709082", "revid": "1305772", "url": "https://it.wikipedia.org/wiki?curid=3709082", "title": "HMS Charybdis", "text": "HMS Charybdis pu\u00f2 riferirsi a varie navi della Royal Navy:"}
{"id": "3709083", "revid": "1305772", "url": "https://it.wikipedia.org/wiki?curid=3709083", "title": "HMS Chester", "text": "HMS Chester pu\u00f2 riferirsi a varie navi della Royal Navy:"}
{"id": "3709084", "revid": "1305772", "url": "https://it.wikipedia.org/wiki?curid=3709084", "title": "HMS Clyde", "text": "HMS Clyde pu\u00f2 riferirsi a varie navi della Royal Navy:"}
{"id": "3709085", "revid": "228587", "url": "https://it.wikipedia.org/wiki?curid=3709085", "title": "HMS Conqueror", "text": ""}
{"id": "3709091", "revid": "123659722", "url": "https://it.wikipedia.org/wiki?curid=3709091", "title": "HMS Cornwall", "text": "HMS Cornwall \u00e8 il nome di sette 7 navi della Royal Navy:"}
{"id": "3709092", "revid": "1305772", "url": "https://it.wikipedia.org/wiki?curid=3709092", "title": "HMS Cossack", "text": "HMS Cossack pu\u00f2 riferirsi a varie navi della Royal Navy:"}
{"id": "3709094", "revid": "1305772", "url": "https://it.wikipedia.org/wiki?curid=3709094", "title": "HMS Courageous", "text": "HMS Courageous pu\u00f2 riferirsi a varie navi della Royal Navy:"}
{"id": "3709095", "revid": "1305772", "url": "https://it.wikipedia.org/wiki?curid=3709095", "title": "HMS Cumberland", "text": "HMS Cumberland pu\u00f2 riferirsi a varie navi della Royal Navy:"}
{"id": "3709096", "revid": "1305772", "url": "https://it.wikipedia.org/wiki?curid=3709096", "title": "HMS Curacoa", "text": "HMS Curacoa pu\u00f2 riferirsi a varie navi della Royal Navy:"}
{"id": "3709097", "revid": "1305772", "url": "https://it.wikipedia.org/wiki?curid=3709097", "title": "HMS Curlew", "text": "HMS Curlew pu\u00f2 riferirsi a varie navi della Royal Navy:"}
{"id": "3709098", "revid": "1305772", "url": "https://it.wikipedia.org/wiki?curid=3709098", "title": "Killing Floor", "text": ""}
{"id": "3709102", "revid": "15756", "url": "https://it.wikipedia.org/wiki?curid=3709102", "title": "New York Cosmos 1971", "text": "Questa voce raccoglie le informazioni riguardanti i New York Cosmos nelle competizioni ufficiali della stagione 1971.\nStagione.\nNella stagione di esordio nella NASL i Cosmos ottennero l'accesso ai playoff finali grazie al secondo posto ottenuto nella propria divisione durante la \"regular season\", risultando inoltre quarti nella classifica complessiva del campionato. I \"Mo's\" vennero infine eliminati alle semifinali, sconfitti in entrambi i confronti contro gli .\nMaglie e sponsor.\nLo sponsor tecnico per la stagione 1971 \u00e8 DenKen Soccer. Le divise, caratterizzate dalla presenza del numero sia sul lato anteriore che posteriore, sono interamente verdi nelle gare casalinghe, mentre negli incontri in trasferta \u00e8 prevista la stessa combinazione di colori della nazionale brasiliana.."}
{"id": "3709103", "revid": "481666", "url": "https://it.wikipedia.org/wiki?curid=3709103", "title": "The Four Just Men", "text": ""}
{"id": "3709107", "revid": "11145615", "url": "https://it.wikipedia.org/wiki?curid=3709107", "title": "Luigi Ferdinando Marsigli", "text": ""}
{"id": "3709108", "revid": "6923", "url": "https://it.wikipedia.org/wiki?curid=3709108", "title": "Scugnizzo", "text": "Scugnizzo [\u0283ku\u02c8\u0272\u02d0i\u02a6\u02d0\u0259] in napoletano \u00e8 una parola, poi entrata nell'uso anche nell'italiano, che indica il \u00abmonello di strada\u00bb a Napoli.\nStoria.\nLe prime attestazioni del termine risalgono al 1895, quando se ne registra l'uso da parte di Ferdinando Russo: \u00abIn gergo, questi ragazzi, che si avviano spensieratamente per la strada delle carceri e del domicilio coatto, vengono denominati scugnizzi\u00bb. Nel 1897 furono pubblicati dei sonetti di Russo intitolati proprio \"'E scugnizze\". Ferdinando Russo chiar\u00ec che si trattava di un termine utilizzato nell'ambito della malavita napoletana, e si conosceva gi\u00e0 nel 1888. Le origini del termine vengono fatte risalire per\u00f2 ai periodi successivi all'unificazione d'Italia a Torino. Secondo altre teorie, il termine \"scugnizzo\" poteva derivare dal verbo latino \"excuneare\" (\u00abrompere con forza\u00bb, \u00abspaccare\u00bb).\nUtilizzo del termine.\nNella cultura popolare, la figura dello \"scugnizzo\", nonostante sia spesso impertinente e ineducata, viene recepita come simpatica e positiva: per questo viene spesso scelto come protagonista o personaggio di film come \"L'ultimo scugnizzo\" (1938), \"Pais\u00e0\" (1946), \"Uno scugnizzo a New York\" (1984), \"Scugnizzi\" (1989).\nGiulia Civita Franceschi cerc\u00f2 di ribaltare lo stereotipo dello scugnizzo con un progetto educativo incentrato sulla ricostruzione degli affetti.\nNell'arte.\nGiovanni De Martino (1870-1935), attivo tra Parigi e Napoli, \u00e8 noto per la rappresentazione di piccoli busti di \"scugnizzi\" in bronzo dai tratti realistici, divenendo noto anche come \"Lo scultore dei bambini\", per i quali ottenne diversi riconoscimenti internazionali, tra cui il premio speciale al \"Salon di Parigi\" del Museo del Louvre nel 1900."}
{"id": "3709109", "revid": "834", "url": "https://it.wikipedia.org/wiki?curid=3709109", "title": "I uomini quattro giusti", "text": ""}
{"id": "3709112", "revid": "4252", "url": "https://it.wikipedia.org/wiki?curid=3709112", "title": "Teodoro di Antiochia", "text": ""}
{"id": "3709115", "revid": "119598734", "url": "https://it.wikipedia.org/wiki?curid=3709115", "title": "Oskar Barnack", "text": "Biografia.\nOskar Barnack nacque a Lynow da una famiglia di umili origini, ma all'et\u00e0 di tre anni si trasfer\u00ec a Berlino con i genitori. Nel 1885 frequent\u00f2 la scuola elementare di Giesendorf, nel cui quartiere gli \u00e8 stata successivamente dedicata una via. A 14 anni intraprese un tirocinio come apprendista meccanico. Dal 1901 al 1910 lavor\u00f2 per l'azienda Carl Zeiss nel dipartimento microscopi.\nNel 1911 fu responsabile delle ricerche sui microscopi per Ernst Leitz a Wetzlar. Era un fotografo entusiasta ma, per via della sua cattiva salute (era asmatico), la pesante attrezzatura dell'epoca gli risultava difficile da maneggiare. Nel 1912 costru\u00ec una cinepresa .; tra il 1913 ed il 1914 fu capo dello sviluppo nella Leitz a Wetzlar. Fu il motore trainante dietro alla creazione della prima fotocamera commerciale.\nLa sua \"\", introdusse l'idea di esporre una piccola area della pellicola fotografica per creare un negativo da ingrandire successivamente in camera oscura.\nIl sopraggiungere della prima guerra mondiale costrinse a tardare la produzione della prima fotocamera Leica fino al 1924, che non fu annunciata al pubblico fino al 1925, quando Ernst Leitz decise di correre il rischio ed autorizz\u00f2 la produzione di mille fotocamere.\nIl nome Leica sta per Leitz Camera. Invece delle \"lastre\", usate nelle precedenti fotocamere Leitz, la Leica usava la pellicola standard cinematografica da . Barnack decise che il formato standard cinematografico 24x (4:3) non era abbastanza largo per produrre buoni fermi immagine con le pellicole d'allora. Decise di raddoppiare le dimensioni adottando il formato 24x (2:3) ruotando la pellicola in orizzontale.\nLa documentazione fotografica dell'alluvione di Wetzlar realizzata da Barnack nel 1920 viene considerata il primo esempio di fotogiornalismo realizzato con una fotocamera 35mm.\nNel 1979, in occasione del centesimo anniversario della nascita di Barnack, Leica ha istituito il premio fotografico Oskar Barnack.\nA Lynow, il suo paese natale, c'\u00e8 un museo a lui dedicato."}
{"id": "3709119", "revid": "110157", "url": "https://it.wikipedia.org/wiki?curid=3709119", "title": "Vrachasi", "text": "Vrachasi (), \u00e8 un ex comune della Grecia nella periferia di Creta (unit\u00e0 periferica di Lasithi) con 1.706 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Agios Nikolaos."}
{"id": "3709125", "revid": "213136", "url": "https://it.wikipedia.org/wiki?curid=3709125", "title": "Pseudobiblium", "text": ""}
{"id": "3709128", "revid": "125915420", "url": "https://it.wikipedia.org/wiki?curid=3709128", "title": "Fabrizio Campanelli", "text": "Biografia.\nVive in Italia, e lavora presso \"Candle Studio\" a Milano, da lui stesso fondata.\n\u00c8 autore delle musiche di numerose campagne pubblicitarie, documentari e film tra cui \"Solo un padre\", per il quale riceve la nomination al David di Donatello 2009 e al Nastro d'Argento 2009 per la migliore canzone originale con \"Per fare a meno di te\", interpretata da Giorgia e \"Come diventare grandi nonostante i genitori\", per il quale riceve la nomination al David di Donatello 2017 per la miglior canzone originale con \"I Can See the Stars\" interpretata da \"Leonardo Cecchi\", Eleonora Gaggero e Beatrice Vendramin."}
{"id": "3709132", "revid": "287204", "url": "https://it.wikipedia.org/wiki?curid=3709132", "title": "Limbert Mendez", "text": ""}
{"id": "3709135", "revid": "1543377", "url": "https://it.wikipedia.org/wiki?curid=3709135", "title": "SPARC T4", "text": "Lo SPARC T4 \u00e8 un microprocessore multicore SPARC presentato nel 2011 da Oracle Corporation. Il processore \u00e8 stato sviluppato per fornire elevate prestazioni multithread (8 thread per core, 8 core per processore) e prestazioni elevate per singolo thread. Il chip \u00e8 il primo processore Sun/Oracle che utilizza l'esecuzione fuori ordine ed \u00e8 il primo che include una unit\u00e0 in virgola mobile e un'unit\u00e0 crittografica per core. I core sono basati sull'architettura SPARC V9 a 64 bit e hanno frequenza di funzionamento compresa tra 2.85 e 3.0\u00a0GHz. Il chip \u00e8 prodotto con tecnologia a 40 nm e l'intero integrato occupa una superficie di 403mm\u00b2.\nStoria e sviluppo.\nUn processore con 8 core con ogni core in grado di eseguire 8 thread con un'architettura a 40\u00a0nm e una frequenza di 2.5\u00a0GHz venne presentato nella roadmap del 2009 di Sun Microsystem con il nome in codice \"Yosemite Falls\" e con data di rilascio prevista nel 2011. Quel microprocessore avrebbe dovuto introdurre la nuova microarchitettura \"VT Core\"; il sito web The Register specul\u00f2 il nome di T4 dato che il processore sarebbe stato il successore dello SPARC T3. Il processore \"Yosemite Falls\" rimase nella roadmap anche quando nel 2010 Oracle Corporation acquis\u00ec Sun Microsystem. Nel dicembre del 2010 il processore T4 venne confermato da Oracle e venne annunciato che si stava migliorando le prestazioni per thread del processore e che la sua commercializzazione era prevista entro un anno.\nIl processore venne presentato alla conferenza Hot Chips del 2011 i core (rinominati \"S3\" al posto del precedente \"VT\") includevano due pipeline a 16 livelli per gli interi e una pipeline a 11 livelli per i numeri in virgola mobile che includeva dei miglioramenti rispetto alla precedente architettura (\"S2\") dello SPARC T3. Ogni core era dotato di 16 KB di cache L1 per i dati e 16 KB per le istruzioni e di una cache L2 di 128 KB. I core includevano un meccanismo di gestione della priorit\u00e0 dei thread (chiamato \"critical thread API\") in modo da poter assegnare delle priorit\u00e0 ai thread e incrementare le prestazioni di alcuni processi. L'unit\u00e0 crittografica venne modificata al fine di incrementare le prestazioni rispetto all'unit\u00e0 presente nel precedente SPARC T3. Gli otto core condividevano una cache L3 di 4 MB e il processore occupava circa 855 milioni di transistor.\nLo SPARC T4 venne ufficialmente presentato nel settembre del 2011 all'interno della linea server T4 di Oracle, i primi server Sun/Oracle dotato di processori con unit\u00e0 di esecuzione fuori ordine. I primi processori vennero commercializzati con una frequenza minima di 2.85\u00a0GHz e massima di 3.00\u00a0GHz."}
{"id": "3709142", "revid": "1558436", "url": "https://it.wikipedia.org/wiki?curid=3709142", "title": "Eutropia (figlia di Costanzo Cloro)", "text": "Spos\u00f2 Virio Nepoziano, console per il 336, ed ebbero un figlio di nome Nepoziano. Madre e figlio sopravvissero alla purga della dinastia costantiniana che insanguin\u00f2 la famiglia imperiale nel 337, alla morte di Costantino; \u00e8 possibile che in quell'occasione trovasse la morte Virio.\nQuando Magnenzio si ribell\u00f2 nel 350, uccidendo l'imperatore Costante I (figlio di Costantino), Nepoziano conquist\u00f2 Roma per 28 giorni, prima di essere sconfitto e ucciso dal comandante di Magnenzio, Marcellino: sembra che anche Eutropia sia stata mandata a morte in tale occasione."}
{"id": "3709143", "revid": "287204", "url": "https://it.wikipedia.org/wiki?curid=3709143", "title": "Il mercante di libri maledetti", "text": "Il mercante di libri maledetti \u00e8 un romanzo di Marcello Simoni, pubblicato per la prima volta in Italia nel 2011, vincitore del Premio Bancarella 2012. \u00c8 il primo capitolo della saga che vede come protagonista Ignazio da Toledo.\nTrama.\nAnno del Signore 1205. Ignazio da Toledo, mercante di reliquie mozarabo, viene convocato a Venezia per mettersi sulle tracce di un manoscritto rarissimo dal titolo \"Uter Ventorum\" che sembrerebbe in grado di evocare gli angeli e di carpire la loro sapienza. Spinto dalla curiosit\u00e0, Ignazio parte alla ricerca del codice con due aiutanti al seguito - il guerriero francese Willalme de B\u00e9ziers e il giovane converso Uberto - ma il recupero si rivela pi\u00f9 difficile del previsto, dato che il manoscritto \u00e8 stato smembrato in quattro parti lungo un itinerario che parte dalla Sacra di San Michele (l'antico monastero di Chiusa di San Michele) e attraversa la Linguadoca e la Spagna. Inoltre il libro interessa anche a \"Dominus\", l'emissario di un tribunale segreto di matrice germanica storicamente noto come \"Saint-Vehme\". Il viaggio di Ignazio si trasforma dunque in un'estenuante caccia all'uomo che lascia dietro di s\u00e9 una scia di omicidi ed ha il suo epilogo sul Monte Musin\u00e8. Bench\u00e9 il romanzo sia di rigorosa ambientazione storica e parli di numerosi testi ermetici realmente esistiti, l'autore concede spazio anche alla fiction. L\"'Uter Ventorum\" \u00e8 infatti uno pseudobiblion come il famigerato \"Necronomicon\" citato da H.P. Lovecraft."}
{"id": "3709147", "revid": "599013", "url": "https://it.wikipedia.org/wiki?curid=3709147", "title": "Fortezza del Varignano", "text": "La fortezza del Varignano \u00e8 un edificio militare situato all'estremit\u00e0 della punta che separa il seno delle Grazie da quello del Varignano a Porto Venere, nel Golfo dei Poeti in provincia della Spezia.\nDalla seconda guerra mondiale ospita la Base navale \"Teseo Tesei\" della Marina Militare, sede del Raggruppamento Subacquei ed Incursori.\nStoria.\nFu la Repubblica di Genova, nel 1724, ad edificare sulla punta del Varignano una prima struttura che fu adibita a lazzaretto e magazzino delle merci. La sua realizzazione si deve al \"Magistrato di Sanit\u00e0\" della Repubblica Genovese che nel 1656 deliber\u00f2 la costruzione di un grande \"Lazzaretto\" da erigersi sul promontorio.\nPer tutta la dominazione genovese conserv\u00f2 questo uso e sar\u00e0 solo con il successivo dominio napoleonico, dal 1797 con la Repubblica Ligure, che il sito verr\u00e0 trasformato per essere convertito a comando militare del golfo spezzino (1808).\nIl Lazzaretto pass\u00f2 al servizio della Marina da Guerra francese dall'11 maggio 1808. L\u00ec vi si install\u00f2 la sede del Comando Militare del golfo e della guarnigione ed iniziarono gli studi, a cura di Santorre di Santarosa, per edificarvi un moderno arsenale marittimo.\nAl termine dell\u2019epoca napoleonica, il Varignano venne a far parte del Regno di Sardegna e poi del Regno d'Italia.\nGi\u00e0 carcere e ospedale militare, nel 1862 ospit\u00f2 Giuseppe Garibaldi per le cure mediche dopo la giornata dell'Aspromonte e ancora, nel 1867, dopo la battaglia di Mentana.\nIl Varignano divenne nel 1910 la sede dei Palombari della Regia Marina, allorquando la storica \"Scuola Palombari\" (sorta a Genova nel 1849) vi venne trasferita. Nella prima guerra mondiale, e soprattutto nel secondo conflitto bellico, il forte del Varignano fu sede dei reparti incursori subacquei della Marina che vi si addestrarono per le loro imprese belliche. \nInfine, dal 1952, base degli \"Incursori\" della Marina, categoria neocostituita allo scopo di dare continuit\u00e0 alla tradizione dai combattenti dei Mezzi di Assalto della Marina, nonch\u00e9 coltivare il cospicuo bagaglio professionale acquisito durante il secondo conflitto mondiale.\nIl forte \u00e8 tuttora sede del Comando subacquei ed incursori. La caserma \u00e8 intitolata al Maggiore del Genio Navale Teseo Tesei, medaglia d'oro al valor militare."}
{"id": "3709155", "revid": "767487", "url": "https://it.wikipedia.org/wiki?curid=3709155", "title": "La volont\u00e0 occulta", "text": "La volont\u00e0 occulta (\"The Garden Murder Case\") \u00e8 un film del 1936 diretto da Edwin L. Marin. Tratto da \"The Garden Murder Case: A Philo Vance Story\", pubblicato nel 1935, uno dei romanzi di S.S. Van Dine che hanno come protagonista il personaggio di Philo Vance, fa parte di una serie di film che Hollywood mise in cantiere dal 1929 al 1947 dedicati all'investigatore dandy.\n\u00c8 il terzo film della scozzese Frieda Inescort (o Inescourt) che chiuse la sua carriera nel 1961 come attrice televisiva.\nProduzione.\nLe riprese del film, prodotto da Lucien Hubbard e Ned Marin per la Metro-Goldwyn-Mayer (MGM) (controlled by Loew's Incorporated), durarono dal 14 dicembre 1935 al 3 gennaio 1936, con le scene all'ippodromo girate a Santa Anita.\nSecondo diversi articoli apparsi su Hollywood Reporter, per i personaggi principali si pens\u00f2 inizialmente a Brian Aherne e Rosalind Russell. Per Rosalind Ivan, una nota attrice teatrale londinese, questo film segna il debutto sullo schermo anche se il suo nome appare gi\u00e0 nel 1916 nel cast di \"Arms and the Woman\".\nDistribuzione.\nIl copyright del film, richiesto dalla Metro-Goldwyn-Mayer Corp., fu registrato il 14 febbraio 1936 con il numero LP6216. Distribuito dalla MGM, usc\u00ec nelle sale cinematografiche statunitensi il 21 febbraio 1936."}
{"id": "3709158", "revid": "205197", "url": "https://it.wikipedia.org/wiki?curid=3709158", "title": "Candia (prefettura)", "text": ""}
{"id": "3709161", "revid": "13833", "url": "https://it.wikipedia.org/wiki?curid=3709161", "title": "Prefettura di Retimo", "text": ""}
{"id": "3709163", "revid": "842", "url": "https://it.wikipedia.org/wiki?curid=3709163", "title": "Multithread", "text": ""}
{"id": "3709166", "revid": "767487", "url": "https://it.wikipedia.org/wiki?curid=3709166", "title": "Jorge Antonio Ortiz", "text": "Caratteristiche tecniche.\nGioca come difensore laterale o come centrocampista esterno.\nCarriera.\nClub.\nOrtiz esord\u00ec in massima serie nel 2003. Con la maglia del Blooming di Santa Cruz de la Sierra, alla sua prima stagione presenzi\u00f2 frequentemente, scendendo in campo in 31 gare e realizzando una rete. Nel corso delle successive quattro stagioni fu impiegato con costanza, da titolare: il massimo numero di gare lo raggiunse nel 2005 e 2006, con 38 presenze. Visse la sua miglior stagione a livello realizzativo nel 2004, allorch\u00e9, a fronte di 32 incontri disputati, mise a segno 3 reti. Nel 2008 fu ceduto al Bol\u00edvar di La Paz: con tale nuova casacca assomm\u00f2 21 presenze e debutt\u00f2 in Copa Sudamericana. Nel 2009 pass\u00f2 ai rivali del Bol\u00edvar, il The Strongest. In due campionati mise insieme 40 presenze, e nel 2011 torn\u00f2 al Blooming.\nNazionale.\nCon la selezione Under-20 ha disputato il Campionato sudamericano 2003, disputando quattro incontri. Nel 2007 venne incluso nella lista per la Copa Am\u00e9rica. Esord\u00ec nel torneo il 3 luglio contro il , subentrando a Gualberto Mojica all'80\u00ba minuto."}
{"id": "3709167", "revid": "205197", "url": "https://it.wikipedia.org/wiki?curid=3709167", "title": "La Canea (prefettura)", "text": ""}
{"id": "3709172", "revid": "767487", "url": "https://it.wikipedia.org/wiki?curid=3709172", "title": "Harley &amp; Muscle", "text": "Harley &amp; Muscle (conosciuti anche come H&amp;M) sono un duo di musica deep e soulful house composto da William Peter \"Harley\" Cataldo e Flavio \"Muscle\" Romaniello.\nStoria.\n\"William 'Harley' Cataldo nasce a Toronto il 25 luglio 1970 mentre Flavio 'Muscle' Romaniello a Milano il 5 giugno 1971. La collaborazione tra i due inizia ufficialmente nel 1996 a Milano dove Cataldo, nel frattempo, si era si trasferito dall'et\u00e0 di 12 anni. I brani prodotti dalla coppia terminano con un rombo dei motori delle loro Harley-Davidson. I due artisti si dedicano alla composizione e alla produzione fondando due case discografiche: Soulstar Records e Little Angel Records. Sviluppano collaborazioni con artisti come: Kerri Chandler, Kenny Bobien, Lisa Shaw, India, Marie Tweek, Glenn Underground, Lem Springsteen; remixando brani di: Jocelyn Brown, Gloria Gaynor, Leroy Burgess, solo per citarne alcuni. Sul finire degli anni 90' iniziano ad esplorare il mondo 'Deejay' come ospiti nel programma 'MasterMix' in onda su Radio Italia Network, emittente culto per la dance in quegli anni. Questo versante li porter\u00e0 ad esibirsi in decine di capitali mondiali come Los Angeles, Dubai, Citt\u00e0 del Capo, Parigi, Londra, Kaunas, Johannesburg, etc. Dal 2005 hanno consolidano una stretta collaborazione con Kay Rush, conduttrice e dj di Radio Monte Carlo dove da anni \u00e8 protagonista del programma di musica deep/soulful house: \"Unlimited\". I due dj hanno prodotto dal format le raccolte fino ad Unlimited XVIII e anche il cd House Classics volume I. Dal 2003 ad oggi, hanno scritto, composto, prodotto e pubblicato 10 doppi album e diverse serie di compilations tra le quali: Caf\u00e8 Solaire', 'G Lounge', 'House Classics', 'Deep House', 'Addicted to House' e molte altre release.\""}
{"id": "3709178", "revid": "217432", "url": "https://it.wikipedia.org/wiki?curid=3709178", "title": "Jean Henri Dunant", "text": ""}
{"id": "3709183", "revid": "729019", "url": "https://it.wikipedia.org/wiki?curid=3709183", "title": "Serie B 1981-1982 (pallamano maschile)", "text": "La Serie B 1981-1982 \u00e8 stata la seconda divisione del campionato italiano di pallamano maschile per la stagione sportiva 1981-1982."}
{"id": "3709184", "revid": "205197", "url": "https://it.wikipedia.org/wiki?curid=3709184", "title": "Giannina (prefettura)", "text": ""}
{"id": "3709192", "revid": "205197", "url": "https://it.wikipedia.org/wiki?curid=3709192", "title": "Arta (prefettura)", "text": ""}
{"id": "3709193", "revid": "205197", "url": "https://it.wikipedia.org/wiki?curid=3709193", "title": "Prevesa (prefettura)", "text": ""}
{"id": "3709197", "revid": "122246", "url": "https://it.wikipedia.org/wiki?curid=3709197", "title": "Coppa Italia 2001-2002 (pallavolo femminile)", "text": "La Coppa Italia di pallavolo femminile 2001-2002 \u00e8 stata la 24\u00aa edizione della coppa nazionale d'Italia e si \u00e8 svolta dal 13 ottobre 2001 al 24 febbraio 2002. Alla competizione hanno partecipato 12 squadre e la vittoria finale \u00e8 andata per la seconda volta al Volley Modena."}
{"id": "3709202", "revid": "4252", "url": "https://it.wikipedia.org/wiki?curid=3709202", "title": "Hardcover", "text": ""}
{"id": "3709210", "revid": "1652635", "url": "https://it.wikipedia.org/wiki?curid=3709210", "title": "Bananone", "text": "Un bananone (in inglese banana boat) \u00e8 un'imbarcazione gonfiabile a scopo ricreativo, e deve il nome alla sua forma grossa e allungata e al colore giallo. Fu inventato da Glenn Matthews negli anni ottanta.\nIn Italia il suo utilizzo \u00e8 regolamentato dall'ordinanza di sicurezza balneare emessa dalla capitaneria di porto competente per territorio.\nDescrizione.\nUn bananone ha la forma di un lungo grosso tubo giallo, ai cui lati sono posti due tubi pi\u00f9 piccoli, che servono a dare stabilit\u00e0 alla struttura.\n\u00c8 privo di motore e viene trainato da un motoscafo. Alcuni modelli hanno due bananoni collegati ad un unico motoscafo.\nLa parte superiore \u00e8 divisa da svariate maniglie, ognuna delle quali viene afferrata da un giocatore.\nModalit\u00e0 d'utilizzo.\nI bananoni vengono usati a scopo ricreativo: alcune persone (da un minimo di 3 a un massimo di 10) salgono cavalcioni sul bananone, indossando dei giubbotti di protezione e afferrando saldamente le maniglie, mentre un'altra pilota il motoscafo. Durante la corsa il pilota guida molto velocemente cercando di far sbilanciare chi \u00e8 a bordo del bananone, mentre coloro che lo cavalcano cercano di rimanervi attaccati, finch\u00e9 il pilota non compie una curva talmente stretta da farlo capovolgere, e a quel punto i passeggeri devono lasciarsi cadere in acqua; successivamente si pu\u00f2 terminare la corsa oppure continuarla per svariati turni.\nGeneralmente qualcuno sta sul motoscafo insieme al pilota per controllare che tutto vada bene e per soccorrere chi, eventualmente, accusasse dei problemi."}
{"id": "3709211", "revid": "33689", "url": "https://it.wikipedia.org/wiki?curid=3709211", "title": "The Sims 2 Stuff Packs", "text": ""}
{"id": "3709218", "revid": "1543377", "url": "https://it.wikipedia.org/wiki?curid=3709218", "title": "Comic book", "text": "Il comic book \u00e8 una pubblicazione contenente principalmente storie a fumetti ideata a inizio del novecento negli Stati Uniti d'America ma poi utilizzata anche nel resto del mondo. In particolare si parla di \"american comic book\" quando ci si riferisce al formato 17x26 cm mentre genericamente \"comic book\" indica una rivista a fumetti di un qualunque formato.\nNella forma pi\u00f9 comune negli Stati Uniti, il comic book \u00e8 una rivista spillata di 32 pagine (pi\u00f9 le 4 di copertina) contenente una storia a fumetti mediamente di 22 pagine, di solito a colori. Le rimanenti pagine sono dedicate a pubblicit\u00e0 e articoli; possono anche avere un numero maggiore di pagine, spillati o brossurati, ma quasi sempre 17x26 cm. In Italia questo formato ha cominciato a diffondersi proprio per la pubblicazione di fumetti statunitensi editi dalla Marvel e dalla DC.\nNegli Stati Uniti originariamente veniva utilizzata una carta economica detta \"newsprint\" perch\u00e9 simile a quella utilizzata per i quotidiani, con qualit\u00e0 di stampa molto bassa, in cui la trama dei punti che componevano i colori era chiaramente visibile; la media di foliazione era 16 pagine. A partire dagli anni novanta, si diffusero tipi di carta migliori (come la \"Baxter\"), equivalenti come qualit\u00e0 a qualunque rivista, soprattutto dall'introduzione della colorazione Truecolor.\nI \"comic book\" sono oggetto di attivo collezionismo. Per esempio, nel 2010, un esemplare del primo numero di \"Action Comics\", con la prima apparizione di Superman, fu battuto al prezzo di un milione di dollari, a fronte di un prezzo di copertina di 10 centesimi.\nStoria.\nNel marzo 1897, grazie a William Randolph Hearst, proprietario del \"New York Journal\" e di altre testate, inizi\u00f2 la raccolta in albi a s\u00e9 stanti delle strisce a fumetti pubblicate sui quotidiani, annoverandone almeno settanta tra il 1900 e il 1909; molte di esse erano regalate in abbinamento all'acquisto di altri prodotti. Negli Stati Uniti d'America raggiunsero grande popolarit\u00e0 come lettura tra i soldati durante la prima e la seconda guerra mondiale. Il primo \"comic book\" con materiale originale fu prodotto nel 1929, per iniziativa di George T. Delacorte Jr. proprietario della Dell Publishing, con \"Famous Funnies\". Verso la met\u00e0 degli anni trenta comparvero alcune piccole aziende come la DC Comics, che iniziarono a pubblicare fumetti in albi seriali come \"All Star Comics\", \"Action Comics\" o \"Detective Comics\" in genere incentrate sui supereroi che contribuirono a dare impulso all'industria dei \"comics\", a partire da Superman, creato nel 1938. Inizialmente, ogni albo includeva un certo numero di storie dedicate a diversi personaggi, ma la lunghezza usuale delle avventure crebbe progressivamente, finch\u00e9 negli anni sessanta, la maggior parte degli albi conteneva un'unica storia autoconclusiva. Negli anni ottanta inizi\u00f2 la consuetudine di prolungare le storie in pi\u00f9 albi della stessa serie, a cui si affiancarono altri formati come i graphic novel e i volumi in brossura o cartonati."}
{"id": "3709221", "revid": "4252", "url": "https://it.wikipedia.org/wiki?curid=3709221", "title": "Comic-book", "text": ""}
{"id": "3709227", "revid": "287204", "url": "https://it.wikipedia.org/wiki?curid=3709227", "title": "Francesca Valla", "text": "Biografia.\nDiploma all'Istituto Magistrale e laureata in scienze motorie, ha poi intrapreso il corso di laurea per scienze dell'educazione e ha conseguito il ruolo di counselor professionista. \u00c8 divenuta nota al grande pubblico, dopo aver lavorato per diversi anni in qualit\u00e0 di insegnante di sostegno nella scuola primaria, partecipando a quattro edizioni del docu-reality prodotto da Magnolia per Fox Life \"SOS Tata\", andato in onda anche su LA7 in prima serata, dal 2006 fino al 2009. In seguito alla popolarit\u00e0 televisiva ha anche pubblicato, insieme a Renata Scola, altra tata protagonista del format, il libro \"SOS Tata\", pubblicato dalla casa editrice Feltrinelli.\nNel 2010, la casa editrice Kowalski ha pubblicato un secondo libro, stavolta scritto esclusivamente da lei, intitolato \"Cara Francesca...\", sempre dedicato all'educazione dei bambini, mentre nel 2011 \u00e8 stata la volta di \"Facciamo la pappa. A tavola coi bambini\", pubblicato dalla Arnoldo Mondadori Editore e dedicato al rapporto dei bambini con il cibo. Per Mondolibri, le \u00e8 stata affidata una rubrica per la rivista \"Junior Club\".\nHa pubblicato il libro di filastrocche \"Una rima tira l\u2019altra\u201d, edizioni Gribaudo, una raccolta di filastrocche che scandiscono i momenti di vita dei bambini, Rime educative e divertenti che Francesca ha scritto e inciso in un cd allegato al libro.\nNel 2014 ha pubblicato il libro intitolato \"\u00c8 facile fare la mamma se sai come si fa\" pubblicato dalla Mondadori Electa.\nNel 2019 \u00e8 stato pubblicato il suo ultimo libro \"Libera i talenti del tuo bambino\" pubblicato dalla Sperling &amp; Kupfer, dove l'autrice accompagna a scoprire come il talento possa esprimersi in mille direzioni, se noi adulti riusciamo a orientare i bambini nel modo opportuno.\nIdeatrice e coordinatrice di diversi progetti nell'ambito educativo, come \"Crescere insieme\" e \"ICAM free to grow up\", dall'aprile 2011 \u00e8 protagonista nel programma di prima serata di Lei \"Family School\", in onda alla domenica, mentre dal settembre 2011 fa parte del cast della trasmissione del sabato pomeriggio di Canale 5 \"Verissimo\", condotta da Silvia Toffanin, curando una rubrica dedicata al mondo dei bambini. Dal settembre 2013 affianca Antonella Clerici in Casa Clerici, una rubrica settimanale del programma televisivo di Rai 1 La prova del cuoco."}
{"id": "3709232", "revid": "399", "url": "https://it.wikipedia.org/wiki?curid=3709232", "title": "Marcello Simoni", "text": "Tradotto in 20 Paesi e inventore del giallo storico, nel 2011 ha pubblicato il romanzo \"Il mercante di libri maledetti\", che ha raggiunto il 2\u00ba posto nella classifica dei libri pi\u00f9 venduti in Italia del 26 settembre. \u00c8 il vincitore del Premio Bancarella 2012. \nNel 2013 vince il premio Lizza d'oro con \"L'isola dei monaci senza nome\". Il 2 luglio 2015 pubblica \"L'abbazia dei cento delitti\", romanzo primo in classifica che raggiunge un milione di copie. \nBiografia.\nMarcello Simoni nasce a Comacchio, in provincia di Ferrara, nel 1975.\nLaureato in Archeologia all'Universit\u00e0 degli Studi di Ferrara, vince un concorso da bibliotecario (senza alcuna raccomandazione e sbaragliando la concorrenza di migliaia di partecipanti) e svolge questa attivit\u00e0 per nove anni presso il Seminario Arcivescovile dell'Annunciazione. Ha pubblicato diversi saggi storici, esoterici ed enigmistici soprattutto per la rivista specialistica \"Analecta Pomposiana\". Molte delle sue ricerche riguardano l'abbazia di Pomposa, con speciale attenzione agli affreschi medievali che raffigurano scene del Vecchio e del Nuovo Testamento e dell'Apocalisse.\nSul fronte della narrativa ha partecipato all'antologia \"365 racconti horror per un anno\", a cura di Franco Forte. Altri suoi racconti sono usciti per la rivista letteraria \"Writers Magazine Italia\".\nIl suo primo romanzo, \"Il mercante di libri maledetti\" (Newton Compton editore), \u00e8 un thriller medievale che ruota intorno alla figura di Ignazio da Toledo, mercante di reliquie mozarabo, e a uno sfuggente manoscritto intitolato \"Uter Ventorum\", in grado secondo leggenda di evocare gli angeli. In realt\u00e0 questo volume \u00e8 uno pseudobiblion come il \"Necronomicon\" citato da H.P. Lovecraft. Per il successo conseguito da questo romanzo l'autore ha ricevuto il 24 novembre 2011 il premio What's up Giovani Talenti per la cultura.\nNell'ottobre del 2012 pubblica \"La biblioteca perduta dell'alchimista\" con protagonista ancora il mercante Ignazio da Toledo e a partire dall'agosto dello stesso anno \"Rex Deus. L'armata del diavolo\", ebook a puntate poi pubblicato in cartaceo con il titolo \"L'isola dei monaci senza nome\".\nDal 2016 inizia a collaborare anche con Einaudi editore, pubblicando per la collana Stile Libero una saga ambientata nel Seicento e dedicata alle indagini dell'inquisitore Girolamo Svampa. Nel 2019 pubblica un breve giallo medievale per Mondadori, \"Il lupo nell'abbazia\".\nIl 21 gennaio 2020 \u00e8 stato invitato in Senato, sala Isma, a discutere di lettura come strumento di democrazia con i senatori Paola Boldrini e Roberto Rampi. L'incontro, moderato da Camilla Ghedini, \u00e8 stato aperto da un messaggio di Andrea Martella, Sottosegretario alla Presidenza del Consiglio con delega all'informazione e all'editoria.\nIl 12 maggio 2020 esce il suo nuovo romanzo, intitolato \"La selva degli impiccati\", in cui si vede il celebre \"ladro-poeta\" del Quattrocento, Fran\u00e7ois Villon, incaricato di assicurare alla giustizia Nicolas Dambourg, il capo di una banda di fuorilegge detta \"Les Coquillards\". Villon, che \u00e8 condannato a morte per i suoi delitti, potr\u00e0 scampare al capestro, soltanto se riuscir\u00e0 a farlo catturare.\nDi lui Umberto Eco ha detto:\nNel tempo libero Simoni organizza eventi culturali di taglio letterario."}
{"id": "3709233", "revid": "767487", "url": "https://it.wikipedia.org/wiki?curid=3709233", "title": "Poliziotto solitudine e rabbia", "text": "Poliziotto solitudine e rabbia \u00e8 un film del genere poliziottesco del 1980 diretto da Stelvio Massi.\nIl film, co-prodotto con la Germania Ovest, fu la sesta ed ultima collaborazione tra Maurizio Merli e Stelvio Massi.\nTrama.\nDopo l'uccisione, da parte di una organizzazione mafiosa, di due industriali in visita in Italia, a Venezia, un ex poliziotto di nome Nicola Rossi viene convinto da un suo amico e collega ancora in servizio a proteggere un industriale tedesco anch'egli in visita nel paese per stringere rapporti commerciali con una vetreria di Murano. Quest'ultimo muore comunque, ma Nicola cattura il killer e, fingendosi esso, parte per Berlino Ovest. L\u00ec riuscir\u00e0 a far uscire allo scoperto l'organizzazione, ma nonostante il capo riesca a fuggire su un aereo privato, morir\u00e0 ucciso da Nicola.\nProduzione.\nIl film \u00e8 frutto di una co-produzione tra Italia (Simba Film) e l'allora Germania Ovest (CCC Filmkunst), ambientato tra Venezia e Berlino Ovest; gli interni furono girati negli stabilimenti berlinesi della CCC Filmkunst.\nIl suo titolo provvisorio durante la lavorazione era \"Poliziotto va e uccidi\".\nDistribuzione.\nIl film venne distribuito nel circuito cinematografico italiano il 22 agosto del 1980.\nIn Germania Ovest, paese co-produttore, il film arriv\u00f2 nelle sale il 20 febbraio 1981 con il titolo \"Zwei knallharte Profis\".\nUsc\u00ec in seguito anche nei paesi anglofoni con il titolo \"The Rebel\".\nIn Francia arriv\u00f2 solo il 23 aprile del 1986 direttamente in formato VHS per il circuito home-video, con il titolo \"Un flic rebelle\".\nAccoglienza.\nIl film ebbe un discreto successo di pubblico, incassando 508.000.000 di lire dell'epoca, nonostante il filone poliziottesco fosse gi\u00e0 da tempo entrato nella sua fase decadente."}
{"id": "3709239", "revid": "834", "url": "https://it.wikipedia.org/wiki?curid=3709239", "title": "I travagli di Persiles e Sigismonda", "text": ""}
{"id": "3709243", "revid": "580", "url": "https://it.wikipedia.org/wiki?curid=3709243", "title": "Zucchero Who", "text": ""}
{"id": "3709252", "revid": "1259603", "url": "https://it.wikipedia.org/wiki?curid=3709252", "title": "Legge 18 aprile 1962, n. 167", "text": "La legge 18 aprile 1962, n. 167 \u00e8 una legge della Repubblica Italiana contenente disposizioni nel campo dell'urbanistica in Italia, in particolare nella materia dell'edilizia residenziale pubblica.\nStoria.\nEmanata durante il governo Fanfani IV, il nome fu voluto dal Ministro per il lavori pubblici Fiorentino Sullo, che in realt\u00e0 si proponeva di realizzare un pi\u00f9 ampio progetto di riforma dell'urbanistica in Italia, progetto che non and\u00f2 in porto per via dell'avversione del maggiore partito di governo, la \"Democrazia Cristiana\".\nSuccessivamente la politica in tema di edilizia popolare mut\u00f2, in virt\u00f9 della legge 6 agosto 1967, n. 765 che estese l'obbligo di licenza edilizia a tutto il territorio comunale, e introdusse nuovi limiti agli indici di edificabilit\u00e0, e del relativo decreto ministeriale 2 aprile 1968, n. 1444. Infine la norma del 1967 radicalmente novellata dalla legge 22 ottobre 1971 n. 865, che modific\u00f2 ulteriormente anche l'istituto dell'espropriazione per pubblica utilit\u00e0.\nContenuti.\nLa legge si poneva di contrastare la speculazione fondiaria e di pianificare lo sviluppo edilizio con i \"piani di zona\", che vincolavano porzioni di territorio da destinare all'edilizia residenziale economica o popolare e ai relativi servizi complementari annessi. La norma rese, per la prima volta, utilizzabile l'espropriazione per pubblica utilit\u00e0 non solo per requisire i terreni destinati a interventi pubblici, e veniva stabilita un'indennit\u00e0 di esproprio inferiore al valore di mercato, fissata al valore che le aree avevano sul mercato due anni prima dell'adozione del piano PEEP. \nNelle intenzioni, ci\u00f2 avrebbe dovuto consentire ai comuni, agli IACP e ai costruttori di case popolari - cui potevano essere assegnati i terreni edificabili - di acquisire a un costo relativamente contenuto aree pi\u00f9 centrali e di dotarle di tutti i servizi sociali necessari, che dovevano essere previsti nello stesso piano di zona. Si prevedeva, infine, di innescare un processo di finanziamento a rotazione: i comuni, ottenendo i terreni a basso prezzo e rivendendoli (una volta urbanizzati) agli assegnatari pubblici e privati, avrebbero potuto ricavare fondi da reinvestire in acquisto di altre aree e in costruzione di servizi."}
{"id": "3709254", "revid": "47767", "url": "https://it.wikipedia.org/wiki?curid=3709254", "title": "Chief whip", "text": ""}
{"id": "3709260", "revid": "110157", "url": "https://it.wikipedia.org/wiki?curid=3709260", "title": "Fay (nome)", "text": "Origine e diffusione.\nDeriva dal termine medio inglese \"faie\", che significa \"fata\" (etimologicamente derivante dal latino \"fata\"), ma pu\u00f2 anche derivare dalla stessa radice di Faith. \u00c8 usato come nome proprio di persona sin dal XIX secolo.\nOnomastico.\nIl nome \u00e8 adespota, cio\u00e8 non \u00e8 portato da alcuna santa, quindi l'onomastico ricade il 1\u00ba novembre, in occasione di Ognissanti."}
{"id": "3709269", "revid": "528930", "url": "https://it.wikipedia.org/wiki?curid=3709269", "title": "Cardona (famiglia)", "text": ""}
{"id": "3709270", "revid": "729019", "url": "https://it.wikipedia.org/wiki?curid=3709270", "title": "Stazione di Casteldaccia", "text": "La stazione di Casteldaccia \u00e8 una stazione ferroviaria posta sulle linee Palermo-Messina, Palermo-Agrigento e Palermo-Catania, a servizio dell'omonimo comune."}
{"id": "3709271", "revid": "528930", "url": "https://it.wikipedia.org/wiki?curid=3709271", "title": "Carretto (famiglia)", "text": ""}
{"id": "3709278", "revid": "414618", "url": "https://it.wikipedia.org/wiki?curid=3709278", "title": "Hospitalit\u00e9 Notre Dame de Lourdes", "text": "L'Hospitalit\u00e9 Notre Dame de Lourdes (HNDL) \u00e8 una confraternita religiosa cattolica sotto l'autorit\u00e0 spirituale del vescovo di Tarbes e Lourdes. \u00c8 stata fondata nel 1885. LA HNDL \u00e8 un gruppo di volontari (30.000) per l'accoglienza dei pellegrini a Lourdes.\nCaratteristiche generali.\nLa HNDL (e ciascuna delle sue sezioni) \u00e8 governata da un presidente e un consiglio. \u00c8 attiva a Lourdes durante la stagione pi\u00f9 intensa di pellegrinaggio (che normalmente dura da Pasqua fino a novembre) e fornisce accoglienza ai pellegrini.\nI santi patroni della HNLD sono Bernadette Soubirous e Benedetto Giuseppe Labre\nI membri della HNDL sono indicati in francese come \"hospitaliers\".\nLo stage.\nL'HNDL offre ai volontari la possibilit\u00e0 di partecipare ad un tirocinio (\"stage\"). I nuovi iscritti, ancora impegnati con la scuola presso l'HNDL, sono noti come \"stagiaires\" o, pi\u00f9 recentemente, \"hospitaliers auxiliaires\". La HNDL incoraggia le persone a svolgere uno \"stage\" della durata di almeno sei giorni.\nLo \"stage\" \u00e8 aperto a nuovi collaboratori di et\u00e0 compresa tra i 18 e i 75 anni (anche se 65 \u00e8 l'et\u00e0 massima, in modo da poter terminare in tempo la loro prima fase di vita da \"hospitalier\", al fine di rendere la loro 'promessa' in quanto membro della Hospitalit\u00e9 al loro quinto anno, prima del termine massimo di et\u00e0). Non sono richieste competenze specifiche per far parte del servizio, n\u00e9 \u00e8 necessario parlare il francese. Tutte le lingue che uno \"stagiaire\" parla vengono indicate con piccole bandiere sul distintivo di servizio.\nDurante i primi quattro anni, gli \"stagiaire\" devono partecipare ad una formazione specifica (in passato indicata come \"\u00e9cole\", cio\u00e8 \"scuola\") per due volte la settimana, in modo da ottenere una formazione pratica ma anche una panoramica della spiritualit\u00e0 di Lourdes. Tipici argomenti di discussione durante lo \"stage\" sono l'atteggiamento da tenere verso i malati, il simbolismo della grotta e la sua acqua, una visita dei luoghi dove Bernadette ha vissuto, la storia del Santuario Nostra Signora di Lourdes, l'approccio cristiano alla sofferenza, ecc.\nLa prima fase \u00e8 conosciuta come \"ann\u00e9e d'accueil\" (\"anno di accoglienza\"), dopo il quale i volontari diventano \"hospitalier auxiliaire\". Dopo l'anno di accoglienza e tre fasi di formazione, gli \"stagiaires\" possono richiedere nel loro quarto anno di \"stage\" di entrare a far parte dell'HNDL tramite un \"engagement\" (\"ingaggio\"). L'anno successivo (il quinto), dopo l'approvazione da parte del Consiglio, i volontari sono presentati con una medaglia d'argento su nastro blu, che rappresenta l'impegno del volontario a servire i malati, in particolare venendo a Lourdes regolarmente, secondo le proprie possibilit\u00e0.\nUna volta che un volontario \u00e8 diventato membro, un \"titulaire\" dell'HNDL, l'Hospitalit\u00e9 gli chiede di pagare una retta annuale (\"cotisation\") di 15 euro per coprire i costi amministrativi e una cifra aggiuntiva per la \"Lettre de l'Hospitalit\u00e9\" (la lettera inviata periodicamente dalla HNDL ai suoi iscritti, con intervento del Presidente e le notizie sui servizi ed i cambiamenti apportati agli stessi), che i membri ricevono tre volte l'anno."}
{"id": "3709279", "revid": "648716", "url": "https://it.wikipedia.org/wiki?curid=3709279", "title": "HMS Curacoa (1854)", "text": "La HMS \"Curacoa\" \u00e8 stata una fregata ad elica classe Tribune della Royal Navy, la marina britannica, varata nel 1854, da non confondersi con navi omonime che, nei decenni successivi, sono state in servizio nella stessa.\nEssa serv\u00ec nel mar Mediterraneo tra il 1854 e il 1857 e poi nel mar Nero, nel corso della Guerra di Crimea. Il 17 ottobre 1855 prese parte al bombardamento dei forti sulla penisola di Kinburn inquadrata in una forza mista anglo-francese. Fece parte della Channel Fleet tra il 1857 e il 1859, quindi fu destinata al Comando della flotta britannica in Nord America e nelle Indie Occidentali tra il 1859 e il 1862.\nIn seguito fu inviata in Australia, dove rimase fino al 1866. Fu la nave ammiraglia dell'Australia Station dal 20 aprile 1863 al maggio 1866, con armamento di bordo ridotto a 23 cannoni nel 1863.\nDurante l'invasione di Waikato, la sua compagnia di bordo provvide a rafforzare la Brigata Navale ad Auckland (Nuova Zelanda) il 2 ottobre 1863.\nFu poi fatta rientrare nel Regno Unito nel 1866 e mandata in disarmo nel 1869."}
{"id": "3709281", "revid": "729019", "url": "https://it.wikipedia.org/wiki?curid=3709281", "title": "HMS Curacoa (1878)", "text": "La HMS \"Curacoa\", terza nave da guerra della Royal Navy britannica a portare questo nome, \u00e8 stata una corvetta ad elica classe Comus varata nel 1878.\nAl momento dell'ingreso in servizio venne assegnata alla base del Capo di Buona Speranza e Africa Occidentale, prima di venire trasferita in Australia, dove giunse il 5 agosto 1890. Rimase assegnata a questa base per quattro anni.\nVenne venduta nel maggio 1904 per essere demolita."}
{"id": "3709292", "revid": "729019", "url": "https://it.wikipedia.org/wiki?curid=3709292", "title": "Stazione di Santa Flavia-Solunto-Porticello", "text": "La stazione di Santa Flavia-Solunto-Porticello \u00e8 una stazione ferroviaria posta sulle linee Palermo-Messina, Palermo-Agrigento e Palermo-Catania, a servizio del comune di Santa Flavia e delle sue frazioni di Solunto e Porticello.\nStoria.\nIn tutta la zona vicina alla stazione di Santa Flavia era tutta necropoli antica. La stazione venne attivata in data imprecisata. \nVenne declassata a fermata il 16 marzo 2008."}
{"id": "3709310", "revid": "287204", "url": "https://it.wikipedia.org/wiki?curid=3709310", "title": "Giuseppe Amati", "text": "Biografia.\nNacque a Massafra da Orazio e Rosa Valentini e gli fu imposto il nome di battesimo Donato, che cambi\u00f2 in Giuseppe con il noviziato. Alla sua formazione contribuirono i Frati Conventuali del Convento di San Rocco in contrada Palata. Nel 1652 si laure\u00f2 in teologia e nel 1657 in Teologia dogmatica. Amati venne nominato Inquisitore a Siena.\nIl 15 novembre 1677 venne eletto 74\u00ba successore di san Francesco, carica che mantenne fino al 1683.\nAmati nel suo ruolo fu molto vicino all'opera di riforma di Papa Innocenzo XI.\nFu nominato vescovo di Assisi, ma rinunci\u00f2 alla carica.\nPadre Amati mor\u00ec a Roma nel 1688. Le sue spoglie furono poste nella Basilica dei Santi XII Apostoli di Roma."}
{"id": "3709312", "revid": "1305772", "url": "https://it.wikipedia.org/wiki?curid=3709312", "title": "Fare a meno di te", "text": ""}
{"id": "3709330", "revid": "44198991", "url": "https://it.wikipedia.org/wiki?curid=3709330", "title": "Rainer Stefano Masera", "text": ""}
{"id": "3709331", "revid": "648716", "url": "https://it.wikipedia.org/wiki?curid=3709331", "title": "Cristina (corvetta)", "text": "La Cristina (gi\u00e0 Francesco I) \u00e8 stata una corvetta a vela, gi\u00e0 panfilo reale di Ferdinando II delle Due Sicilie, e successivamente acquisito dalla Real Marina del Regno delle Due Sicilie prima, e dalla Regia Marina, poi.\nCaratteristiche.\nProgettata dall'ingegnere costruttore Felice Sabatelli come panfilo reale per Ferdinando II delle Due Sicilie, la nave, battezzata \"Francesco I\", aveva scafo in legno con carena rivestita di rame ed armamento velico a nave (alberi di trinchetto, maestra e mezzana a vele quadre). L'armamento, tutto disposto in coperta, era composto da quattordici carronate in ferro a canna liscia da 24 libbre francesi, due cannoni da 6 libbre francesi e 6 carronate da 24 libbre francesi.\nNel 1831 l'unit\u00e0, ribattezzata \"Cristina\", fu riclassificata corvetta e quindi modificata per l'impiego militare: l'armamento venne sostituito e potenziato, risultando nel 1836 composto da dieci cannoni in ferro ed a canna liscia da 24 libbre, sistemati in batteria, due cannoni-obici da 60 libbre anch'essi in ferro ed a canna liscia e venti carronate in ferro a canna liscia da 24 libbre, collocate in coperta. Nel 1860 l'armamento risultava ridotto a quattro cannoni in ferro a canna liscia da 60 libbre, piazzati in batteria, dieci cannoni-obici da 60 libbre, anch'essi in ferro ed a canna liscia e disposti in batteria, ed un singolo cannone in bronzo ed a canna liscia da 5,5 libbre, montato su affusto girevole. Nel 1861, in seguito a nuove modifiche, l'armamento venne ridimensionato a dodici carronate in ferro ed a canna liscia da 24 libbre, sistemate sul ponte di coperta.\nStoria.\nCostruita nei cantieri di Castellammare di Stabia nel corso del 1828, la nave, progettata come panfilo reale per re Ferdinando II delle Due Sicilie, aveva in origine il nome di \"Francesco I\". Per tre anni, da 1828 al 1831, il \"Francesco I\" venne utilizzato quale panfilo per conto della famiglia reale borbonica.\nIl 31 ottobre 1831 Ferdinando II decise di trasformare il \"Francesco I\" in una nave da guerra: iscritta nel Quadro del Naviglio della Real Marina del Regno delle Due Sicilie e riclassificata corvetta, la nave venne ribattezzata \"Cristina\" in onore della sorella di Ferdinando II, Maria Cristina.\nDopo la conversione in nave da guerra la \"Cristina\" venne adibita all'istruzione degli allievi guardiamarina, svolgendo numerose campagne, la prima delle quali ebbe luogo tra il 1832 ed il 1833 nelle acque del Levante.\nProprio durante tale campagna, nel marzo 1833, la corvetta venne aggregata ad una Divisione del Regno delle Due Sicilie che prese parte, insieme ad una Squadra sarda, ad un'azione dimostrativa contro il Bey di Tunisi: l'azione era stata decisa il 23 marzo, con un accordo congiunto sabaudo-borbonico, in seguito ad un'offesa provocata dal Bey contro il Regno di Sardegna, ovvero la cattura di una feluca sarda. Il 28 marzo 1833 la \"Cristina\", insieme alla fregata \"Regina Isabella\", ed ai brigantini \"Zeffiro\" e \"Principe Carlo\", salp\u00f2 da Napoli (la formazione era comandata dal capitano di fregata Marino Caracciolo di Torchiarolo), fece tappa a Palermo ed il 10 maggio si congiunse al largo di Tunisi alla Squadra sarda del contrammiraglio Giorgio De Viry: dopo un bombardamento navale ad opera delle navi sarde e del regno delle Due Sicilie, il Bey si decise infine a cedere ed a rendere omaggio alla bandiera sarda, firmando poi, il 17 novembre, un trattato d'amicizia con il Regno delle Due Sicilie. \nNella notte tra il 13 ed il 14 (o 17) maggio 1834, in seguito ad atti ostili da parte del Marocco, che stava approntando delle navi corsare, la \"Cristina\" (al comando del capitano di fregata Cavalcante), unitamente alla \"Regina Isabella\", al brigantino \"Zeffiro\" ed alla goletta \"Lampo\", lasci\u00f2 Napoli \u2013 la formazione era comandata dal retroammiraglio Giovanbattista Staiti \u2013, e venne inviata nelle acque dello stato nordafricano per proteggere i commerci del Regno delle Due Sicilie. In seguito alla dimostrazione di forza (un sostanziale deterrente) costituita dalla presenza delle quattro navi, il Sultano del Marocco acconsent\u00ec a firmare, il 25 giugno 1834, un trattato di libero commercio con la monarchia del Regno delle Due Sicilie.\nNel giugno 1840 la \"Cristina\" venne aggregata alla Squadra d'Evoluzione, mantenuta in armamento permanente per l'addestramento del personale alle manovre per il combattimento. La nave fece parte della Squadra d'Evoluzione anche nel 1844, partecipando a manovre navali alle quali alternava crociere di breve durata verso le acque siciliane e campagne d'istruzione per gli allievi della Scuola di Marina.\nIl 10 luglio 1843 la \"Cristina\", insieme alla pirofregata a ruote \"Ruggiero\", alla fregata a vela \"Urania\" ed al brigantino \"Generoso\", giunse a Palermo, dove trasport\u00f2 i reali delle Due Sicilie. Il 28 luglio 1845 la nave fece parte della formazione navale (fregate \"Amalia\", \"Regina Isabella\" e \"Partenope\", avviso \"Delfino\") che accompagn\u00f2 a Palermo il vascello \"Vesuvio\", che aveva a bordo i re di Napoli e parte del seguito. Il 7 luglio 1846 la nave, con a bordo i sovrani delle Due Sicilie, il duca di Calabria, il conte di Trapani, le principesse Carolina Ferdinanda ed Amalia con il marito di quest'ultima Sebastiano, lasci\u00f2 Napoli insieme ad altre undici unit\u00e0 (pirofregate \"Ruggiero\", \"Roberto\", \"Ercole\", \"Archimede\", fregata a vela \"Regina Isabella\", brigantini \"Intrepido\", \"Principe Carlo\", \"Valoroso\", \"Generoso\" e \"Zeffiro\", avviso \"Delfino\") e quattro giorni pi\u00f9 tardi, alle sette del mattino, giunse a Messina.\nNell'aprile 1860, poco prima dell'impresa dei Mille, che avrebbe portato alla caduta del Regno delle Due Sicilie ed all'unit\u00e0 d'Italia, la \"Cristina\" svolse la sua ultima campagna d'istruzione, al comando del capitano di fregata Vincenzo Lettieri.\nIl 7 settembre 1860, in seguito alla fuga di Francesco II da Napoli a Gaeta, il comandante della \"Cristina\" disattese gli ordini di seguire il sovrano nella piazzaforte laziale, consegnando invece la propria unit\u00e0, al pari della quasi totalit\u00e0 della flotta borbonica, alla Divisione navale Marina del sarda del viceammiraglio Carlo Pellion di Persano. Abbandonata dall'equipaggio l'anziana corvetta venne posta in disarmo nella darsena di Napoli l'11 settembre 1860. \nIn seguito alla costituzione della Regia Marina italiana, il 17 marzo 1861, la \"Cristina\" venne iscritta nel Quadro del Naviglio della nuova forza armata, classificata come corvetta a vela di II rango. Nuovamente adibita a compiti addestrativi, sebbene ormai usurata e ad armamento ridotto, la corvetta venne ritenuta impiegabile e prese il mare il 1\u00ba agosto 1861 agli ordini del capitano di fregata Roberto Pucci, effettuando una campagna d'istruzione per conto della Scuola Mozzi e Novizi. Altre due campagne di breve durata, svolte nel Mar Tirreno, seguirono nel 1862 e nel 1863.\nCon Decreto Ministeriale del 14 giugno 1863 la nave venne riclassificata corvetta a vela di II ordine a batteria coperta. Dal luglio all'ottobre 1863 la \"Cristina\" comp\u00ec alcune navigazioni di breve durata nelle acque del Mare Adriatico, mentre nel corso del 1864 si trasfer\u00ec tra i sorgitori tirrenici ed adriatici facendo anche tappa, in settembre ed ottobre, a Saseno, Corf\u00f9 e Malta. Rientrata a Napoli il 7 gennaio 1865, la nave venne disarmata a Baia il 12 aprile dello stesso anno.\nGiudicata ormai vetusta, la \"Cristina\" venne radiata con Regio Decreto numero 3106 del 18 luglio 1866 e quindi venduta per demolizione a Pozzuoli il 10 ottobre di quello stesso anno, al costo di 16.160 lire.\nLa polena della \"Cristina\", raffigurante Maria Cristina di Borbone, \u00e8 conservata presso il Museo Tecnico Navale di La Spezia."}
{"id": "3709338", "revid": "44199046", "url": "https://it.wikipedia.org/wiki?curid=3709338", "title": "Rainer S. Masera", "text": ""}
{"id": "3709358", "revid": "767487", "url": "https://it.wikipedia.org/wiki?curid=3709358", "title": "Fuga dall'Inferno - L'altra dimensione dell'amore", "text": "Fuga dall'Inferno - L'altra dimensione dell'amore (\"The Other Side\") \u00e8 un film statunitense del 2007, diretto da Gregg Bishop. Bishop ha finanziato il film con i 15.000 dollari ricavati dal suo cortometraggio \"Voodoo\" nel 1999.\nTrama.\nUna sera, mentre aspetta la sua fidanzata Hanna vicino al fiume, Sam viene buttato gi\u00f9 dalla scarpata da un furgoncino bianco. Il ragazzo si risveglia all'ospedale, dove incontra Oz e Mally, due uomini che lo informano che \u00e8 morto, ma \u00e8 riuscito a scappare dall'Inferno insieme a loro e ad altre persone defunte. Tuttavia, alcuni demoni inviati da Satana sono alla ricerca dei fuggitivi per riportarli nell'Abisso infernale. Mentre il trio fugge dai demoni, Sam cerca di scoprire cosa si nasconde dietro alla scomparsa di Hanna e perch\u00e9 \u00e8 finito all'Inferno.\nRiprese.\nDopo tre mesi di \"casting\", trascorsi a cercare l'attore protagonista, fu scritturato Nathan Mobley per la parte di Samuel. La parte di Mally fu scritta da Bishop appositamente per Cory Rouse, con il quale aveva lavorato in \"Voodoo\". Le riprese si tennero a un ritmo serrato, arrivando a girare 70-80 set-up al giorno; la troupe era composta principalmente da studenti di cinema presso la Georgia State University di Atlanta, citt\u00e0 dove il film \u00e8 stato girato.\nDistribuzione.\nLa premi\u00e8re di \"Fuga dall'Inferno - L'altra dimensione dell'amore\" si \u00e8 tenuta allo Slamdance Film Festival il 21 e il 27 gennaio 2006, mentre il film \u00e8 uscito nelle sale il 28 settembre dell'anno successivo. In Italia il film \u00e8 uscito il 12 marzo 2008 direttamente per il mercato DVD su distribuzione 01 Distribution."}
{"id": "3709362", "revid": "122381675", "url": "https://it.wikipedia.org/wiki?curid=3709362", "title": "Waleed Ali", "text": "Carriera.\nCon la Nazionale kuwaitiana ha vinto la Coppa delle Nazioni del Golfo nel 2010, segnando in finale la rete della vittoria contro l'Arabia Saudita nel corso dei tempi supplementari."}
{"id": "3709363", "revid": "767487", "url": "https://it.wikipedia.org/wiki?curid=3709363", "title": "Cheyne Fowler", "text": ""}
{"id": "3709371", "revid": "131358", "url": "https://it.wikipedia.org/wiki?curid=3709371", "title": "Ahmad Saad Ajab Al-Azemi", "text": ""}
{"id": "3709379", "revid": "767487", "url": "https://it.wikipedia.org/wiki?curid=3709379", "title": "Sebastian Mannstr\u00f6m", "text": ""}
{"id": "3709402", "revid": "1305772", "url": "https://it.wikipedia.org/wiki?curid=3709402", "title": "Mathurin Crucy", "text": "Biografia.\nFiglio di un carpentiere, Crucy studi\u00f2 architettura a Nantes con Jean-Baptiste Ceineray. Con il suo aiuto si rec\u00f2 a Parigi dove conobbe l'architetto \u00c9tienne-Louis Boull\u00e9e e il pittore Joseph-Marie Vien. Questi contatti gli furono utili per entrare alla \"Acad\u00e9mie royale d'architecture\" nel 1771. Nel 1774 vinse il Primo premio di architettura, chiamato in seguito Prix de Rome, con un suo progetto di bagno termale pubblico. Questo gli permise risiedere gratuitamente in Italia per quattro anni, ospite a Villa Medici. Conobbe a Roma i pittori Jacques-Louis David e Pierre Cacault. In Italia fu influenzato profondamente delle ville progettate da Andrea Palladio.\nTornato a Nantes nel 1779, nel 1780 succedette a Ceineray come soprintendente all'architettura di Nantes. Divenne pertanto responsabile della gestione dei grandi progetti urbani sviluppati all'epoca, comprese le trasformazione dei distretti di Graslin e della Bourse. Progett\u00f2 fra l'altro la sistemazione di Place Graslin e la costruzione del Teatro Graslin e del Palais de la Bourse. Durante la Rivoluzione francese cerc\u00f2 di proteggere i monumenti importanti di Nantes dalla distruzione da parte di estremisti rivoluzionari. Salv\u00f2 cos\u00ec la tomba del Duca Francesco II di Bretagna e della moglie Margherita de Foix conservate nella chiesa delle Carmelitane che, appartenente alla parrocchia ducale, fu distrutta nel 1793; la tomba fu poi trasportata nella cattedrale di Nantes. Si dimise dalla soprintendenza nel 1800 per dedicarsi, in societ\u00e0 con suo fratello Louis, all'azienda di famiglia: un cantiere navale che, in quel periodo, doveva essere potenziato a causa delle guerre napoleoniche contro l'Inghilterra. La sua azienda, con sede a Basse-Indre, costruiva fregate per la flotta napoleonica; nel 1808, tuttavia, il cantiere fall\u00ec e i Crucy abbandonarono definitivamente l'attivit\u00e0 cantieristica. Nel 1809 Mathurin Crucy fu nominato architetto del dipartimento della Loira Atlantica.\nAttorno al 1800 Crucy, dietro commissione di Fran\u00e7ois e Pierre Cacault, predispose il piano urbanistico della cittadina di Clisson, che venne ricostruita secondo lo stile architettonico degli edifici costruiti in Italia nel XIV e XV secolo; la somiglianza di Clisson con le cittadine dell'Italia centrale le hanno fatto attribuire l'epiteto di \"Italienne\". Nel 1808, lo scultore Fran\u00e7ois-Fr\u00e9d\u00e9ric Lemot (1771-1827) gli commission\u00f2 la creazione di una zona paesaggistica di ispirazione italiana nella citt\u00e0 di G\u00e9tign\u00e9, nei pressi di Clisson, nota oggi come \"Domaine de la Garenne Lemot\". Crucy inizi\u00f2 la progettazione del parco e la costruzione della \"maison du jardinier de la Garenne\", uno dei capolavori dell'architettura di stile italiano in Francia, tra il 1811 e il 1815. Nel 1821, tuttavia, i rapporti fra Crucy e Lemot si deteriorarono: il progetto non fu mai portato a termine da Crucy e venne ereditato dal suo successore, Pierre-Louis Van Cleemputte."}
{"id": "3709411", "revid": "1543377", "url": "https://it.wikipedia.org/wiki?curid=3709411", "title": "Vincenzo Romano (santo)", "text": " \u00c8 stato proclamato santo da papa Francesco nel 2018.\nBiografia.\nVincenzo Romano nacque il 3 giugno 1751, da Nicola Luca e Grazia Maria Rivieccio, nella casa di Via Piscopia, situata in uno dei rioni pi\u00f9 popolosi e vivaci della citt\u00e0. Di famiglia tanto umile quanto religiosa, fin dall'infanzia coltiv\u00f2 una forte vocazione sacerdotale che, maturata del tutto all'et\u00e0 di 14 anni anche grazie alla formazione impartitagli da don Agostino Scognamiglio (pio e dotto sacerdote torrese), lo condusse ad entrare nel seminario diocesano di Napoli. Durante gli anni del seminario ebbe come guida spirituale il Beato Mariano Arciero e pot\u00e9 godere degli insegnamenti di Sant'Alfonso Maria de Liguori. Divent\u00f2 sacerdote il 10 giugno 1775.\nDurante il suo ministero, durato 33 anni, si dedic\u00f2 soprattutto ai suoi concittadini, oltre che aiutandoli nelle incombenze quotidiane (politiche, sociali, ecc.), attraverso l'evangelizzazione dei contadini nelle cappelle rurali e poi come Padre Spirituale della Congregazione dell'Assunta. Si occup\u00f2 della formazione dei ragazzi, della cura dei malati, dell'assistenza dei bisognosi e addirittura dello scovare i rifugi dei malviventi. Dal 1775 al 1796 gest\u00ec una scuola gratuita per ragazzi nella sua stessa casa. Essendo un grande devoto della Madonna, ogni sera conduceva il santo Rosario in chiesa e ricorreva spesso a lei col titolo tanto caro ai torresi di \"Immacolata Concezione\". Predic\u00f2 il Vangelo per strada fino a cinque volte al giorno (di domenica) ed era solito preparare a fondo le persone prima che queste ultime ricevessero i sacramenti. Invent\u00f2 la \"sciabica\", pratica che consisteva nell'avvicinare con crocifisso e campanello le persone, predicare e poi accompagnarle nella chiesa pi\u00f9 vicina.\nGrazie al suo incessabile ed infaticabile lavorare a favore dei poveri, dei malati, dei marittimi e dei bisognosi d'ogni sorta, si guadagn\u00f2 dalla popolazione locale l'appellativo di \"Prevete faticatore\" (in napoletano \"il prete lavoratore\").\nLa terribile eruzione del Vesuvio del 15 giugno 1794, distrusse quasi interamente la citt\u00e0 e la relativa chiesa parrocchiale della quale nel frattempo fu nominato viceparroco. Nel 1799, alla morte del parroco, \"Don Vicienzo\" (cos\u00ec chiamato affettuosamente dal popolo) divenne il preposito curato della parrocchia e port\u00f2 a termine l'opera di ricostruzione rendendola pi\u00f9 grande e maestosa.\nMor\u00ec il 20 dicembre 1831, a causa di una malattia.\nBeatificazione e canonizzazione.\nDon Vincenzo Romano \u00e8 stato beatificato il 17 novembre 1963 in seguito al riconoscimento di due miracoli avvenuti grazie alla sua intercessione.\nIl giorno 8 ottobre 2015, con una solenne celebrazione presso la Basilica di Santa Croce presieduta dal cardinale Crescenzio Sepe, arcivescovo di Napoli, si chiuse definitivamente la fase diocesana del processo di Canonizzazione del Beato Vincenzo Romano, aprendosi quindi la fase Romana, ultima tappa prima del riconoscimento della Santit\u00e0 del parroco di Torre del Greco. Il postulatore della causa \u00e8 Padre Giangiuseppe Califano, vicepostulatore Padre Francesco Rivieccio e attore della causa il parroco della Basilica di Santa Croce Padre Giosu\u00e8 Lombardo.\nDopo tutte le procedure previste dal Codice di Diritto Canonico, il 6 marzo 2018 Papa Francesco ha firmato il decreto che riconosce ufficialmente la guarigione del signor Raimondo Formisano come miracolo intervenuto per intercessione di San Vincenzo Romano, chiudendo quindi il processo di Canonizzazione. Lo stesso giorno le campane della Basilica di Santa Croce hanno suonato a festa e una messa solenne di ringraziamento \u00e8 stata celebrata in onore del prossimo Santo.\nNel concistoro del 19 maggio 2018 \u00e8 stata comunicata la data della canonizzazione avvenuta domenica 14 ottobre 2018 durante la messa celebrata in Piazza San Pietro da papa Francesco.\nI miracoli.\nGuarigione di Maria Carmela Restucci\nMaria Carmela Restucci, di Torre del Greco, a sessant'anni di et\u00e0 e dopo aver sempre goduto di buona salute, nel dicembre del 1891 avvert\u00ec un doloroso tumore alla mammella sinistra. In breve tempo il tumore crebbe e s'indur\u00ec, estendendosi sotto l'ascella, dove comparvero alcune tumefazioni e due lesioni ulcerose. L'ammalata si rivolse a parecchi medici, i quali furono concordi nel diagnosticare un tumore maligno. Il dottor Salvio consigli\u00f2 l'operazione chirurgica, da farsi nel Complesso di Ges\u00f9 e Maria, dove, per\u00f2, malauguratamente non c'era posto per l'inferma. Ritornata a casa, la signora invoc\u00f2 il patrocinio del Venerabile Servo di Dio Vincenzo Romano cosicch\u00e9, durante la notte, dopo un breve sonno, avvert\u00ec di essere completamente guarita. Il suo medico curante, dottor Giuseppe Dolce, conferm\u00f2 la perfetta guarigione.\nGuarigione di Maria Carmela Cozzolino\nMaria Carmela Cozzolino, di Torre del Greco, religiosa dell'Istituto delle Suore Serve di Maria Santissima Addolorata, per oltre sessant'anni god\u00e9 sempre di buona salute quando il 10 luglio 1940 fu affetta da una grave malattia alla gola che, aggravandosi velocemente, fin\u00ec col renderle assai difficile la deglutizione ed il respiro. Il medico della comunit\u00e0, Francesco Brancaccio, diagnostic\u00f2 un carcinoma e si astenne dal prescrivere qualsiasi cura. Venne poi chiamato anche il medico specialista Menniti, il quale conferm\u00f2 pienamente la diagnosi. Fu invocato, perci\u00f2, il patrocinio dell'allora Venerabile Servo di Dio Vincenzo Romano e si diede inizio ad una novena di preghiere. Il 26 ottobre dello stesso anno, il dottor Giovanni Spinetti, medico specialista del Complesso di Ges\u00f9 e Maria asser\u00ec che suor Maria Carmela fosse entrata ormai nella fase dell'agonia e sarebbe morta ben presto per l'estrema gravit\u00e0 della malattia. Nei giorni successivi (27 e 28) il suo stato rimase gravissimo. Il 29 ottobre la malattia risulta completamente guarita cos\u00ec come confermarono i medici che la esaminarono.\nGuarigione di Raimondo Formisano\nRaimondo Formisano, di Torre del Greco, a cinquantanove anni di et\u00e0 (nel 1989) scopr\u00ec di avere un carcinoma maligno all'addome, con la rilevazione di una massa tumorale di quattro chili e mezzo. Dopo alcuni brevi cicli di chemioterapia svoltisi presso una clinica privata, egli decise di rifiutare le cure. Col peggiorare della malattia, la sua numerosa famiglia si raccolse in una fervida e continua preghiera all'intercessione dell'allora Beato Vincenzo Romano affinch\u00e9 il sig. Raimondo potesse arrivare alla guarigione. In seguito ad una graduale ripresa, un esame agli inizi del 1990 rivel\u00f2 che il tumore era completamente e misteriosamente sparito. Il sig. Formisano visse in perfetta salute per altri tredici anni, fino al 2003, quando mor\u00ec di infarto, quindi per cause non collegate alla ormai passata malattia.\nCulto.\nLa sua memoria liturgica si celebra il 20 dicembre, anche se a Torre del Greco viene festeggiato il 29 novembre, per tradizione. Viene invocato contro i tumori alla gola e come patrono dei sacerdoti napoletani, specialmente dei parroci.\nPapa Giovanni Paolo II ha visitato e baciato le sue reliquie a Torre del Greco, nella Basilica di Santa Croce, l'11 novembre 1990.\nLe uniche chiese a lui dedicate sono situate una a Melito di Napoli e l'altra nel villaggio di Kalule (Uganda). Quest'ultima \u00e8 stata costruita grazie all'opera instancabile di padre Felice e dell'associazione Famiglia d'Africa da lui diretta che da anni svolge attivit\u00e0 a Kampala e nei poveri villaggi vicini. Nei suoi viaggi in Italia volti a raccogliere fondi padre Felice ha ricevuto numerose offerte dalla comunit\u00e0 di Torre del Greco, la chiesa di Kalule costituisce infatti il segno di riconoscenza della popolazione locale al generoso aiuto economico profuso dai torresi. La venerazione a San Vincenzo Romano \u00e8 fortemente sentita nella comunit\u00e0 ugandese. \u00c8 attualmente in costruzione una chiesa a lui dedicata in Guatemala."}
{"id": "3709412", "revid": "102297689", "url": "https://it.wikipedia.org/wiki?curid=3709412", "title": "Andrea Marinoni", "text": "Vanta diverse partecipazioni Rally Dakar negli anni ottanta (miglior risultato un 4\u00ba posto nel 1985).\nBiografia.\nConclusa la carriera agonistica ha lavorato come cuoco nella squadra di Valentino Rossi. Oggi risiede a San Lorenzo di Rovetta."}
{"id": "3709416", "revid": "486946", "url": "https://it.wikipedia.org/wiki?curid=3709416", "title": "Terrier Brasileiro", "text": ""}
{"id": "3709417", "revid": "767487", "url": "https://it.wikipedia.org/wiki?curid=3709417", "title": "Trietilalluminio", "text": "Il trietilalluminio \u00e8 un composto organometallico dell'alluminio, normalmente abbreviato come TEA. In condizioni normali si presenta come un liquido incolore; \u00e8 piroforico (si infiamma immediatamente a contatto con l'aria) e reagisce violentemente con l'acqua, liberando gas infiammabili. Viene conservato in recipienti di acciaio inossidabile o come liquido puro, o in soluzione di solventi idrocarburici come esano, eptano o toluene. Il TEA \u00e8 usato in molti processi industriali, soprattutto per la produzione di polietilene e di alcoli a catena lineare. Se ne consumano centinaia di migliaia di tonnellate all'anno.\nStruttura.\nIn soluzione e allo stato solido il composto ha una struttura dimera con formula Al2Et6, dove Et \u00e8 l'abbreviazione del gruppo etile, \u2013CH2CH3. Due gruppi etile fungono da leganti a ponte e quattro sono terminali. I due atomi di carbonio che legano a ponte sono pentacoordinati. Il tipo di legame ricorda quello del diborano, e coinvolge legami a tre centri e due elettroni. Al pari del trimetilalluminio, anche il TEA \u00e8 una molecola flussionale, con un rapido interscambio tra i gruppi etile terminali e a ponte. A temperatura pi\u00f9 elevata in fase gassosa sono presenti unit\u00e0 monomere AlEt3.\nSintesi.\nIl TEA pu\u00f2 essere preparato con vari processi. La scoperta di una sintesi efficiente \u00e8 stata importante per le applicazioni industriali che utilizzano il TEA. Il processo pi\u00f9 usato richiede pi\u00f9 stadi e si pu\u00f2 riassumere con la reazione:\nDato che questa sintesi \u00e8 molto efficiente, il TEA \u00e8 uno dei composti organometallici dell'alluminio pi\u00f9 facilmente disponibili.\nIl TEA si pu\u00f2 ottenere anche dal tricloruro di trietilalluminio, Al2Cl3Et3, che si ottiene trattando la polvere di alluminio con cloroetano, C2H5Cl. Per riduzione del tricloruro di trietilalluminio con un metallo alcalino come il sodio si ottiene il TEA:\nReattivit\u00e0.\nIl legame Al\u2013C \u00e8 polarizzato e quindi il TEA reagisce rapidamente e violentemente con sostanze protiche come acidi minerali, acqua, ammoniaca, mercaptani, fenoli. La reazione porta a liberare etano:\nPer questa reazione bastano anche acidi deboli come acetileni monosostituiti e alcoli.\nCon l'ossigeno atmosferico il TEA si infiamma spontaneamente perch\u00e9 la reazione \u00e8 radicalica e molto esotermica. Se condotta in modo controllato la reazione porta agli alcossidi:\nNel TEA la connessione tra i due centri di alluminio \u00e8 relativamente debole, e pu\u00f2 essere rotta da basi (L) per formare addotti di formula LAlEt3; in questi composti il centro di alluminio \u00e8 coordinato con geometria tetraedrica.\nApplicazioni.\nL'applicazione economicamente pi\u00f9 importante del TEA \u00e8 l'utilizzo come co-catalizzatore nei catalizzatori di Ziegler-Natta per la produzione di poliolefine, in particolare polietilene e polipropilene. Il TEA ha la funzione di ridurre un complesso metallico, di solito a base di titanio, formando la specie cataliticamente attiva; di conseguenza questa applicazione consuma una parte relativamente piccola della produzione mondiale di TEA.\nLa maggior parte del TEA \u00e8 consumato in processi di tipo non catalitico, in primo luogo per ottenere alcoli primari lineari. Inizialmente il TEA serve per oligomerizzare l'etilene e ottenere una miscela di composti di \"trialchilalluminio\", qui semplificati con il gruppo ottile:\nIn seguito, i composti trilachilici sono ossidati ad alcossidi con ossigeno, e quindi idrolizzati:\nGli alcoli lineari ottenuti sono poi utilizzati nella produzione di copolimeri, detergenti e lubrificanti.\nCome agente piroforico.\nIl TEA si infiamma a contatto con l'aria e si decompone infiammandosi con l'acqua e altri ossidanti. \u00c8 una delle poche sostanze abbastanza piroforiche da accendersi a contatto con l'ossigeno liquido. Queste propriet\u00e0 piroforiche lo rendono interessante per l'accensione di motori a razzo. Si potrebbe utilizzare anche come propellente liquido, ma non \u00e8 stato usato in nessun mezzo arrivato alla produzione. Il lanciatore Falcon 9 prodotto dalla SpaceX usa una miscela TEA-trietilborano per l'accensione del primo stadio.\nIl TEA mescolato all'addensante poliisobutilene \u00e8 stato inoltre usato come arma incendiaria, alternativamente al napalm, nei lanciagranate M202.\nSicurezza.\nIl TEA \u00e8 un composto pericoloso, da trattare con molta attenzione. Deve essere conservato e utilizzato in atmosfera inerte, dato che si infiamma spontaneamente all'aria. Reagisce violentemente con l'acqua, liberando etano (infiammabile). In caso di contatto provoca gravi ustioni a pelle e mucose e gravi lesioni oculari. Non ci sono dati che indichino propriet\u00e0 cancerogene. Viene considerato poco pericoloso per l'ambiente."}
{"id": "3709419", "revid": "354397", "url": "https://it.wikipedia.org/wiki?curid=3709419", "title": "Acidi minerali", "text": ""}
{"id": "3709425", "revid": "599013", "url": "https://it.wikipedia.org/wiki?curid=3709425", "title": "Timi Lahti", "text": "Carriera.\nClub.\nCresciuto nella squadre finlandesi di Jyv\u00e4skyl\u00e4n Jalkapalloklubi e Haka, nel 2007 viene acquistato dal Padova militando sempre nel settore giovanile. Nel gennaio 2010 viene ceduto in prestito al in Serie D.\nA fine stagione torna in Finlandia al Haka, facendo per\u00f2 ritorno in Italia nel dicembre 2010, sempre in prestito, al in Serie D.\nSuccessivamente ritorna in Finlandia all'Haka che nel 2011 lo cede all'HJK Helsinki.\nNazionale.\nTra il 2008 e il 2009 ha militato nelle nazionali Under-18 e Under-19. Dal 2010 fa parte della Nazionale Under-21 della Finlandia.\nStatistiche.\nPresenze e reti nei club.\n\"Statistiche aggiornate al 19 aprile 2012.\""}
{"id": "3709429", "revid": "1310927", "url": "https://it.wikipedia.org/wiki?curid=3709429", "title": "Jarah Al-Ataiqi", "text": ""}
{"id": "3709430", "revid": "57342", "url": "https://it.wikipedia.org/wiki?curid=3709430", "title": "Teatro Valdoca", "text": "Teatro Valdoca \u00e8 una compagnia teatrale italiana fondata a Cesena nel 1983 da Cesare Ronconi e Mariangela Gualtieri.\nNegli anni ottanta e anni novanta del XX secolo si attesta come una tra le realt\u00e0 pi\u00f9 innovative del teatro di ricerca italiano. Nella stagione 1984/85, nell'ambito del Premio Ubu, lo spettacolo \"Le radici dell'amore\" riceve la \"segnalazione per la ricerca sperimentale\". Gli spettacoli successivi riscuotono numerosi apprezzamenti e critiche, portando la compagnia ad emergere nel panorama della sperimentazione teatrale italiana."}
{"id": "3709438", "revid": "729019", "url": "https://it.wikipedia.org/wiki?curid=3709438", "title": "Battaglie di Rappahannock Station", "text": "Le due battaglie di Rappahannock Station vennero combattute durante la Guerra di secessione americana tra l'esercito confederato e le forze dell'Unione.\nLa prima battaglia di Rappahannock Station.\nNota anche come \"Waterloo Bridge\", \"White Sulphur Springs\", \"Lee Springs\" o \"Freeman's Ford\", si svolse dal 22 al 25 agosto 1862 nelle contee di Culpeper e Fauquier, come parte della campagna del nord Virginia all'interno della Guerra di secessione americana.\nAd inizio agosto, il generale delle forze confederate Robert E. Lee ordin\u00f2 di impedire alle truppe dell'Unione guidate dal maggior generale George B. McClellan di raggiungere e dare supporto al maggior generale John Pope e ai suoi uomini, che si trovavano in Virginia. Stabil\u00ec cos\u00ec che i soldati al comando del maggior generale James Longstreet, di stanza a Richmond, si unissero a quelli di Thomas Jonathan Jackson, ubicati a Gordonsville; il 15 agosto, Lee raggiunse queste truppe e ne prese il comando in prima persona. Il 20 agosto, Pope fu costretto a indietreggiare fino al corso del fiume Rappahannock. Il 23 agosto, il maggior generale J.E.B. Stuart mand\u00f2 la cavalleria all'assalto del quartier generale di Pope, sito a Catlett Station, mostrando cos\u00ec la vulnerabilit\u00e0 del fianco destro delle truppe dell'Unione.\nDal 22 al 25 agosto i due eserciti combatterono una serie di piccole battaglie in questi luoghi, dalle quali uscirono vincitrici le forze dell'Unione al comando di Pope.\nLa seconda battaglia di Rappahannock Station.\nSi svolse il 7 novembre 1863 nei pressi del villaggio di Rappahannock Station (oggi Remington), e vide fronteggiarsi il maggior generale confederato Jubal Early e il Maggior generale unionista John Sedgwick. Questo scontro, che vide la vittoria di Sedgwick, rientrava nella campagna di Bristoe all'interno della Guerra di secessione americana.\nPer i sudisti fu una vera disfatta: infatti, in totale vennero uccisi, feriti o catturati ben 1.670 confederati, contro appena 419 unionisti."}
{"id": "3709444", "revid": "729019", "url": "https://it.wikipedia.org/wiki?curid=3709444", "title": "Stazione di Assemini Santa Lucia", "text": "La stazione di Assemini Santa Lucia \u00e8 una fermata ferroviaria posta sulla linea Cagliari-Golfo Aranci, a servizio della zona occidentale del comune di Assemini. Gestita da RFI (gruppo FS), la fermata \u00e8 stata attivata nel giugno 2009, ed \u00e8 impiegata nell'ambito del servizio ferroviario metropolitano di Cagliari.\nStoria.\nLa nascita dell'impianto si ricollega al potenziamento deciso a met\u00e0 degli anni duemila del servizio ferroviario tra Cagliari e il suo hinterland, da attuarsi anche con la creazione di alcune nuove fermate ferroviarie lungo la Dorsale Sarda a Cagliari e ad Assemini. Tra queste era compresa la fermata di Assemini Santa Lucia, realizzata nella periferia sud-occidentale di Assemini, che assieme all'altra fermata cittadina di Assemini Carmine venne attivata il 14 giugno 2009. Quattro anni dopo, con l'entrata in vigore dell'orario di Trenitalia per il secondo semestre 2013, la stazione venne disabilitata al servizio viaggiatori, l'unico espletato nell'impianto. La fermata rest\u00f2 in disuso per un anno sino al 15 giugno 2014, data in cui ricominci\u00f2 ad essere utilizzata con le modalit\u00e0 precedenti al 2013.\nStrutture e impianti.\nLa fermata conta 2 binari di corsa, uno per ogni senso di marcia, serviti da 2 banchine laterali.\nMovimento.\nLa fermata di Assemini Santa Lucia \u00e8 servita esclusivamente dai treni metropolitani di Trenitalia utilizzati per il servizio ferroviario metropolitano del capoluogo sardo, mentre i treni regionali e i treni Regionali Veloci effettuano nello scalo il solo transito.\nServizi.\nLo scalo \u00e8 dotato di due banchine (dotate di pensiline e posti a sedere) collegate da un sottopassaggio pedonale, ed \u00e8 accessibile a persone con disabilit\u00e0 di tipo motorio (grazie alla presenza di apposite rampe), visivo e uditivo. Inoltre secondo la classificazione RFI la fermata rientra in categoria \"bronze\"."}
{"id": "3709454", "revid": "1543377", "url": "https://it.wikipedia.org/wiki?curid=3709454", "title": "Kirkcudbright", "text": "Kirkcudbright (in gaelico scozzese \"Cille Chuithbeirt\" cio\u00e8 Cappella di Cutberto) \u00e8 una citt\u00e0 della Dumfries e Galloway, una regione della Scozia sud-occidentale, Regno Unito, con 3447 abitanti al censimento del 2001 nel Regno Unito.\nSituata in prossimit\u00e0 della foce del fiume Dee approssimativamente a 10\u00a0km dall'Oceano Atlantico e a 25\u00a0km da Dumfries, Kirkcudbright \u00e8 stato un \"royal burgh\" fondato nel 1453, ed \u00e8 stata sede della soppressa Contea del Kirkcudbrightshire."}
{"id": "3709455", "revid": "1573940", "url": "https://it.wikipedia.org/wiki?curid=3709455", "title": "Palazzo Gambirasi", "text": "Palazzo Gambirasi \u00e8 un edificio sito in Roma in Via della Pace 8 (Rione V Ponte).\nStoria.\nL'Arciconfraternita di San Giacomo degli Spagnoli affid\u00f2 nel 1659 all'architetto Giovanni Antonio De Rossi l'incarico di costruire un nuovo palazzo incorporandovi gli edifici ivi gi\u00e0 esistenti. Il De Rossi tenne conto del progetto di sistemazione della piazza antistante la Chiesa di Santa Maria della Pace, redatto da Pietro da Cortona, allineando la facciata e contribuendo a una spettacolare scenografia barocca. Durante la costruzione, l'immobile venne ceduto a monsignor Donato Gambirasi da Bergamo, che lo fece completare apponendo il proprio stemma di famiglia (gambero con croce tra le chele e motto \"Crux tua exhaltatio mea\") sul portone ed il nome \"Gambirasia\" sull'altana settecentesca. Oggi il palazzo \u00e8 propriet\u00e0 degli Istituti Teutonici di Santa Maria dell'Anima.\nQui abitarono l'architetto Giovanni Azzurri, zio del pi\u00f9 noto Francesco Azzurri, e Domenico Gnoli, bibliotecario, poeta, scrittore a cui si debbono, fra l'altro, libri di tradizioni romane.\nDescrizione.\nIl palazzo occupa l'area compresa tra Vicolo degli Osti, ove si possono notare alcuni portoni quattrocenteschi dei preesistenti edifici, Via Arco della Pace e Via della Pace, ove prospetta la facciata principale. Questa presenta al piano terreno porte di botteghe, quindi le piccole finestre del mezzanino. Al centro il portale rettangolare incorniciato con architrave, mensole laterali e lo stemma Gambirasi al centro. Il portone \u00e8 in legno sovrastato da una rosta in ferro battuto. Seguono le nove finestre del piano nobile pi\u00f9 una portafinestra con balcone angolare, con i timpani decorati di mascheroni maschili e femminili alternati; al secondo piano le dieci finestre sulla cornice marcapiano sono decorate con volute e cartiglio; al terzo, le finestrelle hanno una cornice modanata. La facciata termina con un cornicione.\nCinema.\nGli esterni del palazzo che per l'occasione divenne \"Palazzo Roviano\", divenne lo sfondo di numerose scene del film Fantasmi a Roma di Antonio Pietrangeli a cui parteciparono tra i principali attori: Eduardo De Filippo, Marcello Mastroianni, Vittorio Gassman, Tino Buazzelli e Sandra Milo."}
{"id": "3709457", "revid": "1868855", "url": "https://it.wikipedia.org/wiki?curid=3709457", "title": "Fort Myer", "text": "Fort Myer \u00e8 una base militare dell'esercito degli Stati Uniti; \u00e8 situata vicino al cimitero nazionale di Arlington, nella contea di Arlington, in Virginia, dall'altra parte del fiume Potomac rispetto a Washington, D.C.\nLe origini del forte risalgono alla guerra civile americana; inizialmente noto come Fort Whipple, Fort Myer assunse la sua attuale designazione nel 1881, in onore del \"Brigadier General\" Albert J. Myer che nel 1869 vi aveva istituito la \"Signal School of Instruction for Army and Navy Officers\" (la scuola per gli ufficiali del genio militare dell'esercito e della marina).\nDa allora divenne una base della cavalleria dell'U.S. Army e il punto di riferimento principale degli U.S. Signal Corps, il genio dell'esercito. Nel 1908, quando gli U.S. Signal Corps furono uno dei primi enti pubblici statunitensi a manifestare interesse per la nascente aviazione, Fort Myer fu teatro di alcune importanti dimostrazioni di volo compiute da Orville Wright a bordo del suo Wright Model A. Il 17 settembre 1908 un incidente di questo velivolo caus\u00f2 la morte del tenente Thomas Selfridge, che fu la prima vittima della storia di un incidente in aeroplano.\nFort Myer rimase un importante centro di ricerca e sperimentazione legato alle tecnologie belliche anche dopo la prima guerra mondiale.\nAncora attiva all'inizio del XXI secolo, la base ospita alloggi, uffici e servizi per pi\u00f9 di mille militari appartenenti a diverse delle forze armate statunitensi. Fa parte della base congiunta insieme alla base Hederson Hall e Fort McNair, sotto il nome di Joint Base Myer-Henderson Hall."}
{"id": "3709459", "revid": "767487", "url": "https://it.wikipedia.org/wiki?curid=3709459", "title": "Association Sportive Tefana Football", "text": "L'Association Sportive Tefana Football \u00e8 una societ\u00e0 calcistica della Polinesia francese con sede nella citt\u00e0 di Faa'a.\nStoria.\nIl club ha conquistato per 3 volte il campionato nazionale (\"Tahiti Division F\u00e9d\u00e9rale\"), 2 volte la coppa nazionale (\"Coupe de Tahiti\") e una volta la supercoppa nazionale (\"Tahiti Coupe des Champions\"). Nel suo palmar\u00e8s figurano anche 3 coppe della Polinesia francese e una coppa dei Territori francesi d'oltremare (\"Coupe TOM\").\nHa partecipato nel 2006 alla Coppa dei Club Campioni d'oltremare, classificandosi al 4\u00ba posto, e per due volte alla OFC Champions League (edizioni 2010-2011 e 2011-2012).\nLa squadra vanta anche 4 partecipazioni alla Coppa di Francia."}
{"id": "3709461", "revid": "307923", "url": "https://it.wikipedia.org/wiki?curid=3709461", "title": "Daniel Bennett", "text": ""}
{"id": "3709464", "revid": "287204", "url": "https://it.wikipedia.org/wiki?curid=3709464", "title": "AS Tefana", "text": ""}
{"id": "3709474", "revid": "1305772", "url": "https://it.wikipedia.org/wiki?curid=3709474", "title": "High Times, Hard Times", "text": "High Times, Hard Times \u00e8 un brano musicale di Alan Menken, tratto dal film \"Gli strilloni\" del 1992.\nVinse nel medesimo anno il \"Razzie Awards alla peggior canzone originale\""}
{"id": "3709479", "revid": "110157", "url": "https://it.wikipedia.org/wiki?curid=3709479", "title": "Mus\u00e9e des Beaux-Arts et d'Arch\u00e9ologie (Besan\u00e7on)", "text": "Il mus\u00e9e des Beaux-Arts et d'Arch\u00e9ologie di Besan\u00e7on \u00e8 il pi\u00f9 antico museo in Francia, \u00e8 stato creato nel 1694 grazie alla eredit\u00e0 alla Boisot abate."}
{"id": "3709482", "revid": "123847903", "url": "https://it.wikipedia.org/wiki?curid=3709482", "title": "Discografia degli 883", "text": "La discografia degli 883, gruppo musicale italiano, \u00e8 composta da sei album in studio e sei raccolte ufficiali, pubblicati tra il 1992 e il 2013, anche se il gruppo \u00e8 stato ufficialmente attivo dal 1989 al 2003."}
{"id": "3709483", "revid": "599013", "url": "https://it.wikipedia.org/wiki?curid=3709483", "title": "Daniel Mark Bennett", "text": "\u00c8 il primatista di presenze (142) della nazionale singaporiana."}
{"id": "3709488", "revid": "205250", "url": "https://it.wikipedia.org/wiki?curid=3709488", "title": "Pietro Trespidi", "text": "Biografia.\nGli inizi.\nTerminati gli studi presso un istituto industriale si trasferisce a Milano, dove viene assunto nell'officina di Giuseppe Gilera. Nei primi anni venti ritorna a Stradella per impiantare una propria officina, nella quale ripara veicoli e, nel tempo libero, progetta e costruisce una motocicletta sottocanna con motore a due tempi di 250 cm3. Terminata nel 1924, la moto viene testata e favorevolmente recensita dalla rivista specializzata Motociclismo, in un articolo dell'aprile 1925.\nL'articolo che decanta le qualit\u00e0 tecniche della moto di Trespidi solleva particolare attenzione tra gli abitanti della piccola cittadina di Stradella che, date le modeste condizioni economiche del loro ingegnoso concittadino, decidono di dare vita a una sottoscrizione popolare per azioni da 100 Lire l'una, allo scopo di impiantare una piccola attivit\u00e0 produttiva.\nLa Moto Trespidi.\nGrazie ai fondi raccolti, il 10 febbraio 1926 viene fondata la Societ\u00e0 Anonima Moto Trespidi che \"Motociclismo\" descrive come una piccola \"fabbrica attrezzata con criteri moderni, in grado di produrre almeno sei motociclette al mese\".\nDopo aver costruito un centinaio di esemplari della \"250\", allestiti nelle due versioni \"Turismo\" e \"Sport\", l'incapacit\u00e0 di soddisfare le richieste costringe, nel 1927, ad una rifondazione societaria con nuovi capitali che consentono una maggiore produzione.\nNel 1929 viene aggiunta in listino una motoleggera di 175\u00a0cm3 ma, In seguito alla grande depressione del 1929, l'azienda vide il drastico calo degli ordinativi e cerc\u00f2 di resistere a tutto il 1933, per dover chiudere i battenti nei primi mesi del 1934.\nLa Motobici Alpino.\nTrespidi torn\u00f2 alla sua officina meccanica, senza tuttavia abbandonare l'ideazione motoristica, nella speranza di poter avviare una nuova attivit\u00e0 produttiva.\nNel 1944 progetta e realizza un prototipo di micromotore ausiliario da applicare alle biciclette che battezza \"Alpino\" e il 24 febbraio 1945, con alcuni amici, fonda la societ\u00e0 Motobici, avviandone la produzione. La \"Alpino\" diviene presto un marchio di fama internazionale con vendite in crescita esponenziale, anno dopo anno.\nLa Siemes-Ardito.\nNel 1951, a causa di alcuni dissapori con i soci, Trespidi abbandona la Motobici e fonda, sempre a Stradella, la SIMES (acronimo di Societ\u00e0 Industriale MEccanica Stradella) che diverr\u00e0 pi\u00f9 nota con il marchio \"Ardito\", denominazione del primo motore ausiliario prodotto, seguito da motoleggere e da uno scooter.\nL'inizio \u00e8 promettente, ma l'attenzione dei consumatori italiani \u00e8 ormai rivolta verso l'automobile e il generale calo di vendite nel mercato motociclistico aumenta gli effetti della concorrenza. La situazione mette subito l'azienda in grave difficolt\u00e0 e la costringe a chiudere nel 1954.\nGli ultimi anni.\nL'attivit\u00e0 motoristica di Trespidi, per\u00f2, non si ferma ed egli continua fornendo consulenze e progetti per i motori di note case motociclistiche come Parilla e Guazzoni. La sua ultima realizzazione \u00e8 il motore per go-kart da competizione commissionatogli dalla BM Karting, con il quale il pilota svedese Thomas Nillson si aggiudica il titolo iridato nel 1968."}
{"id": "3709493", "revid": "729019", "url": "https://it.wikipedia.org/wiki?curid=3709493", "title": "Serie B 1982-1983 (pallamano maschile)", "text": "La Serie B 1982-1983 \u00e8 stata la seconda divisione del campionato italiano di pallamano maschile per la stagione sportiva 1982-1983."}
{"id": "3709494", "revid": "121833870", "url": "https://it.wikipedia.org/wiki?curid=3709494", "title": "Sulamita", "text": "Origine e diffusione.\nDeriva dall'ebraico \u05e9\u05c1\u05d5\u05bc\u05dc\u05b7\u05de\u05b4\u05bc\u05d9\u05ea (\"Shulammite\"), di tradizione biblica, essendo il nome (o l'epiteto) della protagonista femminile del Cantico dei Cantici (\"Cantico\" 7, 1) dell'Antico Testamento. L'etimologia \u00e8 dibattuta, e sono state formulate diverse ipotesi:\nOnomastico.\n\u00c8 un nome adespota, non essendo portato da alcuna santa; l'onomastico ricade pertanto il 1\u00ba novembre, giorno di Ognissanti."}
{"id": "3709496", "revid": "928766", "url": "https://it.wikipedia.org/wiki?curid=3709496", "title": "Gran Premio di superbike di Portim\u00e3o 2011", "text": "Il Gran Premio di superbike di Portim\u00e3o 2011 \u00e8 la tredicesima e ultima prova del mondiale superbike 2011, nello stesso fine settimana si corre il dodicesimo gran premio stagionale del mondiale supersport 2011 e il decimo della Superstock 1000 FIM Cup. Ha registrato nelle due gare di Superbike rispettivamente le vittorie di Carlos Checa e Marco Melandri, di Chaz Davies in Supersport e di Danilo Petrucci in Superstock 1000.\nL'ultimo titolo non ancora assegnato, quello costruttori della Supersport, viene vinto dalla Yamaha.\nSuperstock.\nLa pole position \u00e8 stata fatta segnare da Danilo Petrucci in 1:45.282; lo stesso pilota ha effettuato il giro pi\u00f9 veloce in gara, in 1:45.066."}
{"id": "3709507", "revid": "287204", "url": "https://it.wikipedia.org/wiki?curid=3709507", "title": "Campionato europeo di enduro", "text": "Il Campionato europeo di enduro (in inglese European Enduro Championship), \u00e8 un campionato motociclistico continentale di enduro organizzato prima dalla Federazione Internazionale di Motociclismo e poi dalla Unione Europea del Motociclismo.\nStoria.\nI primi tentativi di organizzare un campionato europeo di enduro risalgono al 1964 quando, grazie anche alle forti spinte della Federazione Motociclistica Italiana, viene per la prima volta organizzato un Trofeo europeo di regolarit\u00e0. Nel primo anno, il calendario della manifestazione prevedeva tre prove: la Valli Bergamasche, in Italia, e le gare di Strakonice e Zakopane (in Cecoslovacchia e Polonia rispettivamente).\nIl trofeo si disputa per quattro stagioni, fino al 1967, per venire poi definitivamente sostituito dal Campionato europeo di regolarit\u00e0 organizzato direttamente dalla FIM. Il nuovo campionato \u00e8 stato per oltre 20 anni il massimo campionato internazionale di Regolarit\u00e0.\nA partire dal 1990 il campionato \u00e8 stato rimpiazzato dal Campionato mondiale di enduro, ma \u00e8 rinato nel 1992 per volere della UEM.\nAlbo d'oro.\nA seguire, l'albo d'oro della manifestazione, dal 1968 ad oggi. Le caselle evidenziate in giallo indicano i vincitori \"assoluti\".\nA partire dal 2005, i nomi delle categorie seguoni quelli utilizzati nel campionato mondiale di enduro. In particolare, le classi EI, EII e EIII si riferiscono, rispettivamente a: 125 2t / 250 4t, 250 2t / 450 4t, 500 2t / 650 4t. Per il campionato Junior, le categorie E2 ed E3 competono nella stessa classifica. I campionati femminile e Veteran non hanno nessun tipo di divisione in classi.\nCampionato UEM (dal 1992).\nNel 2010 il campione assoluto \u00e8 stato il portoghese Gon\u00e7alo Reis su KTM, giunto al terzo posto finale della categoria E1 senior.\nCostruttori.\nCaso piuttosto raro, dal 1999 la UEM ha assegnato anche un titolo europeo ai costruttori, dividendo la classifica in base ai motori a 2 o 4 tempi.\nNegli anni successivi si \u00e8 invece optato per l'assegnazione del premio a una sola squadra, i cui piloti corrano tutti con motociclette dello stesso costruttore.\nAltri trofei.\nNegli anni pi\u00f9 recenti, l'Unione Europea del Motociclismo ha istituito dei tornei propedeutici dedicati ai piloti pi\u00f9 giovani e alle moto di pi\u00f9 piccola cilindrata. Si tratta generalmente di gare di contorno ai trofei principali e che non hanno la dignit\u00e0 di \"campionato europeo\". La classe 125 4 tempi \u00e8 organizzata in un calendario di alcune gare, mentre la classe 50cc si disputa in prova unica.\nDurante il periodo invernale viene inoltre disputato, sempre in prova unica, un trofeo \"indoor\".\nNelle tabelle a fianco, il corsivo indica i trofei che non avevano lo \"status\" di campionato continentale."}
{"id": "3709519", "revid": "1573940", "url": "https://it.wikipedia.org/wiki?curid=3709519", "title": "Phyllodon henkeli", "text": "Phyllodon henkeli [\"nomen dubium\"] \u00e8 un dinosauro erbivoro, probabilmente appartenente agli ornitopodi. Visse nel Giurassico superiore (Kimmeridgiano, circa 155 milioni di anni fa) e i suoi resti fossili sono stati ritrovati in Portogallo.\nDescrizione.\nNon \u00e8 possibile una ricostruzione dettagliata di \"Phyllodon\" (il cui nome deriva dal greco e significa \"dente a foglia\") a causa dell'estrema scarsit\u00e0 di fossili; come tutti gli ipsilofodonti, per\u00f2, questo animale doveva essere uno snello bipede dalle lunghe zampe posteriori, e si suppone che un adulto potesse superare di poco il metro di lunghezza. La sua somiglianza con i nordamericani Nanosaurus e Drinker \u00e8 un altro tassello che collega le faune a dinosauri portoghesi con quelle contemporanee nordamericane (Mateus, 2006).\nTassonomia.\nQuesto dinosauro \u00e8 conosciuto solo per alcuni denti fossili e, probabilmente, per alcune mandibole parziali. I primi fossili descritti furono due denti, uno inferiore e uno superiore, ritrovati in una miniera di lignite presso la citt\u00e0 di Leiria (Thulborn, 1973). Nello studio \"Phyllodon\" venne considerato un rappresentante degli ipsilofodontidi, e venne presentata una ricostruzione ipotetica della disposizione dei denti. In uno studio successivo riguardante gli ipsilofodonti nordamericani, Peter Galton not\u00f2 come i denti di \"Phyllodon\" fossero simili a quelli di un altro piccolo erbivoro poco conosciuto, proveniente dagli Stati Uniti, Nanosaurus. Secondo Galton, Phylodon era un ipsilofodonte, a causa dell'asimmetria in vista frontale e posteriore del dente inferiore (Galton, 1983). Attualmente la famiglia degli ipsilofodontidi non \u00e8 pi\u00f9 considerata un gruppo tassonomico valido, ma un insieme eterogeneo di piccoli ornitopodi via via pi\u00f9 derivati (evoluti).\nData la scarsit\u00e0 del materiale fossile, \"Phyllodon\" \u00e8 stato spesso considerato un ornitopode basale di dubbia identit\u00e0 e dalle affinit\u00e0 incerte. Tuttavia, altro materiale che potrebbe appartenere a questo genere \u00e8 stato scoperto nella localit\u00e0 originaria: si tratta di pi\u00f9 di 120 denti (provenienti da tutte le parti delle fauci) e quattro mandibole parziali, prive per\u00f2 di denti. Oliver Rauhut, che descrisse il materiale, identific\u00f2 le mandibole come appartenenti a \"Phyllodon\" poich\u00e9 non vi erano altri dinosauri simili nella stessa localit\u00e0. I denti erano molto piccoli (fino a 3 millimetri di diametro), e probabilmente appartenenti ad esemplari giovani. Secondo lo studio (Rauhut, 2001) i denti avevano caratteri diagnostici che permetterebbero di considerare valido il genere \"Phyllodon\": i denti della mascella, ad esempio, erano molto alti. Dopo aver eseguito una comparazione con altri \"ipsilofodonti\", Rauhut concluse che l'animale pi\u00f9 simile a \"Phyllodon\" potrebbe essere stato Drinker, del Giurassico superiore della formazione Morrison (Stati Uniti). Anche Galton, in una pubblicazione del 2006, consider\u00f2 i due generi strettamente correlati, assieme a Nanosaurus."}
{"id": "3709520", "revid": "22356", "url": "https://it.wikipedia.org/wiki?curid=3709520", "title": "Phyllodon", "text": ""}
{"id": "3709521", "revid": "125477728", "url": "https://it.wikipedia.org/wiki?curid=3709521", "title": "Mako Mermaids - Vita da tritone", "text": "Mako Mermaids - Vita da tritone (\"Mako: Island of Secrets\") \u00e8 una serie televisiva australiana, prodotta da Jonathan M. Shiff Productions e trasmessa in Australia su Network Ten e Eleven dal 2013. La serie \u00e8 lo spin-off di \"H2O\", ambientato dopo la sua fine, ed \u00e8 internazionalmente conosciuta con il nome di \"Mako Mermaids\".\nLa sigla della serie \u00e8 \"I Just Wanna Be\", cantata da Chantelle Defina e Jack Dacy, scritta da quest'ultimo con Pete Dacy, Matt Beckley e David Cameron, e prodotta da Mushroom Music &amp; Control.\nIn italiano la serie \u00e8 trasmessa dal 15 giugno 2015 su Disney Channel e gratuitamente su Rai 4 dal 13 agosto del medesimo anno e successivamente su Rai Gulp, oltre a essere disponibile su Netflix dal 22 ottobre 2015.\nTrama.\nPrima stagione.\nSirena, Nixie e Lyla sono tre sirene appartenenti a una comunit\u00e0 stabilitasi nelle acque dell'Isola Mako, il cui compito \u00e8 proteggere la pozza della luna e impedire che degli estranei entrino in contatto con la magia del luogo. In una notte di Luna piena, per\u00f2, trascurano il loro dovere e il sedicenne Zac, in campeggio insieme all'amico Cam, cade nell'acqua magica: la mattina successiva, il giovane si sveglia scoprendo che, entrando in contatto con i liquidi, si trasforma in un tritone, e che ha acquisito varie abilit\u00e0 soprannaturali. L'incidente costringe la comunit\u00e0 delle sirene ad andarsene da Mako, bandendo Sirena, Nixie e Lyla per la loro negligenza. Convinte di poter essere reintegrate nella comunit\u00e0, le ragazze, grazie all'anello lunare della sorella di Sirena, ottengono le gambe e si trasferiscono sulla terraferma al fine di cogliere Zac di sorpresa e rubargli i poteri. Presto, per\u00f2, si rendono conto che non solo il giovane utilizza le sue nuove capacit\u00e0 per fare del bene, ma anche che a Mako \u00e8 nascosto un pericoloso tridente appartenuto a una potente comunit\u00e0 di tritoni che vivevano nelle acque dell'isola prima delle sirene. Mentre cercano di impedire a Zac di impadronirsene e, contemporaneamente, di diventare sue amiche per convincerlo a rinunciare ai poteri, il giovane scopre la loro identit\u00e0 e, sentendosi tradito, ingaggia una lotta contro le ragazze per il possesso del tridente. Rendendosi poi conto dell'effettiva pericolosit\u00e0 del manufatto per le sirene, Zac decide di rinunciarvi, ma Cam, invidioso delle sue capacit\u00e0, glielo ruba, portandolo a Mako e rischiando di distruggere l'isola. Sirena, Lyla, Nixie e Zac uniscono i loro poteri, distruggendo il tridente e salvando l'isola.\nSeconda stagione.\nOndina e Mimmi scappano dall'Isola Mako e si uniscono a Sirena per cercare di ritrasformare Zac in un umano e restituire alle sirene la pozza della luna, senza rendersi conto che la connessione tra il tritone e l'Isola potrebbe non essere del tutto accidentale. Durante la Luna piena, le due ragazze cercano di privare Zac dei suoi poteri, ma Evie giunge in suo soccorso e, cadendo nell'acqua della pozza, finisce per trasformarsi anch'ella in una sirena. Nel frattempo, in citt\u00e0 arriva un altro tritone, Erik, che inizia una relazione con Ondina, mentre Zac rinviene sull'isola un'antica grotta costruita dai tritoni, che potrebbe per\u00f2 rivelarsi fatale per le sirene.\nTerza stagione.\nWeilan, una sirena cinese, fugge a Mako in cerca di rifugio da un drago acquatico che priva le sirene delle code e che ha sterminato tutto il suo gruppo. La creatura, tuttavia, la segue e inizia a minacciare Ondina, Mimmi e le loro compagne. Le tre ragazze, aiutate da Zac, devono trovare un modo per distruggerlo e proteggere ci\u00f2 che amano.\nEpisodi.\nI primi tredici episodi di \"Mako Mermaids - Vita da tritone\" divennero disponibili in esclusiva su Netflix, in partenariato con Jonathan M. Shiff Productions, dal 26 luglio 2013, mentre i successivi tredici dal 15 settembre. I primi tredici episodi della seconda stagione furono resi disponibili dal 13 febbraio 2015, mentre quelli successivi dal 29 maggio. La terza stagione \u00e8 diventata disponibile dal 27 maggio 2016. Il titolo adottato dal sito \u00e8 quello internazionale, \"Mako Mermaids\", con il sottotitolo \"An H2O Adventure\".\nIl debutto televisivo della serie venne programmato su Network Ten per il 26 luglio 2013. Dall'episodio 16, datato 8 novembre, la serie venne spostata sul canale Eleven.\nIn italiano la prima stagione \u00e8 andata in onda in prima visione dal 15 giugno al 20 luglio 2015 su Disney Channel (Italia) e gratuitamente su Rai 4 dal 13 agosto del medesimo anno. La seconda stagione \u00e8 stata pubblicata su Netflix il 22 ottobre 2015, per poi andare in onda su Disney Channel dal 22 febbraio al 28 marzo 2016 con titoli differenti, e in chiaro dal 18 ottobre 2017 su Rai Gulp. La terza stagione \u00e8 stata resa disponibile su Netflix il 27 maggio 2016 in lingua inglese, mentre doppiata \u00e8 andata in onda dal 4 luglio 2016 su Disney Channel, e il 2 maggio 2017 \u00e8 stata aggiunta su Netflix Italia. In chiaro \u00e8 andata in onda dal 12 maggio 2018 su Rai Gulp.\nProduzione.\nJonathan Shiff espresse l'intenzione di realizzare uno spin-off di \"H2O\" gi\u00e0 nel 2008, sotto forma di film televisivo, mantenendo come protagoniste Claire Holt, Phoebe Tonkin e Cariba Heine. Il film avrebbe sostituito la quarta stagione, impossibile da produrre poich\u00e9 le attrici erano ormai troppo cresciute, ma il progetto fu accantonato.\nA luglio 2011, venne annunciata la produzione di una nuova serie con protagoniste diverse, le cui riprese, fissate per aprile 2012, vennero poi posticipate all'inizio di maggio, ai Village Roadshow Studios e attorno a Gold Coast, e si conclusero il 12 ottobre 2012. A marzo 2013 venne diffuso il trailer della prima stagione, ma gi\u00e0 da febbraio era stata confermata una seconda stagione. Le riprese della nuova stagione iniziarono a dicembre 2013, e intanto la serie venne rinnovata per una terza stagione, della durata di 16 episodi, prevista per il 2016. \nUn film era stato pianificato per essere prodotto dopo la fine della serie. Tuttavia, il piano \u00e8 stato sospeso a tempo indeterminato.\nNel corso della produzione della prima stagione, la serie cambi\u00f2 pi\u00f9 volte titolo: \"Mako: Island of Secrets\" (luglio 2011-maggio 2012), \"Mako Mermaids\" (maggio-agosto 2012) e \"Secret of Mako Island\" (agosto 2012-marzo 2013). Per la trasmissione australiana fu infine adottato il primo titolo, mentre per il mercato internazionale venne preferito il secondo.\nCasting.\nIl cast principale venne annunciato l'8 maggio 2012: l'esordiente Amy Ruffle (nel ruolo di Sirena), Lucy Fry (Lyla), Ivy Latimer (Nixie) e Chai Romruen per il personaggio di Zac. Successivamente, entrarono a far parte del cast Dominic Deutscher nel ruolo di Cam, Gemma Forsyth nei panni di Evie e Kerith Atkinson a dare il volto alla sirena Rita.\nA gennaio 2014 venne annunciato il cast della seconda stagione: Amy Ruffle, Chai Romruen e Gemma Forsyth sarebbero tornati a interpretare i loro personaggi, al contrario di Lucy Fry e Ivy Latimer; a loro si sarebbero aggiunti, nel cast principale, Isabel Durant e Allie Bertram a dare volto, rispettivamente, alle sirene Ondina e Mimmi, e Alex Cubis nei panni del tritone Erik.\nEdizioni in DVD.\nIl 7 novembre 2013 viene pubblicato un cofanetto contenente i primi 13 episodi della prima stagione, disponibile sul mercato australiano.\nIl 13 marzo 2014, sul mercato statunitense e canadese sono usciti due cofanetti: il primo, intitolato \"Island of Secrets\", contiene i primi 13 episodi, mentre il secondo, intitolato \"Moon Pool Magic\", gli ultimi 13 della prima stagione."}
{"id": "3709522", "revid": "1748167", "url": "https://it.wikipedia.org/wiki?curid=3709522", "title": "Approssimazione lineare", "text": "In analisi matematica, un'approssimazione lineare \u00e8 un tipo di approssimazione di una funzione a una retta o comunque a una funzione affine (la traslata di una funzione lineare). Questo procedimento \u00e8 anche detto linearizzazione o sviluppo al primo ordine della funzione. \nLe approssimazioni lineari sono usate correntemente in molte aree della matematica e della fisica, perch\u00e9 consentono, sotto ipotesi opportune, di semplificare problemi complessi (e talvolta non altrimenti risolubili per via analitica).\nDefinizione.\nFunzioni reali di variabile reale.\nSia formula_1 una funzione reale di variabile reale derivabile in formula_2. Possiamo allora scrivere il polinomio di Taylor della funzione centrato in formula_3, arrestato al primo ordine:\ndove la notazione o piccolo formula_5 indica che:\ncio\u00e8 che il resto trascurato durante l'approssimazione \u00e8 un infinitesimo di ordine superiore al primo. Possiamo scrivere l'approssimazione come:\nche \u00e8 l'equazione di una retta; essa viene chiamata retta tangente al grafico di formula_8 nel punto di ascissa formula_9. Questa \u00e8 la retta che approssima linearmente formula_8 attorno ad formula_9, ed \u00e8 definita solo per funzioni derivabili almeno una volta in tale punto; una funzione derivabile in un punto, infatti, pu\u00f2 essere \"vista a ingrandimenti sempre maggiori\" fino a essere indistinguibile, negli immediati paraggi del punto, da una retta: questa \u00e8 la retta tangente.\nFunzioni di variabile vettoriale.\nSia formula_12 una funzione reale a formula_13 variabili reali formula_14, differenziabile in formula_15 aperto. Lo sviluppo al primo ordine di formula_8 attorno ad formula_17 si pu\u00f2 scrivere:\ndove: \n\u00e8 il gradiente di formula_8 calcolato nel punto formula_21 e\nQuesto prodotto scalare definisce un iperpiano formula_13-dimensionale tangente al grafico (immerso nell'formula_24-spazio) della funzione nel punto formula_21; questo iperpiano (che nel caso formula_26 \u00e8 proprio la retta tangente) approssima linearmente la funzione attorno ad formula_21, e la funzione approssimante: \n\u00e8 una funzione affine, data la linearit\u00e0 del prodotto scalare.\nNel caso di funzioni vettoriali formula_29 di componenti:\ndifferenziabili una volta in formula_15 aperto, \u00e8 possibile approssimare linearmente la funzione componente per componente, ottenendo (per un formula_17):\nper ogni formula_34 da 1 a formula_35; usando la notazione vettoriale, si pu\u00f2 scrivere: \ndove:\n\u00e8 la matrice jacobiana della funzione formula_38 calcolata nel punto formula_21, la quale contiene tutti i gradienti delle formula_35 componenti di formula_8; naturalmente, se formula_42, si ritrova la formula della retta tangente.\nGeneralizzazione.\nUna funzione definita su uno spazio di Banach pu\u00f2 similmente essere approssimata tramite la funzione lineare:\ndove formula_44 \u00e8 la derivata di Fr\u00e9chet di formula_8 nel punto formula_9."}
{"id": "3709523", "revid": "116495627", "url": "https://it.wikipedia.org/wiki?curid=3709523", "title": "Teatro romano di Neapolis", "text": "Il teatro romano di Neapolis (detto anche teatro romano dell'Anticaglia) \u00e8 un sito archeologico che sorge nel cuore del centro storico di Napoli, presso il decumano superiore.\nIl sito \u00e8 precisamente ubicato nella zona compresa tra via Anticaglia a nord, via San Paolo a ovest e vico Giganti a est. Insiste nella parte sottostante il vico Cinquesanti, che lo scinde verticalmente.\nUna parte del teatro costituisce l'ultima tappa del percorso riguardante il sottosuolo di Napoli mentre altri frammenti sono liberamente visibili lungo i decumani.\nStoria.\nRisalente all'et\u00e0 romana, nel I secolo a.C., il teatro \u00e8 sorto al posto di un preesistente edificio greco del IV secolo a.C., anch'esso probabilmente destinato alla rappresentazione teatrale. A differenza dell\"'Odeion\", che sorgeva accanto ad esso, destinato a particolari manifestazioni musicali ed oggi praticamente quasi scomparso, il teatro era scoperto.\nIl teatro fu una delle glorie di Neapolis, secondo Ottaviano Augusto la \"custode della cultura ellenica\": come riferisce Svetonio, l'imperatore Claudio vi fece rappresentare commedie in onore dell'amato fratello Germanico e diede loro la vittoria.\nLeggendari i certami canori di Nerone: le fonti provengono da Tacito e dai suoi \"Annales\", ma in particolar modo dal \"De vita Caesarum\" di Svetonio: quest'ultimo racconta che Nerone debutt\u00f2 proprio a Napoli con una sua ode e nonostante scoppi\u00f2 un violento terremoto, che l'imperatore valut\u00f2 come gli apprezzamenti degli d\u00e8i, continu\u00f2 a cantare e costrinse la popolazione a rimanere.\nLe sue esibizioni furono molte e assai prolungate e riempivano ogni volta il teatro che sempre lo acclamava, la cui effettiva spontaneit\u00e0 \u00e8 stata quantomeno messa in dubbio: lo stesso Svetonio parla di \"bombi\", \"embrici\" e \"testi\", cio\u00e8 i vari modi di applaudire della \"claque\" dell'imperatore, ottenuta tra la giovane plebe in numero di cinquemila persone. Grandi lodi gli furono elargite dagli Alessandrini, che in citt\u00e0 erano assai numerosi e che da Nerone furono rinfoltiti per la loro generosit\u00e0 \"critica\".\nAnche il filosofo Seneca parla del teatro: nella lettera 76 delle sue \"Epistulae morales ad Lucilium\" dice che per andare alla scuola del filosofo Metronatte bisognava passare per la zona del teatro, definito da Seneca strapieno di gente al contrario della scuola, considerata dai pi\u00f9 frequentata da fannulloni.\nIl teatro fu ristrutturato durante l'et\u00e0 flavia (I secolo) e nel II secolo. La maggior parte delle vestigia risale proprio a questo periodo e a successivi restauri.\nPublio Papinio Stazio in et\u00e0 flavia esalta in una lettera alla moglie contenuta nelle sue \"Silvae\" i templi e una grande piazza porticata (forse l'area del Foro) e fa riferimento a due grandi teatri nella citt\u00e0, quello all'aperto e quello coperto, ubicati nella parte superiore del Foro, alle spalle dell'area sacra del tempio dei Dioscuri.\nLa caduta dell'Impero romano sancisce la caduta anche degli spettacoli teatrali in genere e la struttura viene abbandonata, complice anche un'alluvione tra il V e il VI secolo. Il periodo medievale aumenta l'oblio della struttura, adoperata come piccola necropoli (databile al VII secolo) o - cosa prevedibile - discarica e per finire, tra il XV e il XVII secolo \u00e8 stato sopraffatto dalla costruzione di vari edifici sorti sulla cavea nonch\u00e9 sventrato dal vico Cinquesanti, aperto tra il 1569 e il 1574 dai Padri Teatini.\nGli ambienti interni furono adoperati come stalle, cantine, depositi e botteghe fino a poco tempo fa. Prime scoperte avvennero nel 1859 per lo scavo di una fognatura, un primo scavo archeologico avvenne alla fine del XIX secolo nel giardino dello stabile su cui insiste il teatro, il primo piano di recupero risale al 1939 durante il Ventennio (importante perch\u00e9 prevedeva la demolizione di tutti gli stabili che insistevano sul teatro), ma solo dal 1997 il teatro \u00e8 stato in parte disvelato, con l'intervento da parte del Comune che tra il 2003 e il 2007 ha ordinato importanti lavori di recupero che hanno permesso l'affioramento della parte ovest della \"media cavea\" dal giardino interno.\nDescrizione.\nIl teatro presenta la tipica forma semicircolare del teatro greco, della quale oggi \u00e8 possibile visitare alcune importanti vestigia, mentre parte della cavea, che \u00e8 stata recuperata dopo anni di oblio, \u00e8 visitabile eccezionalmente.\nIl teatro presentava tre ingressi, due laterali (ovest-est) per gli attori ed uno nord per il pubblico. Durante l'epoca romana, avendo questi gi\u00e0 all'epoca capito che l'onda sismica venisse trasmessa diagonalmente, il teatro fu organizzato secondo la tecnica dell'opus mixtum, dove il \"reticolatum\" serviva a disperdere l'onda e il \"latericium\" invece a bloccarla.\nL'accesso alla parte normalmente visitabile del teatro \u00e8 possibile tramite una botola in un basso di vico Cinquesanti che conduce al lato est del teatro: il proprietario del terraneo aveva ricavato l'accesso agli ambienti sotterranei che aveva adoperato come cantina tramite una botola che era situata sotto il letto. Aveva inoltre escogitato un meccanismo che permetteva la scomparsa del letto, che scorreva lungo dei binari, in una nicchia del muro. La scoperta di frammenti murari in \"opus latericium\" port\u00f2 successivamente all'esproprio del basso e alla nuova destinazione d'uso.\nLa parte di vico Cinquesanti corrisponde al \"proskenion\" o \"proscaenium\" e al \"paredon\". Dopo essere usciti da questa zona in vicoletto Giganti, una traversina di vico Cinquesanti, si rientra in via Anticaglia dove si pu\u00f2 accedere all'intradosso della \"summa cavea\", cio\u00e8 l'anello superiore delle gradinate.\nLa cavea, che possedeva tra i 5000 e i 6000 posti circa, mostra in alcuni tratti ancora i marmi di rivestimento delle gradinate e alcuni \"vomitoria\" (gli accessi alle gradinate). \u00c8 importante notare che la parte disvelata se non per un piccolo tratto riguarda la sola \"media cavea\", i posti centrali. Soltanto un tratto della \"imma cavea\", i posti pi\u00f9 in basso, \u00e8 visibile e comprende anche uno dei \"vomitoria\" ancora oggi atto all'accesso al teatro. La \"summa cavea\", cio\u00e8 i posti pi\u00f9 in alto \u00e8 andata irrimediabilmente perduta perch\u00e9 fu eliminata sin dalla costruzione dei primi palazzi. Si conserva della \"summa cavea\" soltanto parte degli ambienti sottostanti.\nL'ingresso per la cavea \u00e8 da via San Paolo e vi si accede entrando in un'antica bottega sita nel cortile di un palazzo di origini quattrocentesche.\nA testimoniare tuttora la presenza del teatro all'esterno sono due massicce arcate, presenti in via Anticaglia, che in epoca romana erano delle sostruzioni, strutture di rinforzo dell'esterno del teatro e ora appaiono inglobate negli edifici esistenti."}
{"id": "3709525", "revid": "767487", "url": "https://it.wikipedia.org/wiki?curid=3709525", "title": "Pescicani - Contrabbando giallo", "text": "Pescicani - Contrabbando giallo (\"I Cover the Waterfront\") \u00e8 un film del 1933 diretto da James Cruze. La storia si basa su di un libro dallo stesso titolo il cui autore, Max Miller (1899-1967), era un giornalista che si era, nella sua carriera, occupato a San Diego di diversi casi simili.\n\"I Cover the Waterfront\" \u00e8 il titolo di una canzone che \u00e8 presente nel film solo in versione strumentale. La canzone, musica di Johnny Green e parole di Edward Heyman, \u00e8 diventata un pezzo standard del jazz.\nTrama.\nUn reporter indaga sulle attivit\u00e0 illecite che si svolgono nella zona del porto. Nel corso delle sue indagine, conosce e si innamora di Julie, la figlia dell'uomo che \u00e8 oggetto della sua inchiesta.\nProduzione.\nIl film fu prodotto dalla Edward Small Productions (con il nome Reliance Pictures Inc.) e Joseph M. Schenck Productions.\nDistribuzione.\nDistribuito dalla United Artists, il film usc\u00ec nelle sale cinematografiche USA il 19 maggio 1933."}
{"id": "3709531", "revid": "1904508", "url": "https://it.wikipedia.org/wiki?curid=3709531", "title": "Conte di Effingham", "text": "Il titolo di Conte di Effingham, contado posto nel Surrey, venne creato nel 1731 in onore di Francis Howard, I conte di Effingham (20 ottobre 1683-12 febbraio 1743).\nQuesto ramo degli Howard discendeva da William Howard, I barone Howard di Effingham, figlio pi\u00f9 anziano di Thomas Howard, II duca di Norfolk, e di Agnes Tylney, sua seconda moglie. William Howard serv\u00ec nell'Ammiragliato (Regno Unito) come Lord Ciambellano e come Lord del Sigillo Privato. Nel 1554 fu creato \"Barone Howard di Effingham\" per aver difeso Londra durante la Rivolta di Wyatt; il titolo pass\u00f2 quindi al figlio Charles Howard, I conte di Nottingham, titolo questo riconosciutogli nel 1596. Anche Charles Howard serv\u00ec nell'Ammiragliato dal 1585 al 1618 e fu a capo della flotta che combatt\u00e9 contro l'Invincibile Armata nel 1588.\nIl figlio di Charles, William Howard (1577-1615) fu chiamato a sedere presso la Camera dei Lord, nonostante il padre fosse ancora in vita, in virt\u00f9 di un'antica usanza che permetteva alle famiglie detentrici di pi\u00f9 titoli di donare a uno dei figli uno dei titoli \"minori\" cos\u00ec da permettergli di entrare alla Camera dei Lord. Tuttavia William Howard mor\u00ec prima del padre e solitamente non viene considerato quale terzo barone di Effingham e secondo conte.\nA Charles succedette il figlio minore Charles Howard, II conte di Nottingham (17 settembre 1579-3 ottobre 1642) che serv\u00ec come Lord Luogotenente per il Surrey. Charles Howard mor\u00ec senza figli ed il titolo and\u00f2 al suo fratellastro Charles Howard, III conte di Nottingham (25 dicembre 1610-26 aprile 1681), quando anch'egli mor\u00ec senza eredi il contado di Nottingham venne considerato estinto.\nInvece il titolo di barone di Effingham and\u00f2 al cugino Francis Howard, V barone Howard di Effingham che serv\u00ec come Governatore della Virginia dal 1683 al 1692.\nIl settimo barone, Francis Howard, venne creato I conte di Effingham l'8 dicembre 1731 e suo nipote Thomas Howard, III conte di Effingham (13 gennaio 1746-19 novembre 1791), serv\u00ec sotto William Pitt il Giovane come \"Master of Mint\" dal 1784 al 1789 e da quell'anno fino al 1791 fu Governatore della Giamaica. Thomas Howard mor\u00ec senza figli e cos\u00ec anche suo fratello Richard Howard, IV conte di Effingham (21 febbraio 1748-11 dicembre 1816), il contado venne quindi dichiarato estinto. Il titolo di barone and\u00f2 ad un suo terzo cugino, Kenneth Alexander Howard, XI barone Howard di Effingham, che era un generale dell'esercito e nel 1837 il titolo venne ripristinato e ne fu investito.\nDa quel momento in poi il titolo and\u00f2 di padre in figlio fino alla morte del suo bis-nipote, Henry Alexander Gordon Howard, IV conte di Effingham (15 agosto 1866-6 maggio 1927), che mor\u00ec scapolo e senza eredi lasciando cos\u00ec il titolo al suo primo cugino Gordon Frederick Henry Charles Howard, V conte di Effingham (18 maggio 1873-7 luglio 1946); suo figlio mor\u00ec senza eredi e cos\u00ec il titolo pass\u00f2 a suo nipote David Peter Mowbray Algernon Howard, VII conte di Effingham (n. 1939), attuale dentore del contado.\nConti di Effingham, Seconda Creazione (1837).\nL'erede \u00e8 il figlio maggiore dell'attuale conte Edward Mowbray Nicholas Howard, Signore Howard di Effingham (1971...)"}
{"id": "3709532", "revid": "21880", "url": "https://it.wikipedia.org/wiki?curid=3709532", "title": "Dioptrornis", "text": ""}
{"id": "3709537", "revid": "767487", "url": "https://it.wikipedia.org/wiki?curid=3709537", "title": "Razzi volanti", "text": "Razzi volanti (\"Keep 'Em Flying\") \u00e8 il quarto film interpretato da Bud Abbott e Lou Costello, meglio noti in italia come Gianni e Pinotto nel ruolo di protagonisti e terzo ed ultimo della \"trilogia militare\" assieme a \"Gianni e Pinotto reclute\" e \"Allegri naviganti\", anch'essi diretti da Arthur Lubin.\nTrama.\nBlakie, Heath e Jack entrano nell'aviazione. I primi due si innamorano di due sorelle gemelle uguali, rispettivamente Barbara e Gloria Phelps. credendo che si tratti della stessa persona: Heath le scambia infatti diverse volte. Infine i due si accorgono che sono due sorelle, dopo che Heath avendo visto Blakie con Barbara, crede che la sua fidanzata lo abbia tradito. Jack viene cacciato perch\u00e9 lascia solo un uomo in volo per dargli il coraggio di volare e cade a terra. Jack viene riammesso quando salva il suo rivale d'amore e istruttore che era rimasto impigliato col paracadute ad un aereo in volo."}
{"id": "3709538", "revid": "144796", "url": "https://it.wikipedia.org/wiki?curid=3709538", "title": "Alexandru Su\u021bu", "text": "Principe di Moldavia e poi di Valacchia, membro della famiglia fanariota dei Su\u021bu (Soutzos, Soutzo), avverso alla famiglia Ypsilanti, occup\u00f2 il trono di Moldavia (1801-02) e quello di Valacchia (1802-1806 e 1818-21). Fu avvelenato a opera di elementi rivoluzionari della Eteria degli Amici.\nSuo figlio fu il generale greco Skarlatos Soutzos, che fu anche pi\u00f9 volte ministro della guerra del regno di Grecia.\nBiografia.\nIl principe Alexandru Su\u021bu era figlio di Nicolae Su\u021bu, Gran Dragomanno della \"Sublime Porta\" nel 1768, decapitato per ordine del sultano il 29 agosto 1769, nipote di Constantin Dracul Su\u021bu \"il Gran Logoteta, anch'egli impiccato dai turchi nel 1757.\nCome altri fanarioti, entr\u00f2 al servizio dell'impero ottomano dove fu Dragomanno della flotta dal 1797 al 1799 e poi Gran Dragomanno dal 1799 al 1801. Proseguendo la sua carriera, succedette a Constantin Ypsil\u00e1ntis come Hospodar di Moldavia nel luglio del 1801 sino all'ottobre del 1802. \nDesignato come nuovo principe di Valacchia nell'agosto del 1806, dovette ritirarsi il 13 ottobre successivo per l'occupazione del paese da parte delle truppe russe che sostenevano invece Constantin Ypsil\u00e1ntis. Venne riportato sul trono di Valacchia il 16 novembre 1818, ma mor\u00ec a Bucarest il 18 gennaio 1821, con sintomi riconducibili ad avvelenamento; gli autori del gesto furono probabilmente membri sovversivi della societ\u00e0 segreta \"Filik\u00ed Eter\u00eda\" della quale forse Alexandru era affiliato ma che mal sopportavano la sua figura e temevano che potesse tradirli coi turchi. Venne sepolto nella chiesa di San Spiridione Nuovo di Bucarest. Il suo successore designato, Skarlatos Kallimachis, non riuscir\u00e0 ad occupare il trono a causa dell'insurrezione nazionale dei Rumeni guidata da Tudor Vladimirescu in quello stesso anno. Durante il breve periodo delle sue reggenze in favore dell'Impero ottomano, fece pressione per le dimissioni del patriarca Callinico V di Costantinopoli in favore di Gregorio V di Costantinopoli e si occup\u00f2 di migliorare le conoscenze della flotta turca nella navigazione nel Mare Egeo.\nAlexandre Su\u021bu aveva sposato nel 1795 Euphrosine Kallimachis, una figlia del principe Alexandru Kallimachis."}
{"id": "3709539", "revid": "1100311", "url": "https://it.wikipedia.org/wiki?curid=3709539", "title": "Freddy Mveng", "text": ""}
{"id": "3709541", "revid": "287204", "url": "https://it.wikipedia.org/wiki?curid=3709541", "title": "Ancien Regime", "text": ""}
{"id": "3709542", "revid": "729019", "url": "https://it.wikipedia.org/wiki?curid=3709542", "title": "Jean Carnahan", "text": "Biografia.\nLaureata alla George Washington University, nel 1954 Jean Carpenter spos\u00f2 Mel Carnahan, figlio di un deputato democratico. Qualche tempo dopo lo stesso Mel divenne attivo politicamente, fino ad essere eletto tesoriere di stato del Missouri nel 1980.\nNel 1993 Carnahan divenne governatore del Missouri e Jean intraprese varie attivit\u00e0 benefiche, collaborando anche con alcune associazioni umanitarie.\nNel 2000 Mel si candid\u00f2 al Senato, ma poche settimane prima delle elezioni per\u00ec in un incidente aereo insieme al figlio Randy e al consigliere Chris Sifford. La legge dello stato per\u00f2 impediva di rimuovere la candidatura dell'uomo sebbene fosse deceduto e c'era la seria probabilit\u00e0 che Carnahan vincesse; andando cos\u00ec le cose, il vicegovernatore Wilson (appena divenuto governatore a causa della morte di Carnahan) avrebbe dovuto dichiarare non valide le elezioni e quindi scegliere personalmente una persona per occupare il seggio. Wilson allora promise che se Carnahan avesse vinto, lui avrebbe dato il seggio senatoriale a Jean e alla fine la previsione si avver\u00f2.\nLa nomina provvisoria della donna scadde alla fine del 2002 e cos\u00ec vennero indette delle elezioni speciali per determinare la persona che avrebbe portato a compimento il mandato del defunto Carnahan. La vedova decise di candidarsi ma venne sconfitta dall'avversario repubblicano Jim Talent per un solo punto percentuale.\nDopo la fine del suo mandato, la Carnahan ha abbandonato la politica attiva e si \u00e8 dedicata alla scrittura.\nDal marito Mel, Jean Carnahan ha avuto quattro figli: Roger (detto Randy, morto insieme a suo padre nell'incidente aereo), Russ (eletto deputato al Congresso nel 2005), Robin (eletta segretario di stato del Missouri nel 2004) e Tom (fondatore del Wind Capital Group, una societ\u00e0 attiva nella costruzione di parchi eolici)."}
{"id": "3709543", "revid": "217830", "url": "https://it.wikipedia.org/wiki?curid=3709543", "title": "Gran Premio motociclistico d'Australia 2011", "text": "Il Gran Premio motociclistico d'Australia 2011 corso il 16 ottobre, \u00e8 stato il sedicesimo Gran Premio della stagione 2011. Le gare si sono disputate sul circuito di Phillip Island.\nIn MotoGP Casey Stoner su Honda, alla nona vittoria stagionale, ha ottenuto con due Gran Premi d'anticipo la certezza matematica del suo secondo titolo iridato dopo quello del 2007, non essendo pi\u00f9 raggiungibile dal primo degli inseguitori, Jorge Lorenzo della Yamaha, che non ha partecipato alla corsa a causa di un infortunio patito nel warm-up. Sul podio insieme a Stoner sono saliti Marco Simoncelli e Andrea Dovizioso, anch'essi su Honda. Per Simoncelli il secondo posto ottenuto \u00e8 quello che sar\u00e0 il suo miglior risultato in MotoGp, in quanto morir\u00e0 una settimana dopo a causa di un incidente durante il gran premio di Sepang. Non hanno preso parte alla corsa per infortunio anche Ben Spies, compagno di Lorenzo, e Damian Cudlin. La gara si \u00e8 svolta in condizioni prevalentemente asciutte, eccetto che per le ultime fasi caratterizzate dalla pioggia.\nIn Moto2 a vincere \u00e8 stato Alex De Angelis, che ha preceduto Stefan Bradl e Marc M\u00e1rquez; quest'ultimo ha dovuto prendere il via dalla 38\u00aa e ultima casella dello schieramento come sanzione dopo un incidente con Ratthapark Wilairot avvenuto nelle prove libere. Con questi risultati Bradl si \u00e8 portato al primo posto in classifica con 3 punti di vantaggio su M\u00e1rquez.\nNella classe 125 la vittoria \u00e8 andata a Sandro Cortese davanti a Luis Salom e a Johann Zarco, che ha cos\u00ec ridotto a 25 punti il divario in classifica da Nicol\u00e1s Terol, che ha chiuso in sesta piazza. Jonas Folger, terzo in griglia, non ha potuto prendere il via per un problema al motore. A seguito di uno scroscio di pioggia prima della partenza, la gara si \u00e8 svolta su asfalto all'inizio bagnato e poi progressivamente asciutto.\nMotoGP.\nH\u00e9ctor Barber\u00e1, infortunato, viene sostituito da Damian Cudlin.\nMoto2.\nJuli\u00e1n Sim\u00f3n, infortunato, viene sostituito da Iv\u00e1n Moreno. Sergio Gadea non partecipa a questo Gran Premio per infortunio. In questo Gran Premio corrono due wildcard: Kris McLaren su Suter e Blake Leigh-Smith su FTR.\nClasse 125.\nMarco Colandrea prende il posto di Francesco Mauriello al team dell'Aprilia WTR-Ten10 Racing. Simone Grotzkyj, infortunato, viene sostituito da Manuel Tatasciore. In questo Gran Premio corrono cinque wildcard: Tom Hatton e Avalon Biddle su Honda; Joshua Hook, Nicky Diles e Alexander Phillis su Aprilia.\nLa gara \u00e8 stata interrotta dopo 20 dei 23 giri previsti a causa dell'incidente di Niklas Ajo. Essendo stati completati i due terzi della distanza prevista, \u00e8 stata considerata valida la classifica del 20\u00ba giro."}
{"id": "3709544", "revid": "1904508", "url": "https://it.wikipedia.org/wiki?curid=3709544", "title": "Consorti dei sovrani di Modena e Reggio", "text": ""}
{"id": "3709547", "revid": "729019", "url": "https://it.wikipedia.org/wiki?curid=3709547", "title": "HMS Captain (1743)", "text": "La HMS \"Captain \u00e8 stata un vascello di terza classe da 70 cannoni della Royal Navy britannica, da non confondersi con navi omonime che, nei secoli precedenti e successivi, sono state in servizio nella stessa. Costruita nei cantieri di Woolwich, venne varata nel 1743. Nel 1760 venne ridotta al rango di 64 cannoni e nel 1777 venne rinominata HMS \"Buffalo e utilizzata come nave deposito. Venne dismessa nel 1783."}
{"id": "3709553", "revid": "684696", "url": "https://it.wikipedia.org/wiki?curid=3709553", "title": "HMS Captain (1869)", "text": "L'HMS \"Captain\" \u00e8 stata una nave da guerra della marina britannica, la Royal Navy, varata nel 1869, da non confondersi con navi omonime che, nei secoli precedenti, sono state in servizio nella stessa. Mentre per le navi costiere lo scarso rendimento dei motori a vapore dell'epoca non costituiva un ostacolo, per la Royal Navy esisteva anche la necessit\u00e0 di vascelli oceanici che si dovevano quindi per necessit\u00e0 affidare alla propulsione a vela. La nave venne costruita sotto le pressioni dell'opinione pubblica e contro il parere dell'Ammiragliato; varata ed accettata in servizio nonostante i difetti che comportavano una instabilit\u00e0 ed un basso bordo libero, affond\u00f2 durante una burrasca al largo di Cabo Fisterra.\nProgetto.\nLa nave fu progettata in modo che voleva essere innovativo, ma in realt\u00e0 fu affetta da vari difetti\nprogettuali che ne condizionarono l'efficienza operativa, come la disposizione delle due torri corazzate che intervallavano i tre alberi velici, sovrastate da una passerella, detta \"hurricane deck\", alla quale veniva attaccato il sartiame per evitare che venisse danneggiato dalle bordate come sarebbe avvenuto se fosse stato collegato al ponte inferiore. Rispetto al progetto la nave si trov\u00f2 ad avere un aumento di peso con conseguente diminuzione del bordo libero (l'altezza del ponte dall'acqua, che il progetto originario collocava a 2,4 m - 8 piedi - dalla linea di galleggiamento) a soli 1,98 m; di conseguenza avveniva l'inondazione del ponte di batteria in condizioni di mare meno che ottimali. Inoltre, il centro di gravit\u00e0 veniva ad essere estremamente elevato, con problemi di stabilit\u00e0; nonostante tutto, la nave super\u00f2 le prove in mare e venne immessa in servizio.\nServizio.\nCol\u00f2 a picco il 6 settembre 1870 durante una burrasca con mare forza 6 nonostante i tentativi di evitarne il capovolgimento al largo di Cabo Fisterra, con la morte di 480 uomini dell'equipaggio."}
{"id": "3709554", "revid": "1903211", "url": "https://it.wikipedia.org/wiki?curid=3709554", "title": "Episodi di Generator Rex", "text": "Questa \u00e8 una lista degli episodi del cartone animato statunitense \"Generator Rex\". \nNel 2012 \u00e8 stato trasmesso lo speciale corrispondente alla 3\u00aa e 4\u00aa puntata della terza stagione di Generator Rex. L'episodio in due parte \u00e8 un crossover tra due serie tv di Cartoon Network: \"Ben 10\" e \"Generator Rex\"."}
{"id": "3709560", "revid": "287204", "url": "https://it.wikipedia.org/wiki?curid=3709560", "title": "Il Presidente (romanzo)", "text": ""}
{"id": "3709563", "revid": "287204", "url": "https://it.wikipedia.org/wiki?curid=3709563", "title": "Il presidente (romanzo)", "text": ""}
{"id": "3709566", "revid": "76963", "url": "https://it.wikipedia.org/wiki?curid=3709566", "title": "Yuma Asami", "text": "Biografia.\nOltre ai tanti film pornografici, Yuma Asami ha partecipato a diversi pinku eiga. Nel 2006 in , nel 2008 in e nel 2010 in \"\u65b0\u91c8 \u56db\u7573\u534a\u8956\u306e\u4e0b\u5f35\u308a&lt;\u672a&gt;\" (\"Shinshaku: Yoj\u014dhan fusuma no shitabari\").\nHa anche partecipato ad alcuni dorama. Nel 2006 ha recitato in , insieme a Sora Aoi e Honoka, nel 2007 in e nel 2009 in insieme a Sora Aoi, Akiho Yoshizawa and Saori Hara. Nel gennaio del 2008 ha pubblicato il suo primo album j-pop.\nNel 2009 il film , in cui ha partecipato in coppia con Tina Yuzuki, ha vinto cinque premi agli AV Grand Prix: GrandPrix Highest Award, DVD Sales Award, Sell Shop Award, Best Package Design e Best Featured Actress Video."}
{"id": "3709570", "revid": "486946", "url": "https://it.wikipedia.org/wiki?curid=3709570", "title": "Eva Saalfeld", "text": ""}
{"id": "3709573", "revid": "1305772", "url": "https://it.wikipedia.org/wiki?curid=3709573", "title": "Diaspora (disambigua)", "text": ""}
{"id": "3709578", "revid": "599013", "url": "https://it.wikipedia.org/wiki?curid=3709578", "title": "Darwin Pe\u00f1a", "text": "Caratteristiche tecniche.\nGioca come centrocampista offensivo.\nCarriera.\nClub.\nFece il suo esordio nella massima serie boliviana nel corso della stagione 1995. Con il Bol\u00edvar di La Paz vinse il titolo nazionale sia nel 1996 che nel 1997. Una volta terminato il torneo del 1998, Pe\u00f1a fu inviato in prestito al Real Potos\u00ed, dove gioc\u00f2 18 partite nel corso del campionato 1999. Fece ritorno al Bol\u00edvar nel 2000, ma trov\u00f2 poco spazio, giacch\u00e9 fu schierato in 9 occasioni. Nel 2001 decise di accettare l'offerta del Real Potos\u00ed: la compagine bianco-viola gli garant\u00ec il posto da titolare, e Pe\u00f1a disput\u00f2 quasi 100 gare nell'arco di tre campionati. Nel 2004 gioc\u00f2 per la prima volta una stagione in una squadra della sua natia Santa Cruz, avendo firmato per l'Oriente Petrolero; nel corso dell'annata la sua media realizzativa diminu\u00ec: a fronte di 33 partite giocate, and\u00f2 a segno 3 volte. Nel 2005 ebbe una fugace esperienza al Blooming. Tornato al Real Potos\u00ed, nel 2007 visse una buona annata per numero di gol segnati, 12 in 24 incontri. Nel 2008 pass\u00f2 al San Jos\u00e9 di Oruro ove gioc\u00f2, peraltro, anche nella Coppa Libertadores di quell'anno. Il 2009 lo vide compiere il suo quarto trasferimento al Real Potos\u00ed, mentre nel campionato 2010 fu il The Strongest ad assicurarsi le sue prestazioni; nel 2011 fu acquistato dall'Aurora di Cochabamba.\nNazionale.\nCon la selezione Under-20 ha disputato il Campionato sudamericano 1997. Debutt\u00f2 in Nazionale maggiore il 3 novembre 1999, in occasione dell'incontro di Copa Paz del Chaco a Buenos Aires con il . Il 3 giugno 2001 esord\u00ec nelle qualificazioni al . Nel 2007 venne incluso nella lista per la Copa Am\u00e9rica. Esord\u00ec nel torneo il 26 giugno contro il , subentrando a Leonel Reyes al 60\u00ba minuto; gioc\u00f2 poi contro l' il 30 giugno. Nel 2008 prese parte alle qualificazioni al , venendo schierato contro l'."}
{"id": "3709583", "revid": "287204", "url": "https://it.wikipedia.org/wiki?curid=3709583", "title": "Darwin Pena", "text": ""}
{"id": "3709592", "revid": "183666", "url": "https://it.wikipedia.org/wiki?curid=3709592", "title": "Vescovo Myriel", "text": "Vescovo Charles-Fran\u00e7ois-Bienvenu Myriel, chiamato anche vescovo Myriel o Monseigneur Bienvenu, \u00e8 il personaggio del vescovo di Digne nel romanzo \"I miserabili\" (\"Les Mis\u00e9rables\") di Victor Hugo del 1862. Bienvenu era il nome del vero vescovo di Digne dell'epoca, a cui si ispira il personaggio.\nMyriel nel romanzo.\nMyriel diventa vescovo dopo un fortuito incontro con Napoleone, che rimane tanto colpito dall'umile prete di campagna da innalzarlo ad un'alta carica ecclesiastica. Per questo stesso comportamento, il neo-vescovo si guadagna il soprannome di Monseigneur Bienvenu (Monsignor Benvenuto). Alla descrizione del vescovo, Hugo dedica ampio spazio; ad esempio, descrive l'episodio in cui Myriel trasforma il palazzo dell'arcivescovado in un ospedale per i poveri e i bisognosi, ma dice anche che l'uomo tiene per s\u00e9 solo la decima parte dello stipendio, mentre il resto va in elemosine, e che \u00e8 sempre lui ad accompagnare i condannati al patibolo, spesso commuovendosi.\nUna notte l'ex galeotto Jean Valjean, da poco in libert\u00e0 vigilata, bussa alla porta di Myriel, chiedendo cibo e ospitalit\u00e0. Il buon vescovo lo nutre e gli lascia la camera da letto migliore. Valjean, incapace di dormire in un letto comodo dopo anni passati in prigione, si aggira per la casa e, trovata l'argenteria del vescovo, la prende e fugge via. La mattina seguente, dei poliziotti catturano Valjean e lo portano dal vescovo. Questi ordina loro di rilasciare l'uomo, dicendo di aver regalato lui stesso all'ex prigioniero l'argenteria e non solo: rimprovera Valjean di essersi dimenticato di prendersi anche i candelabri, molto pi\u00f9 preziosi. Quando i poliziotti se ne vanno, il vescovo dice al ladro di usare quel preziosissimo argento per redimersi e diventare un uomo onesto.\nNel romanzo, Myriel viene nominato solo altre due volte: la prima nel 1821, quando Valjean, di nuovo in fuga e sotto le mentite spoglie di Monsieur Madeleine, legge della morte del vescovo; la seconda quando a Valjean, in punto di morte, viene chiesto se desidera un prete, e l'uomo risponde, guardando il cielo, di averne gi\u00e0 uno.\nIl vescovo \u00e8 un personaggio presentato agiograficamente, \"di una benevolenza serena, superante gli uomini, come l'abbiamo indicato gi\u00e0, e, nell'occasione, estendentesi fino alle cose\" (parte prima, libro primo; XIII):\" Era l\u00e0 solo con se stesso, raccolto, tranquillo, adorante, confrontando la serenit\u00e0 del suo cuore con la serenit\u00e0 del cielo, commosso nelle tenebre dagli splendori visibili delle costellazioni e gli splendori invisibili di Dio, con il proprio animo aperto ai pensieri che cadono dall'Ignoto.[...] Egli pensava alla grandezza e alla presenza di Dio, all'eternit\u00e0 futura, strano mistero; all'eternit\u00e0 passata, mistero pi\u00f9 strano ancora; a tutti gli infiniti che si sprofondavano sotto i suoi occhi in tutti i sensi; e, senza cercare di comprendere l'incomprensibile, lo guardava. Egli non studiava Dio; egli se ne abbagliava\". Dopo il furto commesso ai suoi danni dall'ex forzato Jean Valjean, il vescovo perdona il responsabile e mostra, anche con il disinteresse per i beni terreni, la propria magnanimit\u00e0 ed il proprio autentico spirito cristiano: \"Jean Valjean, fratello, non appartenente pi\u00f9 al male, ma al bene; io compro la vostra anima; la sottraggo ai pensieri neri e allo spirito di perdizione e la dono a Dio\" (parte prima, libro secondo, cap. XII).\nMyriel del musical.\nIl vescovo Myriel \u00e8 presente anche nell'omonimo musical di Claude-Michel Sch\u00f6nberg.\nCanzoni nel musical.\nQuesta \u00e8 la canzone in cui il vescovo appare in scena, e ospita Valjean, offrendogli del cibo e un letto su cui riposare fino al mattino.\nQuesta \u00e8 la canzone in cui i poliziotti, arrestato Valjean, lo portano dal vescovo. Questi ordina loro di rilasciare l'uomo, dicendo di aver regalato lui stesso all'ex prigioniero l'argenteria e non solo: rimprovera Valjean di non aver preso anche i candelabri, molto pi\u00f9 preziosi. Quando i poliziotti se ne vanno, il vescovo dice al ladro di usare quel preziosissimo argento per redimersi e diventare un uomo onesto."}
{"id": "3709599", "revid": "599013", "url": "https://it.wikipedia.org/wiki?curid=3709599", "title": "Ra\u00fal Ramirez", "text": ""}
{"id": "3709605", "revid": "22356", "url": "https://it.wikipedia.org/wiki?curid=3709605", "title": "Brachytrachelopan", "text": ""}
{"id": "3709609", "revid": "1305772", "url": "https://it.wikipedia.org/wiki?curid=3709609", "title": "Dissolution", "text": ""}
{"id": "3709611", "revid": "599013", "url": "https://it.wikipedia.org/wiki?curid=3709611", "title": "Christiaan Scholtz", "text": "Biografia.\nProveniente dall'Universit\u00e0 di Stellenbosch, fu ingaggiato dal Western Province, durante la cui militanza fu invitato dai Barbarians quale giocatore senza presenze internazionali.\nPassato nel 1994 al Transvaal (oggi Golden Lions), vinse la Currie Cup del 1994 e fu chiamato in Nazionale sudafricana, per la quale esord\u00ec a Port Elizabeth contro l'; fece poi parte della squadra vincitrice alla con tre presenze, le sue uniche partite internazionali a parte quella d'esordio.\nFu anche professionista nei Lions, la \"franchise\" provinciale di Super Rugby del Transvaal.\nDopo il ritiro si \u00e8 dedicato con sua moglie al commercio di antichit\u00e0 e \"memorabilia\" con base a Johannesburg."}
{"id": "3709619", "revid": "640277", "url": "https://it.wikipedia.org/wiki?curid=3709619", "title": "Giochi panamericani del 2007", "text": ""}
{"id": "3709620", "revid": "287204", "url": "https://it.wikipedia.org/wiki?curid=3709620", "title": "Una pagina d\u2019amore (film 1923)", "text": ""}
{"id": "3709623", "revid": "33751", "url": "https://it.wikipedia.org/wiki?curid=3709623", "title": "Qualificazioni all'AFF Cup 2010", "text": "Le qualificazioni all'AFF Cup 2010 si tennero a Vientiane, in Laos, dal 22 al 26 ottobre 2010. I due posti ancora liberi per la fase finale del torneo furono contesi dalle cinque nazionali del Sud-est asiatico peggio piazzate nel ranking FIFA. Ciononostante, a causa della squalifica della Federazione calcistica del Brunei da parte della FIFA, la nazionale del Brunei non prese parte alla manifestazione. Il sorteggio delle qualificazioni ebbe luogo il 15 settembre 2010."}
{"id": "3709624", "revid": "834", "url": "https://it.wikipedia.org/wiki?curid=3709624", "title": "Pierre et Jean", "text": ""}
{"id": "3709625", "revid": "834", "url": "https://it.wikipedia.org/wiki?curid=3709625", "title": "Pietro e Giovanni", "text": ""}
{"id": "3709628", "revid": "287204", "url": "https://it.wikipedia.org/wiki?curid=3709628", "title": "Occhio per occhio (film)", "text": ""}
{"id": "3709629", "revid": "1186766", "url": "https://it.wikipedia.org/wiki?curid=3709629", "title": "Eisenbach", "text": ""}
{"id": "3709632", "revid": "287204", "url": "https://it.wikipedia.org/wiki?curid=3709632", "title": "Occhio per occhio (romanzo)", "text": ""}
{"id": "3709633", "revid": "122246", "url": "https://it.wikipedia.org/wiki?curid=3709633", "title": "CUS Siena", "text": "Il CUS Siena \u00e8 una societ\u00e0 polisportiva partecipata dagli studenti dell'universit\u00e0 senese. Nata nel 1946, \u00e8 affiliata al Centro Universitario Sportivo Italiano.\nAttualmente \u00e8 attiva con una propria squadra nei seguenti sport: atletica leggera, judo, calcio, basket, golf, hockey su prato, rugby, sci, tennis, pallavolo.\nImpianti.\nImpianti CUS Acquacalda\nVia Luciano Banchi, 3\n53100 Siena, Italia\nPallavolo.\nLa squadra femminile ha partecipato al campionato di Serie B2, mentre quella maschile \u00e8 stata ai vertici della pallavolo italiana negli anni settanta.\nRugby.\nLa squadra di rugby per la stagione 2012/13 gioca in Serie C Girone Elite Emilia-Romagna.\nScherma.\nLa scherma produce un buon vivaio ed \u00e8 stata anche allenata da Elisa Vanni.\nNella lista di bandiere della CUS \u00e8 da ricordare Margherita Zalaffi campionessa mondiale under 20, mondiale assoluta ed universitaria a squadre.\nBasket.\nLa prima squadra femminile di basket del CUS Siena nasce, nel 1979, dalla fusione con la societ\u00e0 Minerva, fondata dalle giocatrici della Virtus Siena, che, per motivi economici, l'anno precedente aveva ritirato la squadra, alla soglia degli spareggi per la promozione in serie A. La Minerva, autogestita, fu subito promossa alla serie C e l'anno successivo, dopo il passaggio al Cus, alla serie B. Essendo quell'anno istituita, per la prima volta, la serie A2,la squadra del Cus, vincendo anche le finali di Formia tra le migliori squadre qualificate del girone sud, conquist\u00f2 nello stesso anno la serie A2. La squadra che milit\u00f2 nella serie A2 era composta da: Roberta Bindi(play), Monica Cappelli(guardia), Susanna Fratiglioni(pivot), Lucia Forti(pivot), Sandra Giubbi Guardia), Anna Gragnoli(ala/guardia), Milena Manaschi(ala/pivot), Antonella Moretti(pivot), Monica Ricci(guardia), Stefania Paciotti(play), Raffaele Taglialatela (allenatore), Claudio Bonucci (viceallenatore). Anche a causa di numerosi infortuni, che misero in difficolt\u00e0 la squadra, l'anno successivo fu retrocessa per soli due punti. Con buoni risultati continu\u00f2 a militare nel campionato di serie B, con una sola retrocessione ed immediato ritorno in serie B, fino al 1989, quando la squadra fu rilevata dal Costone, societ\u00e0 storica del basket maschile senese che non aveva avuto per\u00f2, fino ad allora, una squadra femminile.\nNata nel 1996, la nuova squadra del CUS Basket Siena, partito dal campionato di Promozione, milita in serie C1 per tre anni. Dopo anni di alterne fortune nel 2012 non viene pi\u00f9 ricostituita la squadra maschile del CUS Basket.\nNel 2014 si riapre un nuovo capitolo per la squadra del CUS, che si iscrive al campionato di Prima Divisione maschile con una squadra formata da soli studenti universitari, centrando la Promozione di categoria al primo colpo.\nNella stagione seguente 2015-16, la squadra del CUS Basket deve affrontare molti infortuni, ma comunque sfiora i playoff di categoria arrivando 6\u00ba in Promozione.\nNella stagione 2016/2017 il Cus Basket arriva ai playoff uscendo per 1 - 2 contro i Jokers Legnaia Basket.\nLa stagione 2017/2018 vede l'arrivo in panchina dell'esperto allenatore Marco Collini."}
{"id": "3709634", "revid": "599013", "url": "https://it.wikipedia.org/wiki?curid=3709634", "title": "Olcay \u015eahan", "text": "Carriera.\nNazionale.\nViene convocato per gli Europei 2016 in Francia."}
{"id": "3709640", "revid": "834", "url": "https://it.wikipedia.org/wiki?curid=3709640", "title": "Oltre gli scogli (romanzo)", "text": ""}
{"id": "3709643", "revid": "1305772", "url": "https://it.wikipedia.org/wiki?curid=3709643", "title": "Sant'Eugenio", "text": ""}
{"id": "3709644", "revid": "307923", "url": "https://it.wikipedia.org/wiki?curid=3709644", "title": "Giovanni Azzurri", "text": "Biografia.\nAllievo di Raffaele Stern, divenne professore all'Accademia di Belle Arti ed esercit\u00f2 l'attivit\u00e0 di architetto e decoratore. Fu maestro del nipote Francesco Azzurri e architetto della famiglia Barberini, per i quali restaur\u00f2 il Mosaico del Nilo nel Palazzo Colonna Barberini a Palestrina, ora Museo Nazionale Archeologico.\nOpere a Roma.\nIl \"Serbatoio\" dell'Accademia dell'Arcadia (Bosco Parrasio) (1838)"}
{"id": "3709648", "revid": "287204", "url": "https://it.wikipedia.org/wiki?curid=3709648", "title": "The Scarecrow (brano musicale)", "text": ""}
{"id": "3709656", "revid": "124822723", "url": "https://it.wikipedia.org/wiki?curid=3709656", "title": "Il Vangelo per i bambini", "text": " \u00e8 un anime, ovvero una serie televisiva a cartoni animati giapponese, di 52 episodi, prodotta dalla Tatsunoko e trasmesso in Giappone tra aprile 1982 e marzo 1983 dall'emittente televisiva TV Tokyo, e dall'emittente cristiana CBR. Nel 2010, il Christian Broadcasting Network ha reso disponibili i 52 episodi online. La serie in Italia \u00e8 stata pubblicata in VHS da Armando Curcio Editore.\nTrama.\nIn un bosco, un ragazzino di nome Giulio, la sua amica Lisa e il fratellino di lei Pippo stanno giocando a rimpiattino quando vengono sorpresi da un temporale. Per correre ai ripari, si perdono, ma vista casa situata nei boschi, che non avevano mai visto prima, vi entrano per ripararsi.\nSubito vengono raggiunti da un androide, Filo, e dal proprietario della casa, il professor Sbranato, che mostra ai bambini la sua pi\u00f9 grande creazione, una macchina del tempo. Il tentativo di Sbranato \u00e8 di ultimare la macchina servendosi dell'energia dei fulmini, che otterr\u00e0 con l'utilizzo di un aquilone. Durante l'esperimento, Filo impazzisce e mentre prende a calci la macchina del tempo, prende fuoco, ma ci\u00f2 produce l'energia sufficiente alla macchina per librarsi in aria e sparire, tornando indietro nel tempo, all'insaputa di tutti i presenti.\nI cinque protagonisti si ritrovano nell'antica Palestina e rimarranno intrappolati nel passato per molto tempo, ma nel frattempo saranno protagonisti e partecipi degli avvenimenti narrati nel Nuovo Testamento della Bibbia, dalla nascita di Giovanni Battista, a quella di Ges\u00f9, dalla tentazione ai primi discepoli, dalla crocifissione, alla resurrezione di Ges\u00f9, e alla crescita dell'apostolo Paolo. Saranno protagonisti della sofferenza di un popolo, quello di Israele, e della crudele tirannia dei Romani.\nAlla fine, quando ormai hanno perso la speranza di ritornare nel XX secolo, accade la stessa cosa che era accaduta all'inizio: Filo prende una botta in testa e ancora una volta, impazzisce e attacca la macchina del tempo. Ironia della sorte, questo attacco si fissa in modo tale che invia finalmente tutto l'equipaggio al XX secolo, e lo spettacolo finisce, con Filo che torna alla normalit\u00e0 una volta terminato il viaggio.\nPersonaggi.\nI personaggi principali della serie sono: "}
{"id": "3709662", "revid": "287204", "url": "https://it.wikipedia.org/wiki?curid=3709662", "title": "Natasha Beaumont", "text": "Cresciuta a Kuala Lumpur, Natasha ha frequentato le scuole secondarie e l'Universit\u00e0 in Australia, inizialmente per studiare da stilista di moda, ma poi da attrice.\nIn Italia \u00e8 conosciuta per aver recitato il ruolo di Natalia Sterminov nella sit-com \"My Spy Family\" e il ruolo di Rebecca Green in All Saints. Inoltre ha avuto delle comparse in Little Fish, in The Lost World e Farscape."}
{"id": "3709663", "revid": "834", "url": "https://it.wikipedia.org/wiki?curid=3709663", "title": "Sebastiano Roch", "text": ""}
{"id": "3709666", "revid": "1305772", "url": "https://it.wikipedia.org/wiki?curid=3709666", "title": "S\u00e9bastien Roch", "text": ""}
{"id": "3709667", "revid": "1305772", "url": "https://it.wikipedia.org/wiki?curid=3709667", "title": "Sharpe's Gold", "text": ""}
{"id": "3709668", "revid": "228587", "url": "https://it.wikipedia.org/wiki?curid=3709668", "title": "Il sogno", "text": ""}
{"id": "3709670", "revid": "657000", "url": "https://it.wikipedia.org/wiki?curid=3709670", "title": "Agente speciale Oso", "text": ""}
{"id": "3709671", "revid": "1543377", "url": "https://it.wikipedia.org/wiki?curid=3709671", "title": "Camilo Mayada", "text": "Carriera.\nClub.\nFa il suo esordio in prima squadra il 4 ottobre 2009 grazie all'allenatore Jorge Giordano.\nNazionale.\nNel 2011 viene convocato nell'Under-20 per prendere parte al campionato mondiale di calcio Under-20."}
{"id": "3709672", "revid": "1305772", "url": "https://it.wikipedia.org/wiki?curid=3709672", "title": "Sonic X-treme", "text": "Sonic X-treme \u00e8 un videogioco a piattaforme mai pubblicato della serie \"Sonic\".\nL\u2019uscita era prevista nel 1997 sulla console Sega Saturn, ma la divisione giapponese della SEGA, nutrendo perplessit\u00e0 sull'effettiva validit\u00e0 del videogioco e sull'opportunit\u00e0 di continuare a scommettere sul Saturn, decise di scartarlo, dedicandosi conseguentemente alla realizzazione di \"Sonic Adventure\", distribuito nel 1998 per la nuova console SEGA, il Sega Dreamcast.\nSviluppo.\nLa storia del videogioco \u00e8 stata molto travagliata.\nLa divisione statunitense della Sega inizi\u00f2 a lavorare sul seguito di \"Sonic &amp; Knuckles\", pubblicato nel 1994, sin dal periodo a cavallo tra 1994 e 1995.\nI primi progetti, denominati \"Sonic Mars\" o \"Sonic on Mars\" (dal nome di sviluppo della console Sega 32X, denominata originariamente Sega Mars), vedevano una storia ispirata alla serie animata statunitense \"Sonic SatAm\", all'epoca di grande successo, e l'uso della tecnologia del Sega Mega Drive o del Sega 32X.\nTuttavia la cancellazione di \"SatAm\", il grave insuccesso del Sega 32X (che non vendette nemmeno un milione di copie) e il fatto che il Mega Drive, vecchio di 5 anni, non poteva costituire il futuro, spinsero la Sega a abbandonare quanto fatto sino ad allora.\nVenne concepito un nuovo progetto, variamente denominato ed alla fine chiamato \"Sonic X-treme\", il quale avrebbe dovuto costituire la \"killer application\" del Sega Saturn, da contrapporre a \"Super Mario 64\" della Nintendo.\nPer il progetto vennero proposte varie storie e nuovi personaggi ma non si raggiunse un punto d'accordo in merito. Viceversa gli sviluppatori riuscirono a collaborare nel realizzare quelli che avrebbero dovuto essere i tratti caratteristici ed innovativi del gioco: una visuale particolare, legata alla cosiddetta \"telecamera ad occhio di pesce\" (\"fish-eye camera\"), ed un sistema di gioco nuovo, che permetteva al giocatore di ribaltare la prospettiva di gioco, potendo scegliere se giocare sul normale piano di gioco o muoversi sul soffitto e/o sulle superfici verticali.\nIl videogioco avrebbe dovuto segnare il ritorno di Metal Sonic e Fang the Sniper nella funzione di boss. Ciascun boss doveva essere affrontato in apposite arene.\nTuttavia i contrasti tra le divisioni giapponese ed americana della Sega, i continui cambi di vertice nella conduzione della squadra di sviluppo e le incertezze sul tipo di tecnologia da usare, sulla console per la quale sviluppare il videogioco e sul tipo di storia che ne avrebbe costituito il contorno furono solo alcuni dei motivi che condussero il progetto al fallimento.\nQuesto venne definitivamente abbandonato nel 1997 non essendo giudicato completabile in tempi brevi tali da vincere la concorrenza della Nintendo e della Sony (che aveva dato forma all'enorme successo rappresentato dal progetto PlayStation) e non essendovi accordo sull'effettiva capacit\u00e0 del gioco, se completato, di piacere ai potenziali giocatori.\nParti del videogioco sono tuttora disponibili e giocabili in rete."}
{"id": "3709673", "revid": "834", "url": "https://it.wikipedia.org/wiki?curid=3709673", "title": "Il Sogno", "text": ""}
{"id": "3709675", "revid": "767487", "url": "https://it.wikipedia.org/wiki?curid=3709675", "title": "Vas Blackwood", "text": "In Italia \u00e8 conosciuto per aver recitato il ruolo di Desmond Henry nella sit-com My Spy Family."}
{"id": "3709678", "revid": "729019", "url": "https://it.wikipedia.org/wiki?curid=3709678", "title": "Armstrong Whitworth Sissit", "text": "L'Armstrong Whitworth Sissit, noto anche come Armstrong Whitworth F.K.1, fu un aereo scout, precursore dei pi\u00f9 specializzati aerei da caccia, monoposto biplano realizzato dal dipartimento aeronautico dell'azienda britannica Armstrong Whitworth negli anni dieci del XX secolo e rimasto allo stadio di prototipo.\nPrimo velivolo progettato e costruito dall'azienda, venne proposto alle autorit\u00e0 militari britanniche per equipaggiare i reparti aeronautici dopo lo scoppio della prima guerra mondiale ma a causa delle sue modeste prestazioni non venne ritenuto idoneo e, di conseguenza, non venne avviato alla produzione in serie.\nStoria.\nNel 1913 il War Office, dipartimento del Governo britannico responsabile dell'amministrazione del British Army, invit\u00f2 la Sir W G Armstrong Whitworth &amp; Co Ltd ad avviare la produzione di velivoli e motori aeronautici per equipaggiare i propri reparti dell'esercito. Decisa a cogliere questa opportunit\u00e0 l'azienda cre\u00f2 un apposito dipartimento per lo sviluppo del settore ed assunse il progettista olandese Frederick Koolhoven, gi\u00e0 ingegnere capo della British Deperdussin, assegnandogli la direzione dell'ufficio di progettazione.\nSviluppo.\nIl primo progetto che Koolhoven svilupp\u00f2 per l'Armstong Whitworth fu un compatto velivolo monoposto destinato al ruolo di scout, caratterizzato dalla configurazione alare biplana con ali collegate tra loro da una singola coppia di montanti per lato, monomotore ad elica traente e coda realizzata con equilibratori e piani orizzontali mobili. Il modello, al quale venne assegnato il nome \"Sissit\", venne successivamente indicato anche con la sigla F.K.1..\nBench\u00e9 il progetto prevedesse una motorizzazione basata su un rotativo Gn\u00f4me da 80\u00a0hp (60\u00a0kW), Koolhaven non riusc\u00ec a recuperare tale motore e per equipaggiare il prototipo fu costretto a ricorrere ad un'unit\u00e0 dalla minor potenza, sempre uno Gn\u00f4me ma da 50\u00a0hp (37\u00a0kW). Con questa motorizzazione lo stesso Koolhaven lo port\u00f2 in volo per la prima volta nel settembre 1914. Le prove di volo dimostrarono che il velivolo risultava sottopotenziato, inoltre si cerc\u00f2 di migliorarne le caratteristiche intervenendo sull'impennaggio, adottando piani orizzontali fissi, ed introducendo alettoni nell'ala. Data la disponibilit\u00e0 dei pari ruolo Sopwith Tabloid e Bristol Scout, modelli che si dimostrarono superiori, lo sviluppo del Sissit venne interrotto."}
{"id": "3709679", "revid": "671029", "url": "https://it.wikipedia.org/wiki?curid=3709679", "title": "Eccellenza Piemonte-Valle d'Aosta 2011-2012", "text": "Il campionato italiano di calcio di Eccellenza regionale 2011-2012 \u00e8 il ventunesimo organizzato in Italia. Rappresenta il sesto livello del calcio italiano.\nQuesti sono i gironi organizzati dal Comitato Regionale delle regioni Piemonte-Valle d'Aosta."}
{"id": "3709681", "revid": "119102424", "url": "https://it.wikipedia.org/wiki?curid=3709681", "title": "Gaston Wiet", "text": "Diplomato nell'\u00c9cole des langues orientales, laureato in Giurisprudenza, Gaston Wiet fu borsista nell'Institut fran\u00e7ais d'arch\u00e9ologie orientale del Cairo nel 1909-1911. Professore assistente nell'Universit\u00e0 di Lione, dove insegn\u00f2 Lingua araba e turco, poi professore al Cairo, fu chiamato alle armi nel 1914 e assegnato, col grado di sottotenente, all'esercito di stanza nel Vicino Oriente. Termin\u00f2 il suo servizio militare col grado di capitano e fu decorato dal governo serbo.\nNel 1919 riprende le sue attivit\u00e0 di docente a Lione, poi a Parigi. Nel 1926 \u00e8 nominato direttore del Museo di arte islamica del Cairo (\"D\u0101r al-fun\u016bn\"): funzione che egli eserciter\u00e0 fino al 1951. A lui va attribuito il grande merito di aver redatto di suo pugno 14 dei 35 volumi del catalogo del museo, di cui egli contribu\u00ec largamente ad arricchire le collezioni, specialmente nei campi dei mobili e dell'epigrafia.\nNel 1940, Gaston Wiet divenne al Cairo uno dei pi\u00f9 ardenti sostenitori della France libre e del generale Charles de Gaulle.\nAl suo ritorno in patria nel 1951, Gaston Wiet fu nominato professore al Coll\u00e8ge de France (cattedra di \"Lingua e letteratura araba\"): funzione che egli occuper\u00e0 fino al 1959. Nel 1957 era stato eletto all'Acad\u00e9mie des inscriptions et belles-lettres.\nOpere.\nNel catalogo della Biblioth\u00e8que nationale de France sono riportate all'incirca un centinaio di opere di Gaston Wiet. Tra i suoi scritti (fra cui prefazioni e traduzioni) figurano:"}
{"id": "3709684", "revid": "834", "url": "https://it.wikipedia.org/wiki?curid=3709684", "title": "Il sonno del gigante", "text": ""}
{"id": "3709685", "revid": "3115", "url": "https://it.wikipedia.org/wiki?curid=3709685", "title": "Jim Talent", "text": "Biografia.\nDopo gli studi alla Washington University in St. Louis, Talent si laure\u00f2 in legge all'Universit\u00e0 di Chicago. Nel 1984 spos\u00f2 Brenda Lee Lyons, dalla quale ebbe tre figli.\nNello stesso anno venne eletto come repubblicano alla \"Camera dei Rappresentanti del Missouri\", dove serv\u00ec per quattro mandati.\nNel 1992 si candid\u00f2 alla Camera dei Rappresentanti nazionale e venne eletto, battendo di misura la deputata democratica in carica Joan Kelly Horn. Fu poi riconfermato per altri tre mandati, in uno dei quali sconfisse nuovamente la Horn.\nNelle elezioni del 2000 non si ricandid\u00f2 al Congresso ma concorse invece alla carica di governatore del Missouri nel 2001, perdendo tuttavia la competizione. Cos\u00ec Talent abbandon\u00f2 per qualche mese la politica per lavorare come lobbista a Washington.\nNel 2002 si tennero delle elezioni speciali al fine di scegliere una persona che portasse a termine il mandato al Senato di Mel Carnahan, eletto pochi giorni dopo la sua morte e che fino al quel momento era stato sostituito dalla vedova Jean. Talent si candid\u00f2 per il seggio e sconfisse la Carnahan di appena un punto percentuale.\nAlla scadenza del mandato, nel 2006, Talent chiese agli elettori un altro mandato, ma venne sconfitto dalla democratica Claire McCaskill.\nA livello ideologico, Talent \u00e8 un noto conservatore."}
{"id": "3709686", "revid": "834", "url": "https://it.wikipedia.org/wiki?curid=3709686", "title": "Le sommeil du d\u00e9mon", "text": ""}
{"id": "3709688", "revid": "300067", "url": "https://it.wikipedia.org/wiki?curid=3709688", "title": "Tamika Williams", "text": "Carriera.\nDal maggio 2019 \u00e8 vice-allenatore della Ohio State University."}
{"id": "3709690", "revid": "1305772", "url": "https://it.wikipedia.org/wiki?curid=3709690", "title": "Remote Control", "text": "Remote Control, termine inglese che in italiano significa telecomando, pu\u00f2 riferirsi a:"}
{"id": "3709692", "revid": "300067", "url": "https://it.wikipedia.org/wiki?curid=3709692", "title": "Tamika Williams Raymond", "text": ""}
{"id": "3709693", "revid": "300067", "url": "https://it.wikipedia.org/wiki?curid=3709693", "title": "Tamika Raymond", "text": ""}
{"id": "3709695", "revid": "1573940", "url": "https://it.wikipedia.org/wiki?curid=3709695", "title": "Petroica", "text": "Petroica \u00e8 un genere di uccelli della famiglia dei Petroicidi. Malgrado i rappresentanti di questa famiglia vengano chiamati anche \u00abpettirossi australasiatici\u00bb per le macchie di colore rosso e rosa di alcune specie, non sono affatto imparentati n\u00e9 con il pettirosso europeo n\u00e9 con il pettirosso americano.\nTassonomia.\nIl nome \"Petroica\" deriva dal greco antico \"petro-\" (\u00abroccia\u00bb) e \"oikos\" (\u00abcasa\u00bb), e si riferisce all'abitudine di questi uccelli di appollaiarsi sulle rocce. Molte specie australiane hanno il petto di colore rosso e per questo sono note comunemente come \"Red Robins\" (\u00abpettirossi rossi\u00bb), per distinguerle dai cosiddetti \"Yellow Robins\" (\u00abpettirossi gialli\u00bb), nome attribuito alle specie del genere \"Eopsaltria\".\nIl genere comprende quattordici specie:\nLa maggior parte di esse (\"P. rosea\", \"P. rodinogaster\", \"P. phoenicea\", \"P. boodang\" e \"P. goodenovii\") \u00e8 originaria dell'Australia, due specie (\"P. archboldi\" e \"P. bivittata\") sono endemiche della Nuova Guinea, tre (\"P. macrocephala\", \"P. longipes\" e \"P. australis\") della Nuova Zelanda e \"P. traversi\" delle isole Chatham, la maggiore dell'arcipelago omonimo, mentre \"P. multicolor\" occupa un areale compreso tra le Vanuatu e le Samoa."}
{"id": "3709696", "revid": "287204", "url": "https://it.wikipedia.org/wiki?curid=3709696", "title": "Remote Control (film)", "text": ""}
{"id": "3709705", "revid": "3115", "url": "https://it.wikipedia.org/wiki?curid=3709705", "title": "Circarama", "text": "La circarama, detto anche Circle Vision, \u00e8 un sistema di ripresa e proiezione filmica a 360\u00b0 che si basa su una tecnica cinematografica progettata e realizzata da Don Iwerks nel 1955 su incarico della Walt Disney Corporation presso la quale lavorava. Ha lo scopo di \"immergere\" completamente lo spettatore nel prodotto filmico; la Walt Disney Corp. lo vuole inserire come elemento di attrazione all'interno di Disneyland.\nTra le realizzazioni pi\u00f9 importanti realizzate con la tecnica del Circarama si trovano \"Tour of the West\" (1955), \"The American Beautiful\" (1958), e \"Italia 61\" (1961).\nL'apparecchiatura per la ripresa.\nLa macchina da presa Circarama \u00e8 composta di 9 unit\u00e0 Arriflex 16\u00a0mm adattate allo scopo, dotate di obiettivo da 12\u00a0mm e azionate da 9 motori da 8 volts sotto il controllo di un interlock meccanico che ne garantisce il sincronismo operativo; tutto l'insieme \u00e8 gestito da un'unica console per il comando a distanza delle macchine e dall'apparecchiatura necessaria al ciac opportunamente adattata alla convivenza dei 9 punti di ripresa.\nNel suo complesso la macchina Circarama si sviluppa su una base circolare di metallo del diametro di 106\u00a0cm, con le 9 Arriflex posizionate equidistanziate sul bordo di questa base. L'intero apparato ha un peso complessivo di circa 68\u00a0kg e va fissato su un dolly o su altro mezzo di locomozione o su altro supporto fisso, opportunamente adattati per ospitare gli operatori al di fuori dell'area di ripresa delle nove macchine che, ricordiamo, riprendono la scena a 360\u00b0.\nPer le riprese in interni, sulla base circolare vengono montati 5 quadrati sul quali sono installati ben 20 photoflood che illuminano omogeneamente tutta l'area di ripresa fino ad una distanza/profondit\u00e0 di quasi 8 metri.\nParticolare attenzione deve essere prestata nel caricamento dei magazzini di pellicola da montare sulle Arriflex, con l'accortezza di usare tutte pellicole provenienti dal medesimo lotto per garantire la costanza cromatica fra le riprese eseguite in simultanea dalle 9 macchine da ripresa. Analoga attenzione dovr\u00e0 aversi nel processo di sviluppo che deve utilizzare tutti i bagni chimici dello stesso stock per evitare alterazioni della scala cromatica e del contrasto fra le diverse pellicole.\nIl Circarama a ITALIA 61, Torino.\nUna attrazione di notevole successo di \"Italia 61\" nel campo degli spettacoli e dei divertimenti \u00e8 stata quella del Circarama Disney offerto dalla FIAT al pubblico convenuto da ogni parte a Torino per il centenario.\nIl Circarama \u00e8 il cinematografo su schermo circolare di 360\u00b0, procedimento inventato e brevettato da Walt Disney con originalissimo sistema di ripresa e di proiezione. Nel Circarama gli spettatori, completamente circondati dalle riprese in movimento, hanno la sensazione di partecipare all'azione. \nIl primo Circarama fu presentato da Walt Disney nel 1955 a Disneyland; quindi all'Esposizione Internazionale di Bruxelles nel 1958 ed all'Esposizione Americana di Mosca nel 1959. Da allora il sistema \u00e8 stato perfezionato (film a 35\u00a0mm anzich\u00e9 a 16 e 9 proiettori simultanei anzich\u00e9 11): e cos\u00ec come la FIAT lo ha presentato a Torino \u00e8 stato una novit\u00e0 assoluta.\nPer esso la FIAT ha costruito un apposito padiglione smontabile e trasportabile, in acciaio, alluminio e plastica.\nNel suo insieme il padiglione si sviluppa su un'area di 1500\u00a0m\u00b2. Il cilindro circarama (sala di proiezione) ha un diametro di 32 metri, \u00e8 alto 12\u00a0m. Lo schermo circolare ha uno sviluppo di 90\u00a0m. per un'altezza di 7. Nella struttura del cilindro sono collocati i 9 proiettori da cui si dipartono i fasci delle immagini. \nCapienza della sala di proiezione: circa 1000 persone, in piedi.\nNel sistema Circarama Walt Disney il film \u00e8 montato ad anello e le immagini si svolgono in modo continuo. Il sonoro (impianto stereofonico a 6 piste) \u00e8 indipendente dal film, ma \u00e8 sincronizzato elettronicamente con esso, secondo lo svolgimento delle immagini. Il suono, sincronizzato con i movimenti dell'immagine, diventa elemento dell'azione stessa e d\u00e0 allo spettatore la sensazione di essere protagonista della scena.\nTutti gli impianti per la proiezione e il sonoro sono della Soc. Microtecnica (Torino).\nIl film in programma, a colori (circa 1000 metri), intitolato \"\"Italia 1961\", era stato realizzato - per conto della FIAT - dalla \"Walt Disney Production\" (Burbank, California), a cura della \"Royfilm\" di Roma (produttore Roberto De Leonardis, regista Elio Piccon).\nIl commento del film \u00e8 di Indro Montanelli mentre la musica \u00e8 del Maestro Lavagnino. Colori della Technicolor. Le copie a colori del film, sull'originale Walt Disney, sono state stampate dalla Technicolor di Roma.\nIl lavoro di ripresa si \u00e8 svolto per 22.000\u00a0km. attraverso l'Italia, anche dall'aereo cortesemente messo a disposizione dal Ministero della Difesa Italiano (Aeronautica): un \"C119\" (vagone-volante). Il vagone volante \u00e8 andato fino in Rhodesia per filmare la colossale diga di Kariba, opera del lavoro italiano.\nLa cinepresa Disney ha spaziato dalle Alpi alla Sicilia e alla Sardegna cogliendo aspetti significativi del Paese; ma la necessit\u00e0 di contenere la lunghezza del film ha imposto di sacrificare stupende riprese di tante grandi belle citt\u00e0. Per la parte industriale le succinte inquadrature inserite nel film sono volutamente senza intestazione di Aziende perch\u00e9 esulava da esso ogni fine pubblicitario. Il successo \u00e8 stato enorme e basti a testimoniarlo il numero degli spettatori che, nei sei mesi di attivit\u00e0, ha toccato i due milioni.\nIl sistema di riproduzione e di proiezione.\nLa sala di proiezione del Circarama \u00e8 di forma cilindrica, con uno schermo che \u00e8 disposto lungo tutta la parete interna del cilindro.\nLa prima sala di proiezione del Circarama aveva un diametro di 12 metri e poteva ospitare 150 spettatori, ma sono state prodotte anche sale con un diametro di 32\u00a0m ed un'altezza di 12\u00a0m, con uno schermo circolare lungo 90\u00a0m circa e alto 7\u00a0m e capaci di ospitare fino a 1000 spettatori.\nLa proiezione delle nove pellicole \u00e8 assicurata da 9 proiettori da 35\u00a0mm che proiettano le immagini riprese componendo un'unica immagine che utilizza l'intero schermo da proiezione; analoghi accorgimenti sono realizzati per garantire l'avvolgimento dello spettatore anche nel sonoro.\nGli spettatori che la sala pu\u00f2 accogliere sono in piedi al centro di essa e, completamente \"immersi\" nell'immagine circolare proiettata, possono girarsi e volgere lo sguardo a tutto campo e a 360\u00b0.\nAppositi vani e spazi sono riservati alla manutenzione e ad eventuali riparazioni, mentre un potente isolamento acustico elimina il disturbo del sonoro del film sia da eventuali rumori esterni che dai motori delle nove macchine da proiezione; la sala \u00e8, inoltre, corredata di impianto di aria condizionata che garantisce una pi\u00f9 confortevole accoglienza degli spettatori ed il raffreddamento delle apparecchiature di proiezione in funzione."}
{"id": "3709706", "revid": "300067", "url": "https://it.wikipedia.org/wiki?curid=3709706", "title": "Ilona Korstine", "text": ""}
{"id": "3709707", "revid": "729019", "url": "https://it.wikipedia.org/wiki?curid=3709707", "title": "James Small", "text": "Biografia.\nCresciuto nei Natal Sharks, esord\u00ec in nazionale sudafricana nel 1992 a Johannesburg contro la ; un anno pi\u00f9 tardi, a Brisbane contro l', si aggiudic\u00f2 il \"record\" negativo di primo \"Springbok\" a sub\u00ecre un'espulsione, nella fattispecie per insulti all'arbitro inglese Ed Morrison.\nPrese parte con 4 incontri alla vittoriosa e in quello stesso anno si aggiudic\u00f2 anche la Currie Cup con i Natal Sharks, per i quali divenne professionista l'anno successivo in Super Rugby.\nNel 1997 si trasfer\u00ec a Citt\u00e0 del Capo al e alla sua relativa \"franchise\", gli , e l'anno successivo fu ai , formazione del Transvaal.\nNel 1999, dopo 12 anni di rugby di club, mise fine all'attivit\u00e0 sportiva a soli 30 anni.\nDopo il ritiro avvi\u00f2 un'attivit\u00e0 commerciale di ristorazione, il Caf\u00e9 Caprice a Citt\u00e0 del Capo.\nIl Small fu colpito da un infarto del miocardio che ne provoc\u00f2 la morte a cinquant'anni compiuti cinque mesi prima."}
{"id": "3709709", "revid": "775504", "url": "https://it.wikipedia.org/wiki?curid=3709709", "title": "Beethoven Virus", "text": "Beethoven Virus (hang\u016dl: \ubca0\ud1a0\ubca4 \ubc14\uc774\ub7ec\uc2a4, latinizzazione riveduta: \"Betoben baireoseu\") \u00e8 un serial televisivo sudcoreano trasmesso su MBC dal 10 settembre al 12 novembre 2008.\nTrama.\nKang Gun-woo (o Kang Mae) \u00e8 un direttore d'orchestra rinomato a livello mondiale. A causa del suo perfezionismo, \u00e8 una persona con cui \u00e8 difficile lavorare e tutti i musicisti hanno paura di lui. Per caso, incontra Du Ru-mi, una violinista, e un giovane poliziotto suo omonimo, in grado di suonare anche se non ha mai studiato musica. I tre vengono presto coinvolti in un triangolo amoroso mentre Kang Mae cerca di salvare una piccola orchestra locale."}
{"id": "3709711", "revid": "88740", "url": "https://it.wikipedia.org/wiki?curid=3709711", "title": "Ren\u00e9", "text": ""}
{"id": "3709713", "revid": "599013", "url": "https://it.wikipedia.org/wiki?curid=3709713", "title": "Stacey Dales", "text": ""}
{"id": "3709714", "revid": "1305772", "url": "https://it.wikipedia.org/wiki?curid=3709714", "title": "Passione secondo Marco", "text": "La Passione secondo Marco (in tedesco: \"Markuspassion\") BWV 247 \u00e8 una composizione di Johann Sebastian Bach eseguita per la prima volta, nella sua ultima versione, a Lipsia il 23 marzo 1731. Anche se la musica \u00e8 perduta, il libretto scritto da Christian Friedrich Henrici ci \u00e8 pervenuto, permettendo diverse ricostruzioni della passione.\nStruttura.\nLa Passione secondo Marco \u00e8 a met\u00e0 strada fra un pasticcio e una parodia, in quanto contiene quasi totalmente parti riciclate da altre precedenti composizioni. L'opera, infatti, sembra riutilizzare la quasi totalit\u00e0 di \"Lass, F\u00fcrstin, lass noch einen Strahl\" (\"Trauerode\") BWV 198, insieme a due arie tratte da \"Widerstehe doch der S\u00fcnde\" BWV 54. In aggiunta, due cori dalla BWV 247 vennero riutilizzati nell'Oratorio di Natale BWV 248.\nQuesto lascia solo un paio di arie senza fonti, che per\u00f2 derivano probabilmente da composizioni perdute dello stesso Bach. Bench\u00e9 i recitativi originali siano perduti, le ricostruzioni della Passione secondo Marco utilizzano quelli composti da Reinhard Keiser, che Bach stesso esegu\u00ec in almeno due occasioni.\nL'opera comprende i capitoli 14 e 15 del Vangelo secondo Marco, inframmezzato da arie e corali scritti da Christian Friedrich Henrici.\nStoria.\nNel 1754 il teorico della musica Lorenz Christoph Mizler pubblic\u00f2 come aggiunta al suo recente volume della \"Neu er\u00f6ffnete musikalische Bibliothek\" una serie di tre necrologi relativi a tre membri della sua \"Correspondierende Societ\u00e4t der musicalischen Wissenschaften\" da poco deceduti. Fra questi c'era un avviso scritto da Carl Philipp Emanuel Bach e da Johann Friedrich Agricola, entrambi musicisti presso il re Federico II di Prussia. Tutti e due erano stati allievi di Johann Sebastian Bach, soggetto del necrologio, ed erano perci\u00f2 qualificati a scrivere qualcosa su di lui. Carl Philipp Emanuel Bach e Johann Friedrich Agricola catalogarono tutte le composizioni di Johann Sebastian, pubblicate e non pubblicate. Fra queste era presente la dicitura \"Cinque Passioni, di cui una per doppio coro\".\nDi queste cinque passioni, due sono giunte fino a noi (quella secondo Matteo BWV 244 e quella secondo Giovanni BWV 245). Di una terza passione, la Passione secondo Marco BWV 247, ci \u00e8 pervenuto solo il libretto. Di una quarta, la Passione secondo Luca BWV 246, l'attribuzione a Johann Sebastian Bach \u00e8 dubbia. L'identit\u00e0 della quinta passione, invece, \u00e8 tuttora fonte di dibattito.\nNegli anni della sua giovinezza, Bach visit\u00f2 Amburgo e Lubecca mentre era studente della Scuola di San Michele a L\u00fcneburg, dal 1700 al 1702. Dal novembre 1705 al febbraio 1706 comp\u00ec un nuovo viaggio a Lubecca, toccando forse anche Amburgo. Nuovamente, nel 1721 si rec\u00f2 ad Amburgo per concorrere al posto di organista della Jackobchirke. Bach si present\u00f2 per un'audizione il 21 novembre, giorno in cui, nella chiesa, era presente anche l'anziano Johann Adam Reincken. In suo onore Bach improvvis\u00f2 alcune variazioni sul corale \"An Wasserfl\u00fcssen Babylon\", che aveva sentito suonare anni prima dallo stesso Reincken. Al termine dell'esecuzione Reincken si avvicin\u00f2 a Bach dicendogli: \"Credevo che quest'arte fosse morta, ma vedo che vive ancora in voi!\"\n\u00c8 possibile che Bach, l\u00ec, abbia conosciuto una Passione secondo Marco di autore sconosciuto. Sulla base di considerazioni stilistiche, alcuni studiosi hanno creduto che la paternit\u00e0 del lavoro fosse di Reinhard Keiser. Tuttavia, dopo la scoperta di un libretto databile intorno al 1707, i musicologi assegnano la paternit\u00e0 dell'opera a Friedrich Nicolaus Bruhns.\nBach a Weimar.\nNon esistono prove che a Bach sia stato richiesto, nei suoi obblighi lavorativi, di comporre passioni durante le sue permanenze a Weimar, Arnstadt e M\u00fchlhausen. Tuttavia, egli ricevette due richieste da privati: una volta su commissione di Federico III di Sassonia-Gotha-Altenburg, con conseguente realizzazione di una misteriosa \"Passionmusik\" di Weimar (catalogata come BWV deest, BC D 1), e un'altra commissione catalogata come BWV deest, BC 5a D.\nLe origini della commissione della BWV deest, BC 5a D sono sconosciute. Tutto il materiale documentario per il tempo di Bach a Weimar in questo periodo (1708-1717) venne distrutto da un incendio nel 1774. L'unica prova pervenutaci sono alcune parti separate, conservate presso la Staatsbibliothek Unter den Linden di Berlino.\nI musicologi non sono certi che le parti conservate a Berlino siano la versione integrale della passione. Anche la datazione \u00e8 fonte di dibattito: in origine si riteneva che la prima esecuzione fosse avvenuta il 14 aprile 1713, ma alcuni sostengono pi\u00f9 verosimili le date 25 marzo 1712 o 30 marzo 1714.\nIn totale, ci sono pervenuti tre manoscritti: uno, composto da 57 pagine e appartenuto a Wilhelm Rust, porta il titolo: \"Dr. Rust / Passion / nach dem Evangelium / St. Marcus / componirt / von ?\", e a pagina due: \"Passion nach dem Ev. Marcus / Aus J. S. Bach's gr\u00f6\u00dftentheils eigenh\u00e4ndig geschriebenen Stimmen / in Partitur gesetzt / von / Dr. Wilhelm Rust, Cantor zu St. Thomas / in Leipzig\". Questo manoscritto \u00e8 conservato presso la Staatsbibliothek Unter den Linden di Berlino con il numero di catalogo DB N. Mus. ms. 10624.\nUn altro manoscritto ci \u00e8 giunto in forma di spartito di 31 pagine, datato prima del 1712. Il frontespizio reca l'iscrizione: \"Passion Christi / secundum Marcum [korrigiert aus Matth\u00e4um] / \u00e0 5 Strom 4 Voci / di Sigre / R. Kaiser\". Alla morte di Bach, questo manoscritto pass\u00f2 a Carl Philipp Emanuel, alla cui morte venne acquistato da Georg P\u00f6lchau, da cui entr\u00f2 in possesso della Staatsbibliothek di Berlino con numero di catalogo DB Mus. Ms. 11471/1 e 2.\nUn terzo manoscritto \u00e8 giunto fino a noi sotto forma di spartito di 45 pagine con l'iscrizione: \"Passione Christi / secundum Marcum [korrigiert aus Matth\u00e4um] / \u00e0 5 Strom 4 Voci / di Sigre / R. Kaiser\". Seguendo le sorti del secondo manoscritto, anche questo si trova alla Staatsbibliothek di Berlino, catalogato come DB Mus. ms. 11471/1.\nTutti e tre i manoscritti, probabilmente, sono incompleti. Anche la strumentazione \u00e8 discutibile: la parte dell'oboe \u00e8 inclusa in quella del violino I, forse intendendo che fosse eseguibile anche dal violino, o forse facendo supporre che la vera parte dell'oboe sia mancante. Sono del tutto assenti, inoltre, le parti del basso continuo, del fagotto, del violoncello e della viola.\nLibretto del BWV deest, BC D 5a.\nL'autore del libretto \u00e8 sconosciuto.\nCome si vede, il testo biblico \u00e8 intervallato da passaggi liberi e da corali. I testi dei corali sono tratti da \"Was mein Gott will, das g'scheh allzeit\" di Alberto I di Prussia (versetto 1), \"Christus, der uns selig macht\" di Michael Wei\u00dfe (versetto 8), \"O Haupt voll Blut und Wunden\" di Paul Gerhardt (versetti 9 e 10) e \"O Traurigkeit, o Herzelein\" di Friedrich Spee.\nA differenza di altre passioni di Bach, la composizione non \u00e8 divisa in due parti. Christian Friedrich Henrici, poeta che forn\u00ec i testi di molte cantate bachiane, utilizz\u00f2 il testo del nono movimento, modificandolo leggermente, in una sua collezione intitolata \"Sammlung Erbaulicher Gedanken \u00fcber und auf die gew\u00f6hnlichen Sonn- u. Fest-Tage, in gebundener Schreib-Art entworffen\". I due movimenti aggiuntivi, 14 e 29, sono catalogati come BWV deest serie II: 02 e 03.\nCome si vede, l'opera \u00e8 piuttosto breve se paragonata alle altre passioni bachiane, indicando probabilmente la mancanza di alcune parti.\nPer quanto riguarda l'orchestrazione, Bach scrisse nel 1730 un piccolo trattato dal titolo \"Kurtzer, iedoch h\u00f6chstn\u00f6thiger Entwurff einer wohlbestallten Kirchen Music; nebst einigem unvorgreiflichen Bedenkken von dem Verfall derselben\" (\"Brevi, ma necessarie, osservazioni su una ben regolata musica da chiesa, con alcune modeste critiche sul declino della stessa\"), affermando che la dimensione ideale dei cori avrebbe dovuto essere di almeno tre persone per ogni voce (un solista e due ripienisti). Inoltre enumer\u00f2 un'orchestra ideale con \"due o tre per il Violino I, due o tre per il Violino II, due per la Viola I, due per la Viola II, due per il Violoncello, uno per il Violone, due o tre per l'Oboe, uno o due per il Fagotto, due per il Flauto, tre per la Tromba e uno per i Timpani, per un totale di circa diciotto strumentisti\".\nLipsia 1726 (BC D 5b).\nA Lipsia, Bach inizi\u00f2 a scrivere la \"Passione secondo Matteo\" nel 1725, ma mise da parte la composizione per sviluppare una versione della \"Passione secondo Giovanni\", ma anche in questo caso abbandon\u00f2 momentaneamente il progetto, decidendo di lavorare sull'antica passione di Weimar. Questa composizione venne eseguita il 19 aprile 1726. Per l'occasione, Bach cambi\u00f2 due movimenti e divise l'opera a met\u00e0, introducendo un nuovo corale. La parte del Violino I in questo lavoro (BWV deest, BC D 5b) \u00e8 mancante ed \u00e8 stata ricostruita dai musicologi.\nLo spartito \u00e8 conservato presso la Staatsbibliothek Unter den Linden di Berlino con il numero di catalogo D B Mus. ms. 11471/2 e l'iscrizione: \"Passion Christi / secundum Marcum [korrigiert aus Matth\u00e4um] / \u00e0 5 Strom 4 Voci / di Sigre / R. Kaiser\". La struttura \u00e8 la seguente:\nPrima Parte\nSeconda Parte\nCome per il lavoro di Weimar, questa composizione consta di quattro solisti (soprano, contralto, tenore e basso), coro, oboe I e II, violino I e II, viola I e II e basso continuo. In due dei tre movimenti aggiunti, la parte del violino \u00e8 mancante e ha dovuto essere ricostruita. Il musicologo Alfred D\u00fcrr ha notato che la linea del basso del decimo movimento \u00e8 la stessa della \"So gehst du nun, mein Jesus, hin\" BWV 500a.\nIl movimento 15 \u00e8 stato usato per rimpiazzare il 14 del BC D 5a ed \u00e8 catalogato come BWV 1084. Il movimento 30 rimpiazza il 29 del BC D 5a ed \u00e8 catalogato BWV deest serie II:04.\nLipsia 1747\u20131748 (BC D 5).\nBach rivedette nuovamente questo pasticcio in occasione delle esecuzioni del 30 aprile 1747 alla Nikolaikirche e del 12 aprile 1748 alla Thomaskirche. In aggiunta alla propria musica (due movimenti), Bach incorpor\u00f2 sette arie dalla \"Brockes Passion\" HWV 48 di Georg Friedrich H\u00e4ndel. Questa versione, BWV deest (Serie II: 005), BC D 5, ci \u00e8 pervenuta in due forme: una \u00e8 una parte completa per clavicembalo in dieci pagine, conservata a Berlino, e catalogata D B N. Mus. ms. 468. Il frontespizio recita: \"Marcus-Passion / angeblich von R: Keiser / NB enth\u00e4lt 6 Arien aus der Brockes'schen / Passion von H\u00e4ndel\".\nLa seconda forma \u00e8 un frammento per fagotto, parte dell'aria \"Era Wunder, dass der Sonnen Pracht\", tratta dal HWV 48 di H\u00e4ndel, contrassegnata con il numero di catalogo Privatbesitz C. Thiele, BWV deest (Serie II: 005).\nLa struttura \u00e8 la seguente:\nPrima Parte\nSeconda Parte\nL'organico prevede quattro solisti (soprano, contralto, tenore e basso), coro, oboe I e II, fagotto I e II, violino I e II, viola I e II e basso continuo.\nRicostruzioni.\nEsistono diverse ricostruzioni della Passione secondo Marco. Diethard Hellmann complet\u00f2 una ricostruzione nel 1964 sulla base di parodie. Andor Gomme lavor\u00f2 nel 1997 a una ricostruzione dell'opera, pubblicata da B\u00e4renreiter, che utilizza la BWV 198 e i cori di BWV 204, 216, 120a, e 54. I recitativi e i cori della turba sono tratti dalla Passione secondo Marco di Reinhard Keiser, sulla quale anche Bach si bas\u00f2 per la rappresentazione a Weimar nel 1713.\nNel 1998 Rudolf Kelber ricostru\u00ec la Passione secondo San Marco come un pasticcio, utilizzando frammenti dalle cantate di Bach, recitativi di Keiser, brani di Telemann e aggiunte proprie.\nNel 1999 Ton Koopman present\u00f2 una ricostruzione dell'opera che non utilizza la BWV 198, bens\u00ec impiega il corale \"Es ist nichts Gesundes an meinem Leibe\" BWV 25 per il movimento di apertura, e \"Siehe zu, da\u00df deine Gottesfurcht nicht Heuchelei sei\" BWV 179 per i cori della turba, componendo egli stesso i recitativi.\nNel 2010 Alexander Ferdinand Grychtolik produsse la prima edizione della seconda versione (1744) tentandone una ricostruzione che fosse stilisticamente coerente: fu pubblicata dalla Peters. Il testo prima ignoto era stato scoperto nel 2009 a San Pietroburgo. In tale versione, Bach aggiunse due arie ed apport\u00f2 lievi modifiche al testo di Picander."}
{"id": "3709715", "revid": "61051", "url": "https://it.wikipedia.org/wiki?curid=3709715", "title": "Armstrong Whitworth F.K.1", "text": ""}
{"id": "3709725", "revid": "300067", "url": "https://it.wikipedia.org/wiki?curid=3709725", "title": "Asjha Jones", "text": ""}
{"id": "3709726", "revid": "1305772", "url": "https://it.wikipedia.org/wiki?curid=3709726", "title": "Fallen Angels", "text": ""}
{"id": "3709729", "revid": "767487", "url": "https://it.wikipedia.org/wiki?curid=3709729", "title": "Luis Cruzado", "text": "Carriera.\nClub.\nHa vinto, insieme all'Universitario, sette Campionati peruviani.\nNazionale.\nFece parte della Nazionale di calcio del Per\u00f9 che partecip\u00f2 al ."}
{"id": "3709731", "revid": "599013", "url": "https://it.wikipedia.org/wiki?curid=3709731", "title": "Nikki Teasley", "text": ""}
{"id": "3709732", "revid": "124808", "url": "https://it.wikipedia.org/wiki?curid=3709732", "title": "The Fallen Angel", "text": ""}
{"id": "3709733", "revid": "834", "url": "https://it.wikipedia.org/wiki?curid=3709733", "title": "The Fallen Angels", "text": ""}
{"id": "3709739", "revid": "599013", "url": "https://it.wikipedia.org/wiki?curid=3709739", "title": "Zuzana Klime\u0161ov\u00e1", "text": ""}
{"id": "3709740", "revid": "300067", "url": "https://it.wikipedia.org/wiki?curid=3709740", "title": "Zuzi Klime\u0161ov\u00e1", "text": ""}
{"id": "3709741", "revid": "287204", "url": "https://it.wikipedia.org/wiki?curid=3709741", "title": "Zuzi Klimesova", "text": ""}
{"id": "3709742", "revid": "767487", "url": "https://it.wikipedia.org/wiki?curid=3709742", "title": "Cristian Palacios", "text": "Biografia.\nIn patria viene chiamato \"Churri\"\nCarriera.\nClub.\nHa fatto il suo esordio in prima squadra il 12 settembre 2009 per poi passare in prestito nel gennaio del 2011 al Central Espa\u00f1ol e far ritorno a fine stagione ai \"Carboneros\"."}
{"id": "3709743", "revid": "287204", "url": "https://it.wikipedia.org/wiki?curid=3709743", "title": "Zuzana Klimesova", "text": ""}
{"id": "3709746", "revid": "339392", "url": "https://it.wikipedia.org/wiki?curid=3709746", "title": "Noi (romanzo)", "text": ""}
{"id": "3709753", "revid": "33751", "url": "https://it.wikipedia.org/wiki?curid=3709753", "title": "AFF Cup 2010", "text": "L'AFF Cup 2010, nota come \"AFF Suzuki Cup\" per motivi di sponsorizzazione, fu l'ottava edizione dell'AFF Cup, seconda edizione con la sponsorizzazione di Suzuki. La fase a gironi fu ospitata dal Vietnam e dall'Indonesia e vi presero parte le nazionali del Sud-est asiatico qualificate."}
{"id": "3709755", "revid": "188116", "url": "https://it.wikipedia.org/wiki?curid=3709755", "title": "Infiltrazione (militare)", "text": "L'infiltrazione \u00e8 una tattica militare che consiste nell'introduzione di unit\u00e0 all'interno di un territorio controllato dal nemico allo scopo di effettuarvi operazioni militari. L'infiltrazione rappresenta quindi \"un mezzo\" per creare il presupposto di poter eseguire \"lo scopo\" (la missione).\nEsistono svariate metodologie di infiltrazione cos\u00ec come sono varie le tipologie di missione che si possono compiere dietro le linee nemiche all'interno delle zone occupate dall'avversario.\nIn generale, l'infiltrazione tende ad essere eseguita facendo in modo di non essere scoperti e sfrutta diverse modalit\u00e0 di ingresso nell'area nemica: in modo attivo per via terrestre, per via aerea e per vie acquatiche, nonch\u00e9 in modo passivo lasciandosi sopravanzare dall'eventuale avanzata del nemico.\nLe missioni possibili effettuabili all'interno di una zona controllata dal nemico che richiedono una preventiva infiltrazione sono soprattutto le missioni tese alla raccolta informazioni (HUMINT), le incursioni (a prescindere che vengano effettuate per portare a termine un'azione diretta, un sabotaggio o una liberazione di ostaggi), le missioni di acquisizione obiettivi e/o designazione bersagli oltre alle azioni di interdizione d'area.\nNormalmente, al termine di queste missioni, si procede con l'operazione inversa dell'infiltrazione: l'esfiltrazione.\nStoria.\nIn Italia.\nNella storia del paracadutismo italiano si trova traccia di infiltrazioni e interdizioni di area nella seconda guerra mondiale in progetti che prevedevano la destinazione di reparti a lasciarsi superare dal nemico invasore per poi operare nelle sue retrovie. A tale scopo il 10\u00ba Reggimento arditi aveva costituito compagnie speciali in ciascun Battaglione, con l'intento di impiegarle in Sicilia, Sardegna e Corsica. Nei fatti, soltanto in Sicilia il progetto si concretizz\u00f2 in qualche episodio di modesto rilievo. Anche per il 185\u00ba Reggimento paracadutisti (III, VIII e XI Battaglione) si deline\u00f2 un impiego nelle retrovie Alleate dopo l'invasione della Sicilia mediante infiltrazione statica (lasciandosi superare), ma il precipitare degli eventi non lasci\u00f2 campo all'attuazione.\nNella storia del Paracadutismo italiano la controinterdizione ha trovato attuazione in un'operazione di controguerriglia condotta nel Carso Goriziano contro i partigiani Jugoslavi nella primavera del 1943 dal 185\u00ba Reggimento paracadutisti (III e, in seguito, anche XI Battaglione) con procedimenti innovativi, fondati su tecniche proprie della guerriglia, attivit\u00e0 incessante, spiccata iniziativa, determinazione unita a comportamento corretto nei confronti sia della controparte, sia della popolazione. I risultati premiarono l'impegno dei paracadutisti: l'area fu \"bonificata\"; i partigiani furono costretti a migrare verso altre zone, mentre i paracadutisti rientrarono alla sede stanziale. Anche nel periodo della guerra civile in Italia vi furono tentativi da parte del III Gruppo esplorante della Divisione \"San Marco\" della RSI, al comando del maggiore Marcian\u00f2 (gi\u00e0 comandante del II/10\u00ba Reggimento arditi), di impostare la lotta antipartigiana adottando i procedimenti dell'avversario. I risultati furono di qualche rilievo.\nDagli anni 2000 questi compiti sono svolti dal 185\u00ba Reggimento paracadutisti ricognizione acquisizione obiettivi \"Folgore\".\nI metodi di infiltrazione.\nPer via terrestre.\nL'infiltrazione attiva per via terrestre viene eseguita a terra con i mezzi pi\u00f9 appropriati secondo la disponibilit\u00e0 degli stessi, il terreno, il tipo (ed il comportamento) del nemico e la missione da compiere: a piedi, con mezzi animali o con mezzi a motore.\nL'infiltrazione a piedi \u00e8 forse quella pi\u00f9 classica nel combattimento moderno, data l'attuale diluizione delle forze normalmente dispiegate sul terreno e potendo essere eseguita anche a corto raggio per compiti tattici a beneficio di comandi anche a basso livello da pattuglie di truppe non specializzate: soprattutto quando le linee di schieramento non sono continue (e quando non \u00e8 sufficiente allo scopo il semplice pattugliamento della \"terra di nessuno\" tra due opposti schieramenti) non \u00e8 raro il caso dell'impiego di pattuglie di fanteria che si infiltrino tra le linee avversarie per missioni di ricognizione tattica o per la cattura di elementi avversari da riportare dietro le proprie linee allo scopo di interrogarli. Persino per missioni particolari eseguite da truppe specializzate, a piedi viene spesso eseguita l'ultima parte di un'infiltrazione anche quando quest'ultima prevede l'impiego di altri mezzi per la parte iniziale del movimento (ad esempio quando una pattuglia viene inserita tramite elicottero in una zona controllata dal nemico ed effettua poi, per sicurezza, l'ulteriore avvicinamento occulto alla zona obiettivo a piedi). Il terreno elettivo dove condurre un'infiltrazione a piedi \u00e8 quello \"rotto\" che presenta il maggior numero possibile di zone che permettono il transito di piccoli gruppi di uomini in modo occulto: presenza di fitta vegetazione (boschi o giungle), anfratti, percorsi non facilmente visibili in quanto la linea di visuale \u00e8 spesso \"coperta\" dalla presenza di rocce (montagne) ed eventuale presenza di numerosi percorsi la cui sede sia ad una conveniente profondit\u00e0 (canali d'irrigazione, fossi) che possono essere sfruttati per permettere il passaggio senza esporsi alla vista del nemico. Anche centri urbani (specie se poco abitati o disabitati, anche a causa degli eventi bellici), reti di caverne o reti fognarie si prestano a far parte del percorso di infiltrazione: in ogni caso, in fase di pianificazione della missione, occorre sempre tener presenti le caratteristiche del territorio che deve soddisfare la possibilit\u00e0 di mettere in pratica quelle tecniche che permettono di trovare percorsi nascosti alla vista ed, eventualmente, trovare zone di sosta che permettano di vedere senza essere visti.\nL'infiltrazione con mezzi animali, come cavalli o muli, \u00e8 ormai desueta negli eserciti moderni: i pochi che ancora li usano (come l'esercito elvetico), lo fanno soprattutto per compiti logistici di approvvigionamento per le truppe in terreni particolari, per quanto fosse usuale per i mujahedin afghani muoversi con cavalli all'interno di zone che, formalmente, avrebbero dovuto essere sotto il controllo sovietico durante la guerra in Afghanistan dal 1979 al 1989.\nL'infiltrazione per via terrestre con mezzi a motore (motocicli, autoveicoli fuoristrada o generici motoveicoli), anche se meno \"riservata\" rispetto a quella effettuata a piedi, viene usata qualora gli ampi spazi dell'area obiettivo e le lunghe distanze per raggiungerla siano tali da rendere conveniente (o indispensabile) l'uso di tali mezzi a scapito di una certa \"invisibilit\u00e0\", oltre ad essere la norma per i moderni reparti di cavalleria esplorante, ormai dotati di veloci mezzi corazzati o di elicotteri. Esempi importanti di tale tipologia di infiltrazione sono state le penetrazioni/infiltrazioni motorizzate compiute dal LRDG e dal SAS britannici nel teatro nordafricano durante la seconda guerra mondiale e le successive infiltrazioni dello stesso SAS durante l'operazione \"Archway\", da marzo a maggio 1945 in territorio tedesco. In tempi pi\u00f9 recenti, numerose pattuglie motorizzate di forze speciali si sono infiltrate in territorio iracheno nel tentativo di trovare le batterie di missili SCUD durante la guerra del golfo del 1990-91.\nOltre alla forma attiva, esiste una forma di infiltrazione terrestre \"passiva\" che non prevede un'attivit\u00e0 di movimento per entrare nella zona controllata dal nemico da parte della pattuglia o del reparto che deve infiltrarsi, bens\u00ec sfrutta la stessa avanzata dell'avversario per rimanere nell'area che, continuando l'avanzata avversaria (o la semplice occupazione del territorio), diverr\u00e0 presto una zona delle sue retrovie. A differenza dei normali reparti combattenti che, sopravanzati dal nemico, potrebbero rimanere isolati dal resto delle forze amiche ed essere costretti o alla resa (causa impossibilit\u00e0 di sostegno logistico) o al combattimento (per aprirsi la via del ricongiungimento con il resto delle proprie forze in arretramento), l'infiltrazione passiva (conosciuta con vari nomi a seconda del periodo storico e della nazionalit\u00e0 dell'esercito che l'ha attuata o prevista in sede dottrinale) presuppone l'impiego di reparti appositamente addestrati a non farsi notare durante la fase di combattimento e sfondamento da parte dell'avversario per poter rimanere in loco e proseguire la propria attivit\u00e0, eseguendo vari tipi di missione fino al momento della propria esfiltrazione o del proprio ricongiungimento con le forze amiche che eventualmente hanno riconquistato il terreno precedentemente perso.\nPer via aerea.\nA volte, la missione da compiere deve essere eseguita a distanze tali e/o in tempi cos\u00ec ristretti, da necessitare l'utilizzo di un mezzo veloce capace di percorrere grandi distanze in breve tempo: se sono state create le condizioni per poter utilizzare in relativa sicurezza lo spazio aereo fino all'area d'azione prevista per il distaccamento operativo che effettuer\u00e0 la missione, il mezzo che viene normalmente scelto \u00e8 quello aereo, sia esso ad ala fissa o ad ala rotante (elicottero) secondo le necessit\u00e0 o la convenienza. In genere, viene usato l'elicottero per l'inserimento del distaccamento in zone pi\u00f9 vicine rispetto a quelle per cui si usa l'aereo, anche se vi sono distanze dove l'utilizzo di uno o l'altro sarebbe perfettamente intercambiabile e la scelta tra i due mezzi avviene prevalentemente per ragioni tattiche o logistiche.\nCome per l'infiltrazione puramente terrestre, il distaccamento operativo incaricato della missione da compiere nel territorio controllato dal nemico pu\u00f2 essere inserito in diversi modi anche per l'infiltrazione che sfrutta un mezzo aereo.\nNel caso di utilizzo dell'elicottero, il distaccamento pu\u00f2 prendere terra a seguito dell'atterraggio del mezzo oppure con il mezzo ancora in volo. Nel primo caso si parler\u00e0 di \"elisbarco\" e, una volta rilasciato a terra, il gruppo incaricato della missione proseguir\u00e0 l'infiltrazione per raggiungere l'area d'operazioni vera e propria adottando uno dei modi previsti per quella terrestre: qualora l'elisbarco fosse fatto direttamente sull'obiettivo (ad esempio nel possibile caso di un raid o di un'operazione di liberazione ostaggi, se cos\u00ec ne fosse previsto lo svolgimento) non si parlerebbe pi\u00f9 di infiltrazione ma di \"elisbarco d'assalto\" vero e proprio, soprattutto se il reparto sbarcato fosse numericamente relativamente consistente.\nCon il mezzo ancora in volo, la pattuglia pu\u00f2 scendere a terra utilizzando sistemi diversi a seconda della quota di volo dell'elicottero e del fatto che il volo sia rettilineo con il mezzo in movimento o stazionario (\"hovering\"). Nel caso di \"hovering\", la pattuglia pu\u00f2 semplicemente saltare a terra se la quota \u00e8 bassissima (un paio di metri al massimo) mentre a quote maggiori, ma sempre limitate a meno di una decina di metri, pu\u00f2 effettuare la discesa in corda doppia o la discesa con l'utilizzo del \"barbettone\" (sistema chiamato \"fast rope\" dagli anglofoni): in pratica una vera e propria corda di generoso diametro per essere resistente e sufficientemente rigida da permettere la calata del personale con il solo e semplice uso dei propri arti (anche se in addestramento pu\u00f2 essere usato anche un moschettone abbinato ad un'imbragatura per sicurezza). Questi ultimi sistemi si usano particolarmente quando la \"landing zone\" (zona di presa a terra o di sbarco) presenta ostacoli che impediscono l'atterraggio effettivo dell'elicottero: queste tecniche sono infatti state inventate e messe a punto dai reparti LRRP (\"long range reconaissance patrol\") americani durante la Guerra del Vietnam per poter scendere a terra anche nel bel mezzo della giungla, sia per evitare zone aperte adatte all'atterraggio che, sicuramente, sarebbero state presidiate o quantomeno tenute sotto osservazione da vietcong o da regolari nord-vietnamiti, sia per aumentare le possibilit\u00e0 di non essere rilevati immediatamente nonostante l'utilizzo di un mezzo rumoroso come l'elicottero.\nIn tutti i casi sopracitati, l'operazione eseguita dall'elicottero (o dagli elicotteri) verrebbe classificata come inserzione, particolarmente nel caso di presa a terra all'interno di territorio controllato dall'avversario da parte di reparti numericamente esigui (come generalmente sono quelli composti da operatori FS/FOS).\nDa quote maggiori, per la presa a terra si usa il paracadute, sia lanciandosi da un velivolo ad ala fissa che da un elicottero e, in quest'ultimo caso, sia in caso di volo rettilineo che stazionario (quest'ultimo utilizzato pi\u00f9 in addestramento che in fase operativa).\nNormalmente si impiega la tecnica del \"lancio vincolato\" come in uso nei normali reparti di fanteria paracadutista anche se, negli ultimi decenni, per infiltrazioni realmente occulte, sono sempre pi\u00f9 apprezzate le tecniche di \"lancio comandato\" da media o alta quota in quanto la tecnica di lancio vincolato, normalmente eseguita da quote basse, pur essendo adatta al lancio di reparti d'assalto numerosi (operativamente si tratta di lanci effettuati tra i 250-300 e i 450 metri al massimo, per evitare al reparto lanciato tempi di esposizione troppo lunghi all'azione nemica e per evitare una dispersione eccessiva degli uomini una volta arrivati a terra che impedirebbe un veloce riordino del reparto, dispersione che aumenta all'aumentare della quota, essendo i paracadutisti in balia delle correnti aeree utilizzando paracadute non facilmente e solo parzialmente manovrabili), si presta meno al rilascio di reparti piccoli che devono successivamente infiltrarsi in maniera occulta, visto che il passaggio del mezzo aereo a bassa quota \u00e8 facilmente rilevabile da terra, cos\u00ec come le possibili zone di lancio del reparto, oltre ad esporre il mezzo aereo alle reazioni avversarie anche con mezzi anti-aerei a corto raggio. La tecnica paracadutistica del lancio a caduta libera (TCL) ed apertura comandata, permette il lancio medesimo da quote pi\u00f9 elevate, lasciando maggiore incertezza nel nemico su quale zona atterrer\u00e0 la poco numerosa pattuglia, utilizzando quest'ultima anche una tipologia di paracadute a grande manovrabilit\u00e0 che permette di allontanarsi dal punto di lancio e di scegliere zone di atterraggio pi\u00f9 lontane continuando ad assicurare l'arrivo di tutti i componenti del distaccamento a pochi metri di distanza uno dall'altro, eliminando cos\u00ec anche i problemi di riordino a terra tipico di reparti paracadutisti numerosi i cui componenti arrivano al suolo normalmente sparsi su una vasta superficie.\nI vantaggi dei lanci comandati, da parte di piccoli nuclei, vengono esaltati quando effettuati da alta o altissima quota utilizzando le tecniche HALO (High Altitude Low Opening) o HAHO (High Altitude High Opening) che necessitano di personale addestrato anche all'uso degli indispensabili apparati di respirazione ad ossigeno, oltre ad essere dotato di apposito vestiario per resistere all'esposizione di un ambiente dove la temperatura \u00e8 molto bassa e l'ossigeno estremamente rarefatto per periodi piuttosto lunghi, soprattutto nel caso della tecnica HAHO che permette navigazioni a vela ad alta quota fino ad una quarantina di chilometri di distanza dal punto di lancio dall'aereo.\nCome nel caso di missioni aeree con l'impiego di elicotteri, anche nel caso di missioni intese a paracadutare piccoli nuclei di operatori in territorio nemico si parla di \"inserzioni\", come del resto ogni volta occorra l'utilizzo di un \"mezzo vettore\" di terzi (quindi non in dotazione al reparto preposto all'esecuzione finale della missione) per il trasporto e il rilascio di un'aliquota di FS/FOS in territorio potenzialmente ostile.\nEsattamente come la pattuglia si infiltra in territorio nemico per eseguire una missione per poi esfiltrare una volta compiutala, allo stesso modo un mezzo vettore (aereo o meno) compie una missione di inserzione per rilasciare la pattuglia e pu\u00f2 compiere una missione di estrazione per recuperarla e riportarla al sicuro.\nQuest'ultimo termine (estrazione) non viene usato solamente per definire l'operazione inversa di \"inserzione\" compiuta con un mezzo vettore, ma anche per definire l'intervento speditivo stesso di una pattuglia che interviene per soccorrere e recuperare personale di interesse (come civili da evacuare da luoghi e/o situazioni pericolosi/e, oppure pattuglie precedentemente infiltrate ma ora in situazione di estremo pericolo, sotto il fuoco nemico o a seguito di operazione abortita) nonch\u00e9 da parte della stessa pattuglia in missione per richiedere al comando superiore il recupero urgente.\nOccorre menzionare, infine, la possibilit\u00e0 di utilizzare anche velivoli ultraleggeri e deltaplani, come sperimentato dalle forze speciali francesi negli anni ottanta, anche se non ne \u00e8 stata divulgata l'eventuale adozione come metodologia standardizzata per un loro eventuale uso effettivo.\nLe missioni.\nInterdizione e Controinterdizione.\nInterdizione di area.\nIl termine \u00e8 di origine statunitense (\"area interdiction\") e, in campo terrestre, si riferisce alle azioni di contrasto condotte da forze militari o paramilitari (guerriglieri) in territorio controllato dall'avversario.\nNella versione britannica \u00e8 impiegato il termine \"deep infiltration\" (infiltrazione in profondit\u00e0).\nIn ambito NATO, prima del crollo del muro di Berlino, se ne individua una versione nello \"stay behind\", che prevedeva attivit\u00e0 da svolgere nei territori eventualmente invasi da forze del Patto di Varsavia.\nL'\"interdizione\" prevede l'infiltrazione di aliquote di forze in aree prescelte del territorio controllato dall'avversario allo scopo di precluderne o ridurne l'attivit\u00e0 operativa mediante azioni fondate sulla sorpresa, fino alla conclusione di un ciclo operativo che \u00e8 definita dalla remunerativit\u00e0 o dalla sostenibilit\u00e0 dell'impegno e si conclude con l'esfiltrazione o col ricongiungimento con forze amiche.\nL'\"infiltrazione\" pu\u00f2 aver luogo per via terrestre, aerea (aviolancio, atterraggio d'assalto, elitrasporto), acquea (in superficie, sottomarina, anfibia), ovvero con una combinazione delle vie suddette. Nella via terrestre \u00e8 prevista anche la gi\u00e0 citata soluzione statica.\nLe aree di azione devono presentare:\nLe forze destinate a ciascun'area sono costituite da complessi autonomi al livello di Compagnia, articolati su un Comando di Area (Comando di Compagnia) ed un numero variabile di pattuglie, fino a sei. La consistenza delle pattuglie, le pedine operative di impiego, si aggira sulla dozzina di elementi (un dato da considerare ricorrente).\nLa densit\u00e0 complessiva delle forze \u00e8 valutabile in circa 1 operatore/2\u00a0km\u00b2. Un complesso al livello di Compagnia \"infesta\" quindi un'area di circa 150\u00a0km\u00b2.\nNel combattimento, i criteri sono i seguenti:\nGli obiettivi possono essere assegnati dal Comando superiore, specie all'inizio, ma sono pi\u00f9 frequentemente acquisiti durante la missione.\nLe azioni fondamentali sono il colpo di mano e l'imboscata. A queste si aggiungono il sabotaggio, il saccheggio, il cecchinaggio, la posa di mine e trappole.\nL'alimentazione delle forze pu\u00f2 prevedere:\nIl controllo tattico di un'area di interdizione compete a una base operativa operante in territorio amico, dislocata nell'ambito del Comando della Grande Unit\u00e0 complessa che conduce la manovra principale. Ne consegue l'esigenza di un sistema delle trasmissioni che preveda apparati idonei alle grandi distanze, utilizzando messaggi \"contratti\" con cifratura incorporata.\nL'esfiltrazione utilizza le vie gi\u00e0 previste per l'infiltrazione, ad esclusione della versione statica e dell'aviolancio.\nL'Interdizione \u00e8 congeniale ai paracadutisti: istituzionalmente destinati a operare in territorio non controllato da forze amiche; particolarmente addestrati al pattugliamento e al combattimento episodico; profondamente motivati e idonei ad affrontare situazioni ad alto coefficiente di rischio; gli unici in grado di utilizzare tutte le vie di infiltrazione.\nL'interdizione si differenzia dunque dagli aviosbarchi di conquista o di incursione:\nControinterdizione.\nIl termine \u00e8 di origine nazionale, e si riferisce all'azione di contrasto nei confronti dell'Interdizione (che \u00e8 condotta da forze regolari), anche se \u00e8 assimilabile (e applicabile) alla controguerriglia. Venendo eseguita in territori controllati dalle proprie forze, la controinterdizione non necessita di infiltrazione preventiva da parte delle pattuglie che la effettueranno, pur muovendosi queste ultime con gli stessi criteri di occultabilit\u00e0 utilizzati dalle forze avversarie infiltrate nel territorio d'operazioni.\nIn via preliminare:\nLe aree della controinterdizione devono tendere a sovrapporsi ed a coincidere con quelle dell'Interdizione, nella misura in cui ci\u00f2 \u00e8 consentito dalla disponibilit\u00e0 di un quadro informativo in costante aggiornamento.\nAnche le forze destinate a ciascun'area tendono a ricalcare la composizione ed articolazione di quelle dell'interdizione, con qualche notazione:\nPer quanto attiene al combattimento:\nLa prontezza di intervento della riserva \u00e8 un fattore risolutivo nei confronti di un avversario appiedato.\nIl successo della controinterdizione si misura non solo e non tanto in termini di perdite inflitte al nemico, ma piuttosto nelle quantit\u00e0 di iniziative alle quali egli \u00e8 stato indotto a rinunciare a causa dell'azione controinterdittiva.\nPu\u00f2 darsi, per estremo, che in un ciclo operativo la controinterdizione non stabilisca alcun contatto con le forze contrapposte, ma che queste siano cos\u00ec incalzate e impegnate a sopravvivere da essere costrette all'esfiltrazione."}
{"id": "3709756", "revid": "1855488", "url": "https://it.wikipedia.org/wiki?curid=3709756", "title": "Episodi di Hamburg Distretto 21 (quinta stagione)", "text": "La quinta stagione di \"Hamburg Distretto 21\" \u00e8 stata trasmessa in prima tv in Germania ogni gioved\u00ec alle ore 19,25 sulla rete televisiva \"ZDF\" dal 4 novembre 2010 al 5 maggio 2011. In Italia \u00e8 trasmessa dall'11 ottobre al 23 novembre 2011 su Rete 4 dal luned\u00ec al gioved\u00ec alle 15.10. \nDal quinto al tredicesimo episodio Rhea Harder (Franzi Jung) \u00e8 sostituita temporaneamente da Wolke Hegenbarth (Jule Schmitt), mentre a partire dal quattordicesimo episodio Uwe Fellensiek (Henning Storm) \u00e8 sostituito da Bruno F. Apitz (Hans Moor). Inoltre dal diciottesimo episodio fa il loro ingresso una nuova coppia di poliziotti formata da Tarik Coban (Serhat Cokgezen) e Claudia Fischer (Janette Rauch)."}
{"id": "3709757", "revid": "1543377", "url": "https://it.wikipedia.org/wiki?curid=3709757", "title": "Vladimir Alekseevi\u010d Ivanov", "text": "Noto anche come Wladimir Ivanow, fu un pioniere degli studi riguardanti l'Ismailismo.\nBiografia.\nFiglio d'un medico militare, trascorre la sua infanzia a San Pietroburgo e a Mosca. Consegue la medaglia d'oro del Liceo di San Pietroburgo, dove studiava, nel 1907. Dal 1907 al 1911, segue i corsi della prestigiosa Facolt\u00e0 di Lingue orientali di San Pietroburgo. Dopo aver imparato l'arabo, Vladimir Ivanov si specializza infine nello studio dei dialetti persiani. Nel 1910 effettua il suo primo viaggio in Persia per perfezionarvi le sue conoscenze. Alla fine dei suoi studi e fino al 1914, lavora per la filiale della Banca di Russia in Persia. Approfitta di questo soggiorno in Persia per interessarsi di poesia popolare nel Khorasan e in altre regioni. Tali ricerche saranno oggetto di alcuni suoi articoli comparsi nel 1920.\nNel 1914, presenta le sue dimissioni dalla Banca di Russia e torna a San-Pietroburgo, dove entra nel Museo imperiale dell'Asia dell'Accademia delle Scienze di San Pietroburgo. Nel 1915 \u00e8 inviato a Bukhara per raccogliervi manoscritti. \u00c8 l'inizio di una passione da codicologo e del suo interesse per l'Ismailismo per il tramite di vari manoscritti.\nNel 1918, Vladimir Ivanov \u00e8 nuovamente inviato in Asia centrale per arricchire la collezione di manoscritti (detta \"di Bukhara\") del museo di San Pietroburgo. Questa missione finisce presto a causa dell'esplodere della rivoluzione bolscevica in Russia, cui egli non prende parte. Decide allora di restare a soggiornare in Persia, dove lavora come interprete per il comandante delle forze anglo-indiane fino al 1920.\nNel 1920 Vladimir Ivanov accompagna le forze anglo-indiane in India, dove egli rimarr\u00e0 fino al 1928. Il presidente della \"Asiatic Society\" gli conferisce l'incarico di raccogliere manoscritti persiani. Una prima pubblicazione sull'Ismailismo appare negli \"Annali\" della Societ\u00e0 nel 1922. Viaggia in Persia e visita per la prima volta il sito di Alam\u016bt e altre piazzeforti ismailite distrutte poi dall'arrivo dei Mongoli. Nel 1930 esaurisce la sua collaborazione con l'\"Asiatic Society\", per intraprendere la carriera universitaria a Mumbay, dove si concentra totalmente sullo studio dell'Ismailismo. Incontra la comunit\u00e0 dei Khoja che lo mette in contatto con Mohamed Shah Aga Khan III. L'Aga Khan impiega Ivanov per effettuare ricerche sulla storia e la letteratura ismailite.\nHa cos\u00ec la rara opportunit\u00e0 di avere accesso alle collezioni private degli ismailiti indiani, afghani e persiani. Stringe legami con i Bohora (gruppi sciiti ismailiti musta'liani) che gli consentono l'accesso ai loro fondi manoscritti arabi risalenti all'et\u00e0 fatimide. Nel 1933 partecipa alla fondazione dell'\"Islamic Research Association\" di Bombay. Nel 1937 scopre le tombe di numerosi Imam nizari ad Anjedan, e a Kahak la cui esistenza sembra non fosse ignota a vari Aga Khan prima ancora della scoperta di Ivanov. Nel 1946, i lavori di Ivanov conducono alla fondazione della \"Ismaili Society of Bombay\".\nNel 1960, Ivanov pubblica la monografia pi\u00f9 completa dedicata ad Alamut. Tale studio si poggia sui risultati degli scavi archeologici condotti negli anni 1928-1937 e sui manoscritti. Nel 1959 Ivanov si trasferisce a Teheran, dove concluder\u00e0 la sua esistenza.\nAlla fine degli anni settanta, dopo la morte di Ivanov, i manoscritti in possesso dell\u2019\"Ismaili Society of Bombay\" sono trasferiti all'Istituto di Studi ismailiti di Londra.\nGrazie a Ivanov, i Nizari del periodo di Alamut non sono pi\u00f9 giudicati sull'estemporanea base della leggenda (sempre negativa) costruita dai loro avversari crociati, n\u00e9 sulle fantasie di Marco Polo, tanto da non poter essere pi\u00f9 superficialmente considerati solo come assassini fanatici, dediti alla droga e totalmente proni al volere dispotico e irrazionale del \u00abVecchio della Montagna\u00bb."}
{"id": "3709763", "revid": "599013", "url": "https://it.wikipedia.org/wiki?curid=3709763", "title": "Dana Pt\u00e1\u010dkov\u00e1", "text": "\u00c8 la moglie di Vlastibor Klime\u0161 e la madre di Zuzana Klime\u0161ov\u00e1.\nCarriera.\nCon i ha disputato i Giochi olimpici di Montr\u00e9al 1976, i Campionati mondiali del 1975 e sei edizioni dei Campionati europei (1972, 1974, 1976, 1978, 1980, 1981)."}
{"id": "3709764", "revid": "287204", "url": "https://it.wikipedia.org/wiki?curid=3709764", "title": "Dana Ptackova", "text": ""}
{"id": "3709765", "revid": "762947", "url": "https://it.wikipedia.org/wiki?curid=3709765", "title": "Variations s\u00e9rieuses", "text": "In un contegno compositivo sobrio ed elegante, le Variations s\u00e9rieuses, Op. 54 per pianoforte di Felix Mendelssohn Bartholdy costituiscono, in un formalismo dal peso non indifferente, un'opera composta da 17 variazioni e un Finale su un tema corale in re minore. Dopo alterne vicende redazionali, espresse nelle dedicatorie biografiche dell'autore, la datazione della redazione finale \u00e8 fissata, tradizionalmente, nel giorno 4 giugno 1841.\nCostruzione genericamente definibile come rivisitazione dell'opera di J.S. Bach di cui Mendelssohn fu \"riscopritore\" e \"critico musicale\", l'opera delle Variations S\u00e9rieuses fu scritta in occasione di una campagna di raccolta fondi per erigere il monumento a Beethoven nella sua citt\u00e0 natale di Bonn. L'editore Pietro Mecchetti chiese a Mendelssohn di contribuire a un \"Album Beethoveniano\", pubblicato nel gennaio del 1842, che includeva anche pezzi di Liszt, Chopin, Moscheles e altri, il cui ricavato sarebbe stato impiegato per la costruzione del Monumento(la Fantasia in do maggiore di Schumann, per esempio, \u00e8 il risultato finale di un'opera originariamente concepita per lo stesso scopo). Mendelssohn scrisse tre serie di variazioni per pianoforte, ma solo questa fu pubblicata mentre egli era in vita.\nPer cogliere l'autorevole importanza dell'opera \u00e8 necessario citare la lapidaria affermazione di Ignaz Moscheles, amico di Mendelssohn, che afferm\u00f2: \"Suono le \"Variations s\u00e9rieuses\" ancora e ancora, e ogni volta ne ammiro la bellezza\". Ulteriormente non \u00e8 da dimenticare il fatto che Ferruccio Busoni fu uno dei maggiori interpreti ed esecutori dell'opera. \nNella prassi pianistica odierna la durata di esecuzione \u00e8 di circa dodici minuti; molte variazioni richiedono un legame profondo con la storia delle tradizioni pianistiche dell'Europa come vedremo. Nel Novecento molti pianisti le hanno incise, tra cui Vladimir Horowitz, Svjatoslav Richter, Rena Kyriakou, Vladimir Sofronickij e Murray Perahia, fissando i canoni pianistici per le future generazioni. \nPresentazione.\nQuantunque manchi, per durata, la monumentalit\u00e0 delle variazioni beethoveniane e delle variazioni schumanniane e brahmsiane, nel panorama musicale e nel vasto e affascinante repertorio pianistico del periodo romantico le Variations S\u00e9rieuses Op 54 (MWV U 156), nella loro redazione finale, certamente sono da considerare, da un punto di vista prettamente formale-musicale e tecnico pianistico, un'opera composita di notevole importanza dove giganteggiano le tessiture compositive di J.S. Bach, e di Ludwig van Beethoven rivisitate da Felix Mendelssohn con accurata tecnica compositiva romantica come, in sensibile testimonianza analitica, possiamo comprendere dall'esegesi delle variazioni.\nTema delle Variations S\u00e9rieuses.\nIl valore formale \u00e8 gi\u00e0 godibile nel tema, costruito sul modello dei Corali di Bach a 4 voci; in esso si rivela l'impronta tipica dello stile compositivo di Felix Mendelssohn, evidenziabile dallo spostamento di accento sul tempo debole. Siamo in presenza di anacrusi ritmica che caratterizzer\u00e0 tutte le variazioni seguenti. Le cadenze armoniche sono tipiche dell'architettura armonica bachiana ma il fraseggio \u00e8 tipicamente pianistico romantico.\nVariazione prima.\nDiretta e scelta da una funzione di energica espressivit\u00e0 romantica, l'unit\u00e0 compositiva del tema con la variazione prima, data appunto dall'anacrusi, \u00e8 mantenuta dal fraseggio della mano destra. In uno stile compositivo che richiama l'andamento dei bassi e della pedaliera dell'organo tipica di J.S. Bach, il gioco pianistico della mano sinistra deve essere davvero considerato e realizzato in modo organistico. La difficolt\u00e0 maggiore di questa prima variazione \u00e8 data proprio dalla capacit\u00e0 dell'esecutore di dissociare l'andamento corale della mano destra dalla \"pedalizzazione organistica\" della sinistra e dalla voce intermedia che detta il carattere \"romantico\" della variazione. \nVariazione seconda.\nDa un punto di vista tecnico-pianistico la difficolt\u00e0 maggiore di questa variazione \u00e8 data dalla tecnica di articolazione che deve essere estremamente rapida. Si comprende che il tutto deve essere giocato nel quadro della tecnica di rilassamento che permette la dissociazione del tema nella parte superiore e dell'andamento della voce centrale e quindi dell'articolazione delle note.\nDa un punto di vista ritmico il concatenamento con la prima variazione \u00e8 data dalla voce centrale che passa da andamento binario a ternario mentre, il concatenamento con il tema corale, \u00e8 dato dall'anacrusi della linea superiore del canto.\nVariazione terza.\nDi czerniana memoria, la tecnica delle ottave, delle seste e di altre combinazioni tecniche simili della Variazione Terza deve essere sviluppata con rilassamento dell'avambraccio e del gomito che permettono una esecuzione dinamica e con suono di peso. Da un punto di vista tecnico c'\u00e8 un distacco con la prima e seconda variazione. Proprio la differenziazione sul piano tecnico, in concomitanza con il tema corale presente nei tempi deboli che collega la variazione con il tema, \u00e8 l'elemento di difficolt\u00e0 per il concatenamento della variazione con le precedenti.\nVariazione quarta.\nPossiamo proprio definirla \"scarlattiana\" questa variazione che richiama i moduli della tecnica di Domenico Scarlatti. Quale espediente tecnico deve essere utilizzato? La lezione di Rudolf Breithaupt in merito \u00e8 indelebile: caduta di peso nei \"levare\" ed effetto \"yo yo\" e quindi passivit\u00e0 data dallo stato fondamentale di rilassamento per gli staccati. Non essendoci concatenazione con gli elementi tecnici della variazione precedente e seguente, la variazione quarta deve essere davvero considerata una \"perla\" all'interno dell'opera e prevede un effetto sonoro di \"perlato\", brillante ed energico al contempo.\nVariazione quinta.\nIl richiamo agli elementi tecnici del finale \u00e8 palese. Il sincopato tra la mano destra e la sinistra deve essere giocato tutto sul rilassamento dell'avambraccio: caduta sul tempo debole e stato passivo di rilassamento. Sul \"tappeto sonoro\" del sincopato devono emergere le note del canto del tema. Si comprende che la difficolt\u00e0 dell'esecutore oltre che tecnica \u00e8 quella di una ben chiara definizione dei paradigmi acustici e di una ottimale ricerca del suono.\nVariazione sesta.\nCzerny docet! Felix Mendelssohn richiama la tecnica pianistica dell'insigne didatta. Da un punto di vista tecnico il tutto deve essere giocato sull'aderenza piena alla tastiera: un incontro ravvicinato tra caduta di peso \"dal tasto\" ed effetto di aderenza alla tastiera. Questo gioco tecnico permette una esecuzione dinamica e potente al contempo essendo costruita sul \"tasto\" sia in fase di caduta che rilassamento.\nVariazione settima.\nIl richiamo allo stile delle Variazioni beethoveniane determina il carattere della Variazione VII. Potente, brillante, giocata tutta sulla tecnica del peso, la variazione \u00e8 davvero da considerare la pi\u00f9 \"bella\" da un punto di vista di virtuosismo. Siamo in presenza di un Mendelssohn che pensa anche al concertista, al virtuoso del suo tempo, e alla scuola del virtuosismo. Potremmo definire la Variazione VII la variazione performativa per eccellenza. Il compito dell'esecutore sar\u00e0 dunque quello di stupire con la bravura concertistica.\nVariazioni ottava e nona.\nMendelssohn ritorna alla stile compositivo bachiano. Con le variazioni Ottava e Nona siamo in presenza di una tecnica esecutiva pi\u00f9 organistica che pianistica: in tal senso devono essere pensate queste variazioni. Da un punto di vista tecnico il richiamo alla tecnica dell'articolazione della Scuola di Breithaupt e della Natural Piano technic School \u00e8 necessario anche se il tutto deve essere rivisitato con una \"mentalit\u00e0 pi\u00f9 organistica\" che pianistica. Il richiamo alle grandi Sonate e composizioni per Organo di Mendelssohn \u00e8 doveroso.\nVariazione decima.\nLa Variazione X \u00e8 un gioiello di \"ricordanza\" del repertorio compositivo di Felix Mendelssohn. Se grande \u00e8 il valore del gioco contrappuntistico della variazione ancora pi\u00f9 grande \u00e8 il valore tecnico. Si \u00e8 in presenza di uno dei brani \"didattici\" per il legato pianistico. Il carattere tecnico della variazione \u00e8 il legato (la minuziosa scuola del legato romantico), il giusto dosaggio del peso, e la minuziosa ricerca del suono. Si comprende, come affermava Heinrich Neuhaus, che l'esecuzione ottimale di questa variazione \u00e8 data dall'educazione dell'orecchio musicale. In Sviatoslav Richter abbiamo uno degli interpreti maggiori di questa variazione.\nVariazioni decima prima e decima seconda.\nCaratterizzate dal fervido ed esaltante movimento poetico-romantico in cui il compositore riveste un'umanit\u00e0 in cui la passione profonda per l'esistenza e l'istintivo attaccamento all'eroicit\u00e0 della vita sono cardini non solo biografici ma anche formali, le Variazioni XI-XII sono da inscrivere nel temperamento compositivo romantico che in Robert Schumann trover\u00e0 uno dei maggiori interpreti. C'\u00e8 un profondo collegamento, evidenziabile proprio da queste variazioni, tra Felix Mendelssohn e Robert Schumann. Nel carattere della Variazione XI richeggia l'anima romantica di Eusebius, l'alter ego idealizzato di Robert Schumann, mentre nella Variazione XII l'impetuoso carattere di Florestan, personaggio con cui Robet Schumann in maniera criptica caratterizzava i suoi capolavori. \nDa un punto di vista di tecnica pianistica, il fraseggio della variazione XI deve essere eseguito con una \"presa\" del tasto ricercatissima. La variazione XII necessita della tecnica naturale di Breithaupt; suono di peso con braccio completamente rilassato ed effetto di riflesso: tuttavia non deve essere tralasciata la lezione czerniana sulle ottave alternate e gli studi preparatori di Czerny in merito.\nVariazione decima terza.\nC'\u00e8 l'eco dei tentativi tecnico-pianistici pre-romantici nella preziosa variazione XIII; in essa si esprime davvero il carattere beethoveniano assorbito da Mendelssohn. La difficolt\u00e0 \u00e8 data dalla differenziazione tecnica delle voci. Il tema, delineato principalmente dalla sinistra, \u00e8 in contrappunto con un movimento a \"pedalizzazione organistica\" nella stessa mano sinistra. La mano destra presenta una tessitura compositiva \"in staccato\" di scuola czerniana. Il carattere beethoveniano-czerniano della variazione XIII necessita di tre differenti tecniche:spallinato nella mano destra, legato (per il tema della mano sinistra) e appoggiato per i bassi della mano sinistra.\nVariazioni decima quarta e decima quinta.\nAltre due variazioni che richiamano \" la lezione di Mendelssohn sulla tecnica del legato\". Se da un punto di vista compositivo l'architettura armonica bachiana (per la variazione XIV) e beethoveniana (per la Variazione XV) \u00e8 riletta da Mendelssohn in una chiave tutta personale \"giocata sui colori\", da un punto di vista tecnico le difficolt\u00e0, apparentemente non notevoli, scaturiscono da una profonda ricerca delle timbriche che devono essere \"quasi organistiche\": \u00e8 necessaria una grande educazione dell'orecchio musicale e una conoscenza profonda dell'opera organistica di Felix Mendelssohn.\nVariazioni decima sesta e decima settima.\nVariazioni conclusive, prima della coda finale, di carattere virtuosistico e di \"bravura\", necessitano di una tecnica incentrata sulla dissociazione delle mani. Il tema \u00e8 giocato tra la mano destra e la mano sinistra nella Variazione XVI che richiede tuttavia un legato curato. Se apparentemente l'effetto \u00e8 giocato sulla bravura, gli elementi tecnici invece sono davvero giocati sull'aderenza alla tastiera e ci\u00f2 \u00e8 evidenziabile maggiormente nella variazione XVII in cui l'effetto di bravura \u00e8 dato da un suono di peso pieno, da un legatissimo e da una aderenza alla tastiera prettamente organistica dall'inizio sino al pedale finale.\nFinale.\nLa coda finale (preceduta dal grande pedale alla dominante della Variazione XVII) in sincopato ritmico prevede la tecnica beethoveniano-czerniana del legato in ritmica sincopata. Il gioco delle mani alternate, con caduta dal testo ed effetto di rilascio come da indicazione di Breithaupt e il canto che richiama il tema, che deve sovrastare il tappeto sonoro del sincopato, determinano davvero un \"Tempio Sonoro\" grandioso che \u00e8 il vero elemento da evidenziare in fase performativa. La partitura in tal senso fagocita la prassi pianistica ovvero \u00e8 proprio la monumentalit\u00e0 della partitura che richiama il concertista all'umile, minuzioso ed educato lavoro pianistico ormai, dopo la lezione di Felix Mendelssohn, aperto ad una condizione di serena disponibilit\u00e0 critica.\nConcludendo si pu\u00f2 affermare che le Variations S\u00e9rieuses accolgono il senso nobile della tradizione pianistica di J.S. Bach e di L. van Beethoven, che diventano per Mendelssohn \"un mondo imposto\" per percorrere formalmente vie nuove genuinamente romantiche e coscienti della loro romanticit\u00e0. Nella loro freschezza compositiva le Variations S\u00e9rieuses ancora colpiscono gradevolmente la nostra sensibilit\u00e0 contemporanea orientandola ad una via interpretativa e di riscoperta della brulicante e complice intimit\u00e0 compositiva di Felix Mendelssohn Bartholdy. "}
{"id": "3709766", "revid": "124492516", "url": "https://it.wikipedia.org/wiki?curid=3709766", "title": "Fiabe del focolare", "text": "Fiabe del focolare (in tedesco: \"Kinder- und Hausm\u00e4rchen\", lett. \"Fiabe per bambini e famiglie\"), meglio conosciute come Fiabe, \u00e8 un'antologia di fiabe raccolte dai fratelli Grimm tra il 1812 e il 1815.\nGenesi.\nIl nome dei fratelli Grimm \u00e8 legato principalmente ai loro studi di linguistica, in special modo circa la ricostruzione storica della lingua tedesca, tuttavia dedicarono molte energie alla ricerca ed alla trascrizione di miti e leggende propri dell'area germanica (come le Leggende tedesche o la Leggenda eroica tedesca), quindi non deve creare stupore che un simile tracciato abbia sviluppato un certo interesse dei Grimm verso il patrimonio favolistico della loro nazione.\nLa fiaba \u00e8, per propria costituzione, un genere esclusivamente orale, affidato alla ripetizione mnemonica, ma all'epoca questa fedelt\u00e0 stava venendo meno, infatti la memoria era sempre pi\u00f9 insidiata dallo sviluppo della carta stampata; quindi i Grimm, da buoni filologi, compresero che il patrimonio orale stava gradualmente giungendo all'ultima stagione, ed ormai era custodito quasi unicamente nelle campagne, ove i vecchi erano ancora analfabeti. Quindi si imbarcarono nell'impresa di salvare tali racconti fiabeschi, che loro consideravano un prodotto peculiare ed autoctono del popolo tedesco.\nTuttavia \u00e8 lecito supporre che i due fratelli si posero con animo differente allo studio di queste fiabe: pi\u00f9 scientifico quello di Jacob, pi\u00f9 aperto verso il fantastico ed il poetico quello di Wilhelm, difatti dopo la (deludente) prima edizione del 1812-15, Jacob abbandon\u00f2 la compilazione di questa antologia in favore dei propri studi filologici, mentre Wilhelm continu\u00f2 a lavorarvi fino a pochi anni prima della morte (l'ultima edizione risale al 1857).\n\"La prima edizione italiana delle \u201cCinquanta novelle\u201d dei fratelli Grimm fu edita dalla Casa editrice Hoepli nel 1897 a cura di Fanny Vanzi Mussini; il testo registr\u00f2 un immediato successo editoriale e venne ristampato ogni quattro-cinque anni per arrivare, nel 1940, alla decima edizione.\nDopo i tragici bombardamenti del 1943, quando la Casa editrice e la Libreria Hoepli vennero distrutte, tra i primi testi ad apparire ci furono le \u201cNuove novelle\u201d dei fratelli Grimm (1943), nella traduzione curata da Mary Tibaldi Chiesa. Anche le \u201cNuove novelle\u201d ebbero una nuova fortuna editoriale dopo che, per iniziativa di Gianni Hoepli, nel 1950 uscirono, come pure le \u201cCinquanta novelle\u201d, con le illustrazioni di Vittorio Accornero.\"\nDifferenze fra le edizioni.\nDunque, un tale numero di edizioni fa giustamente presupporre delle differenziazioni tra le medesime: difatti sovente troviamo, tra un'edizione e l'altra, delle modifiche anche profonde. Ad esempio, se nella prima edizione troviamo la fiaba \"nuda e cruda\", con finali spesso tragici e truculenti, nella seconda abbiamo la quasi totale predominanza del lieto fine che contraddistingue le fiabe dei Grimm e che ha stabilito la propria egemonia dalla terza edizione in poi.\nInoltre troviamo anche che, mentre le prime edizioni erano intrise di maggior rigore filologico, man mano che si procedeva alla compilazione di nuove edizioni si faceva sempre pi\u00f9 pressante il contributo del \"redattore-pedagogo\", che riscrive i testi in modo stilisticamente accettabile e pi\u00f9 adatto ad una morale infantile, dunque si assiste ad un progressivo \"ingentilimento\" delle storie tramandate dall'opera dei Grimm.\nD'altra parte le modifiche non si trovano unicamente nello \"stile\" delle singole fiabe, ma anche nel numero delle fiabe stesse: si passa dalle poche decine dell'edizione del 1812, alle 170 della seconda (1819), alle 210 dell'ultima. Anche la famosa formula \"c'era una volta\" fa il suo ingresso solamente alla seconda edizione. Ad esempio, l'inizio della fiaba \"I dodici fratelli\" nella prima edizione \u00e8 narrato in questo modo:\nIn questo testo siamo in grado di individuare la sua estrema stringatezza, la mancanza di nessi causali e la quasi assoluta mancanza di struttura ipotattica: il re non d\u00e0 alcuna spiegazione della propria decisione e non ne vuole discutere nemmeno con la regina. Nella seconda edizione troviamo che il discorso non solo acquista pi\u00f9 coerenza narrativa, ma risulta pi\u00f9 piacevole e scorrevole alla lettura:\nStruttura.\nLe \"Fiabe\" sono divise in due sezioni differenti: le \"fiabe\" (1-201) e le \"leggende per bambini\" (201-210). Qui di seguito \u00e8 riportato l'elenco integrale delle fiabe raccolte dai Grimm (con riferimento all'edizione del 1857):"}
{"id": "3709771", "revid": "1305772", "url": "https://it.wikipedia.org/wiki?curid=3709771", "title": "Colera (disambigua)", "text": ""}
{"id": "3709772", "revid": "1305772", "url": "https://it.wikipedia.org/wiki?curid=3709772", "title": "Nostromo (disambigua)", "text": ""}
{"id": "3709773", "revid": "150177", "url": "https://it.wikipedia.org/wiki?curid=3709773", "title": "ASD Marigliano Marcianise Calcio a 5", "text": ""}
{"id": "3709776", "revid": "72396", "url": "https://it.wikipedia.org/wiki?curid=3709776", "title": "CUS Siena Volley", "text": "La CUS Siena Volley \u00e8 una societ\u00e0 pallavolistica di Siena. La squadra femminile ha partecipato al campionato di Serie B2, mentre quella maschile \u00e8 stata ai vertici della pallavolo italiana negli anni settanta.\nStoria della societ\u00e0.\nSorta all'interno del Centro Universitario Sportivo dell'Universit\u00e0 degli Studi di Siena, il club esord\u00ec in Serie A nei primi anni settanta.\nAttualmente milita in Serie B2 da 3 anni dopo aver centrato la promozione dalla C nell'anno 2006-2007."}
{"id": "3709779", "revid": "300067", "url": "https://it.wikipedia.org/wiki?curid=3709779", "title": "Dana Klime\u0161ov\u00e1", "text": ""}
{"id": "3709780", "revid": "300067", "url": "https://it.wikipedia.org/wiki?curid=3709780", "title": "Dana Pt\u00e1\u010dkov\u00e1-Klime\u0161ov\u00e1", "text": ""}
{"id": "3709781", "revid": "300067", "url": "https://it.wikipedia.org/wiki?curid=3709781", "title": "Dana Pt\u00e1\u010dkov\u00e1 Klime\u0161ov\u00e1", "text": ""}
{"id": "3709784", "revid": "287204", "url": "https://it.wikipedia.org/wiki?curid=3709784", "title": "Dana Klimesova", "text": ""}
{"id": "3709787", "revid": "729019", "url": "https://it.wikipedia.org/wiki?curid=3709787", "title": "Aeroporto Internazionale Moi", "text": "L'Aeroporto Internazionale Moi anche Aeroporto Internazionale di Mombasa o Aeroporto di Mombasa, \u00e8 un aeroporto civile che serve Mombasa, in Kenya.\nStoria.\nL'aeroporto \u00e8 stato costruito durante Seconda guerra mondiale dal South African Army, l'esercito del Sudafrica. Durante la guerra fu per\u00f2 utilizzato dalla Fleet Air Arm come base di terra della Eastern Fleet che dal 1942 era basata nella vicina Kilindini Harbour. Fu poi utilizzato dalla Royal Air Force, per effettuare le operazioni anti-sommergibile con gli idrovolanti Consolidated PBY Catalina al di fuori della costa, e dalla Suid-Afrikaanse Lugmag che era impegnata nella guerra contro l'Italia per l'Impero d'Etiopia. Inizialmente lo scalo era chiamato Aeroporto di Port Reitz.\nL'Aeroporto di Mombasa venne espanso e trasformato in \"aeroporto internazionale\" nel 1979. Nacquero nell'aeroporto i primi hangar di manutenzione per aerei privati e di linea di piccole o medie dimensioni.\nPosizione.\nL'Aeroporto di Mombasa \u00e8 situato nella localit\u00e0 di Port Reitz, lungo le coste dell'Oceano Indiano.\nIn linea d'aria dista 425 km dall'Aeroporto Internazionale Jomo Kenyatta, il pi\u00f9 grande aeroporto del Kenya, che serve Nairobi."}
{"id": "3709795", "revid": "869733", "url": "https://it.wikipedia.org/wiki?curid=3709795", "title": "Arnold Jackson (personaggio)", "text": ""}
{"id": "3709796", "revid": "536159", "url": "https://it.wikipedia.org/wiki?curid=3709796", "title": "Aeroporto Internazionale di Mombasa", "text": ""}
{"id": "3709798", "revid": "536159", "url": "https://it.wikipedia.org/wiki?curid=3709798", "title": "Aeroporto di Mombasa", "text": ""}
{"id": "3709799", "revid": "536159", "url": "https://it.wikipedia.org/wiki?curid=3709799", "title": "Aeroporto di Port Reitz", "text": ""}
{"id": "3709805", "revid": "287204", "url": "https://it.wikipedia.org/wiki?curid=3709805", "title": "Video (album)", "text": ""}
{"id": "3709807", "revid": "486946", "url": "https://it.wikipedia.org/wiki?curid=3709807", "title": "Eva Krendlinger", "text": ""}
{"id": "3709809", "revid": "110157", "url": "https://it.wikipedia.org/wiki?curid=3709809", "title": "Cattivi guagliuni", "text": "Cattivi guagliuni \u00e8 un album del gruppo musicale rap italiano 99 Posse, pubblicato nel 2011.\nIl disco.\nSi tratta del primo album del gruppo napoletano dopo la reunion del 18 luglio 2009 e vanta collaborazioni da parte di numerosi rapper e musicisti italiani tra cui Nuova Compagnia di Canto Popolare, Caparezza, Speaker Cenzou, Clementino, Valerio Jovine e Daniele Sepe.\nL'album \u00e8 in uscita il 18 ottobre 2011 (tramite download digitale da iTunes) e il 25 ottobre nei negozi."}
{"id": "3709810", "revid": "1149807", "url": "https://it.wikipedia.org/wiki?curid=3709810", "title": "Shadow the Hedgehog (videogioco)", "text": " \u00e8 un videogioco sparatutto in terza persona a tema dark della serie \"Sonic\", con protagonista l'omonimo personaggio, Shadow the Hedgehog, amico-rivale di Sonic.\nSi tratta dello spin-off della serie di videogiochi \"Sonic\".\nIl gioco \u00e8 stato pubblicato per le console Nintendo GameCube, PlayStation 2 e Xbox nel 2005 ed in seguito ha ricevuto anche una conversione per PlayStation Network il 19 giugno 2013 in Giappone.\n\"Shadow the Hedgehog\" ripercorre le oscure origini del personaggio omonimo, accennate in \"Sonic Adventure 2\", ma mai approfondite prima. Il gioco permette di scegliere se fare di Shadow un personaggio malvagio, buono o neutrale: a seconda delle scelte effettuate, si accede a livelli e finali differenti, il che contribuisce ad aumentare la longevit\u00e0 del videogioco. Una volta sbloccati tali finali, si potr\u00e0 accedere alla conclusione canonica.\nRappresenta uno dei pochi titoli della serie a non presentare Sonic come personaggio principale e giocabile. Il gioco presenta (tranne Metal Sonic e Big) tutti i personaggi principali della serie apparsi in \"Sonic Heroes\". Di fatto il titolo \u00e8 un diretto seguito del videogioco gi\u00e0 citato ed \u00e8 anche l'ultimo a presentare le caratteristiche e gli elementi della saga degli \"Adventure\".\nTrama.\nTre mesi dopo gli eventi di \"Sonic Heroes\", Shadow, dopo essersi separato dal Team Dark, adesso soffre di amnesia: non ha ancora alcun ricordo sul suo misterioso passato. L'unica cosa che gli viene in mente \u00e8 una raccapricciante scena in cui dei militari GUN sparano ad una ragazza, chiamata da lui stesso Maria. A parte questo, Shadow non ricorda altro, chiedendosi in che modo possa scoprire realmente il suo passato. Intanto di un misterioso esercito degli alieni, i Black Arms, invadono la citt\u00e0 e radono al suolo tutto ci\u00f2 che incontrano. Il loro capo, Black Doom, appare davanti a Shadow, dicendogli di portargli i sette Chaos Emerald, come promesso anni fa, per poi sparire. Il protagonista, non capendo il significato di tale frase, intuisce che per trovare le risposte sul suo passato deve cercare i Chaos Emerald.\nA questo punto si attraverseranno livelli con diverse missioni, che possono essere buone, malvagie o neutrali, che il giocatore pu\u00f2 svolgere liberamente a scelta, il che influir\u00e0 sulla storia del gioco e sull'accesso a determinate aree, ma soprattutto sull'identit\u00e0 del protagonista. Oltre a rendere longevo il gioco, le infinite possibilit\u00e0 porteranno infine a dieci conclusioni diverse.\nLast Story (Storia Finale).\nLa storia finale si sblocca completando tutti e dieci i finali disponibili.\nDopo che Shadow ha trovato i sette Chaos Emerald, una cometa delle Black Arms chiamata Black Comet si attacca alla terra ed emette delle radici per distruggerla; Sonic raggiunge Shadow con i suoi amici (Tails, Amy, Knuckles, Rouge e il Dr. Eggman) dicendogli di dargli i Chaos Emerald. In quel momento per\u00f2 Black Doom rivela a Shadow il suo passato: il professor Gerald Robotnik, il nonno del Dr. Eggman della colonia spaziale ARK (\"Sonic Adventure 2\"), voleva creare la forma di vita suprema, ma aveva bisogno dell'aiuto di Black Doom. Quest'ultimo utilizz\u00f2 il proprio sangue per creare il riccio nero, ma in cambio avrebbe dovuto ottenere i Chaos Emerald. Terminato il dialogo, l'antagonista ruba i Chaos Emerald e fugge, non prima di utilizzare la sua arma speciale su Sonic e gli altri alleati, ovvero un gas in grado di bloccare in un istante il sistema nervoso.\nSolo Shadow pu\u00f2 fermare il malvagio Black Doom, e comincia ad inseguirlo. Tuttavia, essendo parte di lui, Black Doom riesce a controllarlo telepaticamente. Per il riccio sembra quindi essere giunta la fine davanti al proprio creatore, ma il \"Team Chaotix\" (Vector, Charmy e Espio) riesce ad attivare un filmato proiettato nell'intera zona, in cui il professor Gerald rivela che l'unico modo per distruggere Black Comet \u00e8 usare l'Eclipse Cannon, un cannone situato nella colonia spaziale ARK, cos\u00ec potente da poter penetrare le stelle.\nShadow, ritrovata la forza, utilizza i Chaos Emerald per trasformarsi in Super Shadow, e si scontra con Black Doom nel suo temibile supremo aspetto potenziato: \"Devil Doom\", che funge da boss finale. Dopo averlo eliminato definitivamente, Shadow usa un Chaos Control per trasportare Black Comet nello spazio e distruggerla con l'Eclipse Cannon, salvando la Terra. Sul pianeta, il riccio nero \u00e8 ora celebrato come un eroe, e il Presidente decide di rendere onore a lui e al professor Gerald Robotnik (nonostante questi abbia precedentemente tentato di distruggere il mondo). Il protagonista per\u00f2 decide di rimanere nell'ARK per il resto dei suoi giorni, lasciandosi cos\u00ec il passato alle sue spalle.\nModalit\u00e0 di gioco.\nIl protagonista manovra Shadow, che deve attraversare i livelli usando mosse come l'attacco a ricerca o, per la prima e unica volta nella saga di \"Sonic\", utilizzando armi da fuoco (motivo per cui ordini di classificazione di videogiochi come l'Entertainment Software Rating Board (ESBR) o il Pan European Game Information (PEGI) hanno alzato il target rispetto agli altri giochi della serie). Ogni livello presenta delle missioni, che possono essere missioni da cattivo, da eroe o da neutrale, che una volta portate a termine permetteranno a Shadow di continuare sul filone narrativo corrispondente, salvo poi completare missioni non c'entrano nel filone conduttivo che si sta seguendo (ad esempio se si completa una missione da eroe in un filone da neutrale/cattivo, si proseguir\u00e0 in un filone alternativo al precedente). Esistono 5 storie, con due finali ciascuna, uno da eroe e uno da cattivo:\n1. Storia Neutrale\n2. Storia Pure Hero (eroe puro)\n3. Storia Semi Hero (eroe quasi puro)\n4. Storia Pure Dark (cattivo puro)\n5. Storia Semi Dark (cattivo quasi puro)\nCompletando tutte le storie con tutti i finali, si pu\u00f2 sbloccare la storia finale, chiamata \"Last Story\", composta dal livello \"The Last Way\" (diverso dagli altri per il fatto che si abbia una sola missione da completare obbligatoriamente per arrivare al boss finale, ovvero finire il livello arrivando da Black Doom) e dal boss finale Black Doom, trasformato in Devil Doom, che si affronta come Super Shadow.\nPersonaggi.\nShadow the Hedgehog \u00e8 l'unico personaggio utilizzabile nel gioco. Al suo fianco nei vari livelli appariranno diversi personaggi di supporto che proporranno diverse missioni, che il giocatore sceglier\u00e0 accedendo a differenti fasi. Tuttavia se nella modalit\u00e0 \"giocatore singolo\" si inserisce un secondo controller, sar\u00e0 possibile controllare alcuni dei personaggi di supporto.\nPersonaggi di supporto:\nAltri:\nAccoglienza.\n\"Shadow the Hedgehog\" ha ricevuto critiche miste per l'atmosfera volutamente oscura e pi\u00f9 adulta rispetto agli altri giochi della serie, derivante, tra l'altro, dall'introduzione di nuove modalit\u00e0 e sistemi di gioco, tra cui i linguaggi volgari e la possibilit\u00e0 di guidare veicoli e di usare armi da fuoco (per quanto si tratti di una novit\u00e0, ha attirato gran parte delle critiche). Infatti i nuovi elementi non sono stati giudicati divertenti da critici ed acquirenti, mentre l'atmosfera pi\u00f9 adulta \u00e8 stata giudicata forzata ed inadatta rispetto al tono sempre avuto dalla serie.\nNonostante le critiche per\u00f2, il gioco ha venduto pi\u00f9 di 2 milione di copie, rivelandosi quindi un buon successo commerciale e ottenendo alcuni titoli importanti come \"Player's Choice\" su GameCube e \"Platinum\" su PlayStation 2.\nAdattamenti.\nArchie Comics ha adattato la trama del gioco due volte: la prima nell'universo originale della serie principale, la seconda in un arco narrativo post-riavvio su \"Sonic Universe\".\nNel numero 171 di \"Sonic the Hedgehog\" Shadow riesce finalmente a scoprire il suo passato tramite un'oloregistrazione creata dallo stesso Gerald Robotnik e sua nipote Maria.\nL'arco narrativo \"Shadow Fall\" (lett. \"La caduta di Shadow\", vedi \"Sonic Universe\" numeri 59-62), \u00e8 un sequel del videogioco, in cui arriva una seconda Black Comet le cui truppe sono intente a vendicare i loro compagni caduti. Shadow \u00e8 costretto ad affrontare nuovamente il suo passato per sconfiggere la nuova invasione dei Black Arms e aiutare i G.U.N. a detonare una bomba atomica dentro alla seconda Black Comet per distruggere Black Death (parente di Black Doom), Eclipse the Darkling e tutti i soldati."}
{"id": "3709811", "revid": "124808", "url": "https://it.wikipedia.org/wiki?curid=3709811", "title": "Pineapple Thief", "text": ""}
{"id": "3709816", "revid": "1305772", "url": "https://it.wikipedia.org/wiki?curid=3709816", "title": "Little Man", "text": ""}
{"id": "3709820", "revid": "663330", "url": "https://it.wikipedia.org/wiki?curid=3709820", "title": "Ramon Tikaram", "text": "In Italia \u00e8 conosciuto per aver recitato il ruolo di Ernest Vong nella sit-com \"My Spy Family\", oltre che per essere il fratello della cantante britannica Tanita Tikaram. Ha inoltre interpretato Dorian, compagno dell'Inquisitore nel terzo capitolo di \"Dragon Age\"."}
{"id": "3709821", "revid": "598732", "url": "https://it.wikipedia.org/wiki?curid=3709821", "title": "Via Bonito", "text": ""}
{"id": "3709824", "revid": "598732", "url": "https://it.wikipedia.org/wiki?curid=3709824", "title": "Piazza Fuga", "text": ""}
{"id": "3709837", "revid": "1543377", "url": "https://it.wikipedia.org/wiki?curid=3709837", "title": "Stadio H\u00fcseyin Avni Aker", "text": "Lo stadio H\u00fcseyin Avni Aker (in turco: \"H\u00fcseyin Avni Aker Stadyumu\") \u00e8 uno stadio della citt\u00e0 di Trebisonda, in Turchia, fino al 2016 casa del Trabzonspor Kul\u00fcb\u00fc.\nLo stadio \u00e8 stato costruito nel 1951, con una capienza originaria di persone, dopo varie ristrutturazioni la capienza \u00e8 stata portata agli attuali .\nL'impianto \u00e8 stato dedicato a H\u00fcseyin Avni Aker, un amministratore che ha prestato servizio a Trebisonda negli anni quaranta.\nCon l'apertura della stagione 2011-2012, e l'ingresso in Champions League, la struttura \u00e8 stata ammodernata. Gli ingressi sono controllati tramite computer, sono stati aggiunti 520 posti VIP, 170 posti per la stampa, due ristoranti e una caffetteria. Inoltre l'impianto \u00e8 stato uno dei primi in Turchia dove le recinzioni per gli spettatori sono state rimosse, oltre alla pista d'atletica."}
{"id": "3709839", "revid": "92723", "url": "https://it.wikipedia.org/wiki?curid=3709839", "title": "Sinodo di Rathbreasail", "text": "Il Sinodo di Rathbreasail o R\u00e1th Breasail fu un sinodo della Chiesa cattolica in Irlanda che si svolse nel 1111. Segn\u00f2 la transizione della Chiesa irlandese da un'organizzazione territoriale su base monastica verso il modello dell'Europa continentale, che prevedeva diocesi e parrocchie. Molte delle attuali diocesi irlandesi possono fare risalire i loro confini alle decisioni prese in questo sinodo.\nIl sinodo vide la partecipazione di non meno di cinquanta vescovi, trecento presbiteri e oltre tremila laici. Stabil\u00ec due province ecclesiastiche: Armagh e Cashel. Ogni provincia comprendeva dodici diocesi, i cui confini erano definiti in modo sommario. Il sinodo rese la diocesi di Waterford suffraganea dell'arcidiocesi di Cashel, mentre in precedenza era una citt\u00e0 danese suffraganea dell'antica arcidiocesi di Canterbury.\nIl legato papale presente al sinodo era Gille, vescovo di Limerick. Gille non \u00e8 menzionato negli annali irlandesi, probabilmente perch\u00e9 Limerick era una citt\u00e0 iberno-norvegese.\nIl sinodo di Rathbreasail fu il secondo dei quattro grandi concili di riforma della Chiesa irlandese del XII secolo: il primo era stato il sinodo di Cashel del 1101, gli altri due quello di Kells del 1152 e il sinodo di Cashel del 1172. Rathbreasail si trova presso Mountrath, nella contea di Laois, una conveniente posizione centrale nell'isola per un appuntamento tanto importante.\nL'organizzazione territoriale.\nIl sinodo stabil\u00ec 25 diocesi irlandesi, suddivise in due province ecclesiastiche:\nProvincia ecclesiastica di Cashel.\nLa diocesi di Dublino riconobbe la giurisdizione di Canterbury fino al 1096, ma non fu compresa nell'elenco delle diocesi del sinodo. Entr\u00f2 a far parte del sistema delle diocesi irlandesi solo con il sinodo di Kells del 1152.\nDictatus papae.\nLe deliberazioni del sinodo furono guidate dalle prerogative papali che erano state sancite da due documenti all'epoca abbastanza recenti, il \"Dictatus papae\" (1075-1087) e la \"Libertas ecclesiae\" (1079)."}
{"id": "3709840", "revid": "2373", "url": "https://it.wikipedia.org/wiki?curid=3709840", "title": "Beulah (nome)", "text": "Origine e diffusione.\nDeriva dall'ebraico \u05d1\u05b0\u05bc\u05e2\u05d5\u05bc\u05dc\u05b8\u05d4 (\"be'ulah\"), che significa \"[donna] sposata\"; il termine \u00e8 il participio passato di \"ba'al\", nome di diverse divinit\u00e0 semitiche che significa \"padrone\", \"possessore\". Nell'Antico Testamento (Is ) \u00e8 usato per riferirsi alla Terra d'Israele.\nIl suo uso in inglese \u00e8 cominciato in seguito alla Riforma protestante. Per significato, \u00e8 simile ai nomi Ninfa e Siv.\nOnomastico.\nIl nome \u00e8 adespota, cio\u00e8 non \u00e8 portato da alcuna santa, quindi l'onomastico ricade il 1\u00ba novembre, in occasione di Ognissanti."}
{"id": "3709848", "revid": "15756", "url": "https://it.wikipedia.org/wiki?curid=3709848", "title": "Abbazia di San Venerio", "text": "L'abbazia di San Venerio era un edificio religioso cattolico sull'isola del Tino nel comune di Porto Venere, in provincia della Spezia.\nI resti del complesso, cos\u00ec come l'isola, non sono visitabili in quanto inclusi in una zona militare. Le uniche eccezioni sono concesse in occasione della festivit\u00e0 di san Venerio il 13 settembre e la domenica successiva.\nStoria.\nUna prima cappella votiva fu edificata nel VII secolo dai monaci di San Colombano sul luogo della sepoltura di san Venerio, santo eremita nativo della Palmaria, isola maggiore dell'arcipelago Spezzino e morto nell'eremo del Tino nell'anno 630.\nPer l'insicurezza provocata dalle continue devastazioni dei saraceni su tutte le coste liguri, il venerato corpo del santo fu traslato da Lucio, vescovo di Luni, in un luogo pi\u00f9 nascosto e sicuro, presso il nascente borgo della Spezia, in una cappella paleocristiana che ricever\u00e0 il nome di pieve di San Venerio.\nFra la fine del IX e il X secolo la chiesa ebbe un ampliamento con una seconda abside (un'abside per le funzioni religiose, una per le reliquie) e rimase in uso fino a tutta la prima met\u00e0 dell'XI.\nLa vita religiosa pot\u00e9 riprendersi solo quando la reazione congiunta di Genova e di Pisa, ai primi dell'XI secolo riport\u00f2 una relativa sicurezza sul Tirreno: i Signori di Vezzano, che della marca Obertenga erano i valvassori sul borgo di Porto Venere, fecero rifiorire le istituzioni monastiche con donazioni di terre ai Benedettini. Al Tino i Benedettini poterono cos\u00ec edificare un monastero sui luoghi dove san Venerio era vissuto e aveva avuto la prima sepoltura. Il monastero, che ebbe il nome di \"Santa Maria e San Venerio\", sarebbe stato fondato da un prete Pietro nel 1056 e consacrato il 12 novembre 1057.\nIl monastero fu subito riconosciuto dal papa Leone IX. Sottratta all\u2019autorit\u00e0 del vescovo di Luni, l'abbazia acquis\u00ec nel tempo una notevole importanza: estendendo la sua autorit\u00e0 anche in terraferma e disponendo di un rilevante patrimonio fondiario dislocato in Lunigiana interna, Liguria e Corsica con appendici anche nell\u2019area padana, ma soprattutto nel golfo della Spezia. I suoi monaci avevano la facolt\u00e0 di eleggere il proprio abate e di chiederne la consacrazione a qualsiasi vescovo. Oltre agli Obertenghi dei rami \"Estense\" e di \"Massa e Corsica\", molte altre famiglie di signorie territoriali lo arricchirono di donazioni e lo scelsero come luogo di sepoltura di propri membri.\nNel 1062 il papa Alessandro II riconobbe con un privilegio il monastero ed i suoi possessi, con ci\u00f2 che in quei luoghi era stato acquisito o lo sar\u00e0 nel futuro, fra cui ha risalto l\u2019espressione \"medietatem trium insularum Palmatii et Tyri maioris et Tyri minoris\".\nNel 1113 Genova, per contrastare l'espansione di Pisa, acquist\u00f2 l'antico borgo di Porto Venere installandovi una propria colonia. Anche le isole dell'arcipelago spezzino entrano quindi nell'orbita genovese e, nel 1133, papa Innocenzo II decide di porre il monastero del Tino sotto la giurisdizione della Diocesi genovese, anche se con una propria autonomia.\nIl 1379 \u00e8 l'anno della guerra di Chioggia tra Genova e Venezia: con nove galee i Veneziani giunsero ad occupare l\u2019isola e a saccheggiare i preziosi paramenti e le reliquie del monastero (trafugarono anche le spoglie di un defunto nella convinzione che fossero quelle di san Venerio, le portarono a Venezia ove sono tuttora custodite nella chiesa dei Gesuiti alle Zattere).\nIl XIV secolo segn\u00f2 un triste periodo di lotte interne e di decadenza per Genova. Dominazioni esterne e guerre produssero lo spopolamento dei paesi rivieraschi ed i conventi benedettini ne seguono le sorti. Papa Eugenio IV, considerando lo stato di crisi dei Benedettini e di abbandono in cui si trovava il convento del Tino, nel 1432 lo affid\u00f2 agli Olivetani e, pochi anni pi\u00f9 tardi, lo riun\u00ec a quello delle Grazie, meno esposto alle scorrerie musulmane. Pochi monaci guardiani rimasero sull\u2019isola fino al 1763.\nIl pi\u00f9 famoso dei cenobi della regione lunense, alle radici della storia cristiana, and\u00f2 lentamente in rovina per la consunzione del tempo, i crolli e la spogliazione delle sue parti pi\u00f9 monumentali.\nDalla seconda met\u00e0 del XX secolo importanti lavori di ricerca archeologica e di restauro hanno recuperato le strutture del complesso monastico.\nDescrizione.\nScavi condotti nel 1962 dalla Soprintendenza ai monumenti della Liguria hanno rivelato gli avanzi delle fondazioni e dell'abside di una prima ecclesia paleocristiana, riferibile tra il V e il VI secolo e quindi contemporanea agli oratori del vicino Tinetto.\nDel successivo complesso benedettino dell'XI secolo rimangono visibili la facciata, il refettorio oggi restaurato, parte dei muri perimetrali della chiesa, parte del chiostro, con un pozzo, in stile romanico con elementi arabo-siculi annesso ad un sepolcreto di membri di famiglie nobili che beneficarono il monastero nelle loro disposizioni testamentarie. &lt;br&gt;Tra le tombe gotiche \u00e8 quella ad arcosolio del giurista pisano Ranieri da Parlascio.\nNell\u2019arredo residuo \u00e8 un capitello composito in marmo di Carrara decorato con un leone, e con motivi floreali, molto simile ai capitelli della chiesa di San Pietro di Porto Venere. Verso il mare sono un recinto quadrangolare ed un frantoio con macina in pietra.\nSul pendio a mare dell\u2019abbazia sono tuttora conservate, sostenute da muri a secco, le piccole terrazze che costituivano la \"terra di lavoro\" dei monaci benedettini. Sul sottostante scivolo di roccia \u00e8 l\u2019\"imbarcadero\" scavato dai frati per l'approdo delle imbarcazioni.\nNel convento degli Olivetani ha sede il museo archeologico dell'Isola del Tino dove tra gli oggetti esposti si conservano anfore e monete romane, frammenti di anfore africane, altri manufatti dei monaci come boccali in ceramica graffita policroma e un catino in maiolica."}
{"id": "3709851", "revid": "92723", "url": "https://it.wikipedia.org/wiki?curid=3709851", "title": "Sinodo di R\u00e1th Breasail", "text": ""}
{"id": "3709853", "revid": "486946", "url": "https://it.wikipedia.org/wiki?curid=3709853", "title": "Soci\u00e9t\u00e9 des amis de la Constitution", "text": ""}
{"id": "3709855", "revid": "1305772", "url": "https://it.wikipedia.org/wiki?curid=3709855", "title": "Gran falconiere di Francia", "text": "Il Gran falconiere di Francia (fr.: Grand fauconnier de France), nell'Ancien R\u00e9gime, era uno dei Grandi uffici della Corona di Francia. Il falconiere era incaricato di gestire la falconeria del re di Francia e di organizzare le battute di caccia col falcone. L'istituzione, iniziata nel XIII secolo, \u00e8 perdurata fino alla scoppio della Rivoluzione francese, che ne decret\u00f2 l'abolizione.\nStoria.\nLa carica venne introdotta nel 1205, col la titolatura originaria di \"Maestro falconiere\" (fr. \"Maitre-fauconnier\"), mentre il titolo di \"Gran falconiere\" inizia a essere conferito dal 1406.\nOltre all'organizzazione delle battute di caccia col falcone del Re, il Gran falconiere si occupava anche dell'approvvigionamento dei volatili da destinare alla falconeria, i cui esemplari potevano raggiungere prezzi elevati: il 9 marzo 1455, alcuni mercanti di uccelli davano quietanza, al nobiluomo Georges de La Chastre, scudiero e Gran falconiere di Francia, per l'acquisto di \u00absei esemplari di uccelli per il re, vale a dire, quattro \"faucouns mues\" per ottanta scudi d'oro, un \"faucon for\" per dieci scudi d'oro e un lanario per la caccia alle cornacchie per dieci scudi d'oro, che fanno in tutto cento scudi d'oro nuovo\u00bb.\nNel 1471, la pensione del gran falconiere Olivier Salat era regolata dall'esattore (\"receveur\") della circoscrizione di Montivilliers (Seine-Maritime). Di famiglia brabantina specializzata nell'addestramento dei falconi al servizio dei duchi di Borgogna, Olivier Salaert de Doncker divenne falconiere di Luigi XI quando questi era ancora delfino di Francia. Sar\u00e0 confermato nelle sue funzioni da Carlo VIII di Valois che gli accorder\u00e0 le sue lettere di naturalizzazione, permettendogli di acquisire propriet\u00e0 e di mettere radici, e quindi da Luigi XII.\nA partire dal regno di Luigi XIV, la carica tende a divenire puramente onorifica, avendo ormai i re perso interesse alla caccia al volo. Luigi XIV, tuttavia, come simbolo di potere, mantenne ancora in vita una falconara, situata, a partire dal 1670, a Montainville. I falconi venivano presentati al re in occasione del nuovo anno, nella galleria degli Specchi del castello di Versailles, molto spesso in presenza di ambasciatori stranieri. Solo i re del Nord e il gran falconiere potevano posare un falcone sulla mano del re.\nLa serie storica dei gran falconieri si esaurisce allo scoppio della Rivoluzione francese, con la scomparsa, anche, del relativo titolo."}
{"id": "3709857", "revid": "1543377", "url": "https://it.wikipedia.org/wiki?curid=3709857", "title": "M\u00fcnsterland Giro 2009", "text": "La M\u00fcnsterland Giro 2009, quarta edizione della corsa e valida come evento dell'UCI Europe Tour 2009 categoria 1.1, si svolse il 3 ottobre 2009 su un percorso di 197\u00a0km. Fu vinta dal lettone Aleksejs Saramotins che giunse al traguardo con il tempo di 4h33'40\".\nAl traguardo 124 ciclisti completarono la gara."}
{"id": "3709861", "revid": "528930", "url": "https://it.wikipedia.org/wiki?curid=3709861", "title": "Caterina dei Medici", "text": ""}
{"id": "3709867", "revid": "287204", "url": "https://it.wikipedia.org/wiki?curid=3709867", "title": "Peter Hayes", "text": "\u00c8 conosciuto come membro del trio alternative rock Black Rebel Motorcycle Club.\nThe Brian Jonestown Massacre.\nHayes ha suonato la chitarra e il basso per la band neo-psichedelica The Brian Jonestown Massacre nel 1998, il contributo di Hayes emerge particolarmente nell'album \"Give It Back!\".\nHayes appare anche in Dig!, un film documentario che segue il tour dei Brian Jonestown Massacre nel 2004 e che si sofferma anche sul rapporto con la band The Dandy Warhols."}
{"id": "3709868", "revid": "120030118", "url": "https://it.wikipedia.org/wiki?curid=3709868", "title": "Calice Becker", "text": "Di origini russe, la Becker ha iniziato a lavorare nel campo della profumeria nel 1985, come apprendista presso Roure Bertrand Dupont Successivamente la Becker ha prestato servizio per Givaudan e Quest International. La sua creazione pi\u00f9 celebre \u00e8 sicuramente \"J'adore\" di Christian Dior, in seguito riformulato da Fran\u00e7ois Demachy nel 2006, e \"Vent Vert\" di Pierre Balmain, di cui nel 1990 ha rielaborato la formula originale."}
{"id": "3709878", "revid": "44205372", "url": "https://it.wikipedia.org/wiki?curid=3709878", "title": "Charles d'Albert", "text": ""}
{"id": "3709881", "revid": "767487", "url": "https://it.wikipedia.org/wiki?curid=3709881", "title": "Mikko Sumusalo", "text": ""}
{"id": "3709885", "revid": "44205455", "url": "https://it.wikipedia.org/wiki?curid=3709885", "title": "Caccia col falcone", "text": ""}
{"id": "3709890", "revid": "767487", "url": "https://it.wikipedia.org/wiki?curid=3709890", "title": "Mrs. Temple's Telegram", "text": "Mrs. Temple's Telegram \u00e8 un film muto del 1920 diretto da James Cruze. \u00c8 l'adattamento cinematografico dell'omonima commedia di Frank Wyatt e William Morris, andata in prima a Broadway all'Hoyt's Theatre dal 1\u00ba febbraio al 27 marzo 1905. Il film, prodotto dalla Famous Players-Lasky Corporation e distribuito dalla Paramount Pictures, aveva come interpreti principali Bryant Washburn e Wanda Hawley.\nTrama.\nAnche se Jack adora letteralmente la mogliettina, Clara non pu\u00f2 fare a meno di essere gelosa. Mentre si trova in una gelateria, lui osserva una bella donna che lo attrae con la sua aria fascinosa. Pi\u00f9 tardi, la ritrova di nuovo sul giardino pensile di un grande magazzino. Distratti, i due si intrattengono oltre l'orario di chiusura e cos\u00ec restano chiusi dentro durante la notte. Il giorno dopo, non sapendo cosa inventarsi per placare la moglie possessiva e diffidente che di certo non creder\u00e0 mai che non sia successo niente, Jack le dice di avere passato la notte con tale John Brown, un amico che abita in un'altra citt\u00e0. Clara, sospettando che si tratti di una bugia, telegrafa a Brown di venire da lei per appurare la verit\u00e0. Jack, allora, chiede al suo amico Frank di fingere di essere Brown e di sostenere la sua storiella. Ma arriva anche il vero Brown, che \u00e8 il parrucchiere di Clara e che, da tempo, \u00e8 innamorato di lei. Lo segue poi sua moglie, in preda pure lei ai furori provocati da un carattere geloso. Per ultima, appare la vamp del negozio che confessa di essere la cugina di Clara e che \u00e8 lei la responsabile di tutto quel teatrino perch\u00e9, in questa maniera, ha voluto mettere fine e guarire la cugina dalle sue manie ossessive, ammalata com'\u00e8 di gelosia.\nProduzione.\nIl film fu prodotto dalla Famous Players-Lasky Corporation. .\nDistribuzione.\nIl copyright del film, richiesto dalla Famous Players-Lasky Corp., fu registrato il 6 maggio 1920 con il numero LP15013.\nDistribuito dalla Paramount Pictures, il film - presentato da Jesse L. Lasky - usc\u00ec nelle sale cinematografiche degli Stati Uniti il 9 maggio 1920.\nCopia completa della pellicola si trova conservata negli archivi della Library of Congress di Washington."}
{"id": "3709894", "revid": "838137", "url": "https://it.wikipedia.org/wiki?curid=3709894", "title": "Russell Holmes", "text": "Carriera.\nClub.\nLa carriera di Russell Holmes inizia a livello scolastico nella , per proseguire a livello giovanile nel . Dal 2004 al 2008 fa parte della squadra della , con la quale prende parte alla NCAA Division I, saltando tuttavia la prima stagione, nella quale la sua squadra vince il titolo.\nAppena terminata l'universit\u00e0, partecipa per la prima volta a un campionato professionistico, prendendo parte alla Liga de Voleibol Superior Masculino 2008 con i . Gioca poi per due stagioni per il , col quale si aggiudica due titoli austriaci, due Coppe d'Austria e una edizione della Middle European League.\nDopo una stagione nella Superliga brasiliana col , gioca per due stagioni nel massimo campionato polacco col . Nella stagione 2013-14 all', nel massimo campionato turco. Torna in Polonia nella stagione successiva, questa volta vestendo la maglia dell' per un biennio, club col quale si aggiudica uno scudetto.\nDopo un periodo di inattivit\u00e0, nel febbraio 2017 viene ingaggiato per gli ultimi mesi di campionato dal , nella Ligue A francese; in seguito rientra in patria col , aggiudicandosi lo NVA Showcase 2017. Nel 2020 torna brevemente in campo con gli , di cui \u00e8 proprietario, in occasione di un altro NVA Showcase.\nNazionale.\nNel 2009 esordisce nella nazionale statunitense in occasione della World League. nel 2012 \u00e8 prima finalista alla World League, per poi prendere parte ai Giochi della XXX Olimpiade di Londra.\nSuccessivamente vince la medaglia d'oro alla World League 2014, seguita a sua volta dall'argento alla NORCECA Champions Cup 2015, dal bronzo alla World League 2015 e alla Coppa del Mondo 2015.\nDirigente.\nNel 2017 diventa direttore operativo della neonata NVA, mentre nel 2019 fonda all'interno della medesima lega la propria franchigia, dando vita agli ."}
{"id": "3709899", "revid": "149485", "url": "https://it.wikipedia.org/wiki?curid=3709899", "title": "Erfan Zeneli", "text": "Biografia.\nNato a Gjakova, nell'allora provincia autonoma jugoslava del Kosovo, crebbe in Finlandia."}
{"id": "3709901", "revid": "290023", "url": "https://it.wikipedia.org/wiki?curid=3709901", "title": "Botch-a-Me", "text": ""}
{"id": "3709908", "revid": "108002", "url": "https://it.wikipedia.org/wiki?curid=3709908", "title": "Hawker 800", "text": ""}
{"id": "3709909", "revid": "3831", "url": "https://it.wikipedia.org/wiki?curid=3709909", "title": "Grand Fauconnier de France", "text": ""}
{"id": "3709913", "revid": "767487", "url": "https://it.wikipedia.org/wiki?curid=3709913", "title": "Nox (videogioco)", "text": "Nox \u00e8 un videogioco di genere Action RPG sviluppato da Westwood Studios e pubblicato da Electronic Arts nel 2000 per Microsoft Windows. \u00c8 la storia di Jack, un giovane uomo della Terra che \u00e8 scaraventato in un fantasioso universo parallelo dove deve sconfiggere la strega Hecubah e il suo esercito di Negromanti per tornare a casa. A seconda della scelta del giocatore di classe del personaggio all'inizio del gioco (guerriero, evocatore o mago), il gioco segue tre storie lineare in gran parte diverse, ciascuno che conduce al suo unico finale. Nel multiplayer, i giocatori possono sfidarsi in varie modalit\u00e0 di gioco come deathmatch e cattura la bandiera, mentre il pack di espansione, liberamente scaricabile, NoxQuest aggiunge una modalit\u00e0 multiplayer cooperativa. Il gioco \u00e8 stato generalmente ben accolto dai critici e dai media."}
{"id": "3709915", "revid": "767487", "url": "https://it.wikipedia.org/wiki?curid=3709915", "title": "Esplanadi", "text": "Le (in svedese , in maniera colloquiale \"Espa\") sono due vie situate nel centro di Helsinki, capitale della Finlandia.\nIn particolare, le \"Esplanadi\" sono formate dalla ' (in svedese ', \"Esplanadi del nord\") e dalla \"Etel\u00e4esplanadi\" (in svedese \"\", \"Esplanadi del sud\"). Entrambe portano dalla piazza Erottaja alla Kauppatori, la piazza del mercato di Helsinki, mentre l'Esplanadi del Nord continua oltre la Kauppatori fino al canale Katajanokka. Parallelamente alla Esplanadi del Nord, verso nord, c'\u00e8 la Aleksanterinkatu.\nLa grande area verde tra le due strade, aperta inizialmente nel 1812, \u00e8 molto attiva d'estate, dove molti finlandesi vengono a fare picnic. Ci sono molti spettacoli musicali in uno speciale palco di fronte al Cafe Kappeli. C'\u00e8 una statua di Johan Ludwig Runeberg fatta da suo figlio Walter Runeberg nel parco."}
{"id": "3709920", "revid": "43774", "url": "https://it.wikipedia.org/wiki?curid=3709920", "title": "Funzioni di pi\u00f9 variabili complesse", "text": "La teoria delle funzioni di pi\u00f9 variabili complesse \u00e8 il ramo della matematica che studia le funzioni\nin pi\u00f9 variabili formula_1, definite sullo spazio delle ennuple di numeri complessi, formula_3, ove \"n&gt;1\", ed a valori nei numeri complessi. Come in analisi complessa, che si occupa del caso molto particolare per formula_4, non vengono considerate tutte le funzioni, ma solo quelle \"analitiche\", cio\u00e8 le funzioni che sono rappresentabili localmente come serie di potenze nelle variabili formula_5.\nStoria.\nNel corso del XIX e XX secolo, in varie branche della matematica un gran numero di funzioni analitiche in pi\u00f9 variabili complesse acquisirono grande importanza, basti pensare alle funzioni abeliane, alle funzioni theta e alle serie ipergeometriche, nonch\u00e9 le funzioni analitiche di una variabile dipendenti da parametri complessi. Malgrado ci\u00f2, per molti anni vennero perlopi\u00f9 studiate singolarmente queste funzioni, senza che venisse data grande importanza a uno studio delle propriet\u00e0 dello spazio delle funzioni in pi\u00f9 variabili complesse.\nUno tra i primi teoremi di questa branca dell'analisi matematica, fu il Teorema di preparazione di Weierstrass, che mette in luce il comportamento di una funzione di pi\u00f9 variabili complesse attorno a un suo zero, ed ha implicazioni in vari ambiti della matematica, e mostra che tali funzioni non hanno zeri isolati, al contrario di quanto accade in analisi complessa.\nNegli anni 30, cominci\u00f2 ad emergere una teoria generale, grazie soprattutto all'opera di Friedrich Hartogs e Kiyoshi Oka, e agli importanti contributi di altri matematici quali Heinrich Behnke, Renato Caccioppoli, Karl Stein e Peter Thullen.\nAd Hartogs sono dovuti alcuni risultati basilari, tra cui il teorema che afferma che le funzioni analitiche in pi\u00f9 variabili sono esattamente quelle che sono analitiche in ciascuna variabili separatamente, e la dimostrazione che le funzioni in pi\u00f9 variabili complesse non hanno singolarit\u00e0 isolate, contrariamente a quanto accade per formula_4. Questo risultato, unito al fatto che per formula_7 gli integrali di contorno sono integrali su variet\u00e0 formula_8 dimensionali (essendo formula_9 uno spazio quattro-dimensionale sui formula_10), fa s\u00ec che il calcolo dei residui sia estremamente pi\u00f9 complicato rispetto al caso dell'analisi complessa, nella cui teoria il teorema dei residui svolge un ruolo fondamentale.\nDopo il 1945 la situazione cambi\u00f2 radicalmente a seguito di importanti risultati ottenuti in Francia, nell'ambito dei \"Seminari Henri Cartan\", e in Germania grazie ai lavori di Hans Grauert e Reinhold Remmert. Molti problemi vennero chiariti, in particolare quello della continuazione analitica, in cui risulta particolarmente evidente la differenza con la teoria per funzioni di una variabile. Infatti, mentre per ogni sottoinsieme aperto e connesso di formula_11 si pu\u00f2 trovare una funzione che non sia prolungabile con continuit\u00e0 in una funzione analitica sulla frontiera, non \u00e8 detto che questo risultato valga per formula_12. In effetti, gli insiemi che godono di questa propriet\u00e0 sono piuttosto speciali, e vengono detti insiemi pseudoconvessi. Essi vennero introdotti da Eugenio Elia Levi nel 1910. .\nIn seguito a questi lavori, si ebbe a disposizione una teoria fondamentale applicabile alla nuova branca della \"geometria analitica\" (intesa come geometria degli zeri delle funzioni analitiche), alle forme automorfe in pi\u00f9 variabili ed alle equazioni differenziali alle derivate parziali. La teoria della deformazione di strutture complesse e variet\u00e0 complesse \u00e8 stata descritta in termini molto generali da Kunihiko Kodaira e Donald C. Spencer. Infine, il famoso articolo \"G\u00e9ometrie Alg\u00e9brique et G\u00e9om\u00e9trie Analytique\" (\"GAGA\"), di Jean-Pierre Serre ha chiarito le relazioni tra \"geometria analitica\" e \"geometria algebrica\".\nPare che C.L. Siegel si fosse lamentato del fatto che la nuova \"teoria delle funzioni di pi\u00f9 variabili complesse\" riguardasse poche \"funzioni\", riferendosi al fatto che lo studio delle funzioni speciali \u00e8, in questa teoria, subordinato a quello dei fasci. In effetti, gli studiosi di teoria dei numeri sono ovviamente interessati a specifiche generalizzazioni delle forme modulari ed i candidati pi\u00f9 naturali sono le forme modulari di Hilbert e quelle di Siegel. Queste sono associate a gruppi algebrici per i quali le rappresentazioni automorfe possono essere derivate da funzioni analitiche.\nTra gli sviluppi seguenti della teoria vi \u00e8 lo studio delle iperfunzioni e il teorema edge-of-the-wedge, entrambi provenienti da idee della teoria quantistica dei campi. Ci sono inoltre altri campi, quali la teoria delle algebre di Banach che ricorrono alla teoria delle funzioni in pi\u00f9 variabili complesse."}
{"id": "3709930", "revid": "676775", "url": "https://it.wikipedia.org/wiki?curid=3709930", "title": "Make-up Artist Collection", "text": ""}
{"id": "3709934", "revid": "599013", "url": "https://it.wikipedia.org/wiki?curid=3709934", "title": "Ra\u00efs", "text": ""}
{"id": "3709936", "revid": "599013", "url": "https://it.wikipedia.org/wiki?curid=3709936", "title": "Robert \u00c5hman Persson", "text": "Carriera.\nCresciuto nel B\u00e4linge IF, tra il 2004 e l'estate 2007 colleziona le sue prime 15 presenze in Allsvenskan con la maglia dell'AIK. Nel frattempo \u00c5hman Persson aveva anche trascorso la stagione 2006 in Superettan al V\u00e4sby IK.\nNel luglio 2007 viene ceduto ai danesi del Viborg, con i quali disputa la Superligaen 2007-2008 prima di tornare in Svezia con il passaggio al Malm\u00f6 FF nell'estate 2008. A Malm\u00f6 rimane circa due anni solari, nel luglio 2010 infatti fa ritorno all'AIK rimanendo per altre tre stagioni e mezzo.\nNel 2014 abbandona i nerogialli per accasarsi all'\u00d6rebro, club appena ritornato nella massima serie. Tre anni pi\u00f9 tardi, passa a titolo gratuito ai portoghesi del Belenenses.\nTorna a giocare nell'Allsvenskan svedese ufficialmente a partire dal 15 luglio 2018, quando viene tesserato dal Sirius alla riapertura della finestra estiva del calciomercato svedese. Nell'Allsvenskan 2019 tuttavia gioca solo le prime tre partite, poi deve fare i conti con i problemi al ginocchio e non scende pi\u00f9 in campo. Nel maggio del 2020, in un'intervista, comunica che le condizioni del ginocchio non gli consentono pi\u00f9 di giocare con il Sirius nonostante i tentativi di recupero e pi\u00f9 di un anno di riabilitazione, e annuncia il ritiro a 33 anni."}
{"id": "3709937", "revid": "228587", "url": "https://it.wikipedia.org/wiki?curid=3709937", "title": "Cutlass (disambigua)", "text": ""}
{"id": "3709940", "revid": "149485", "url": "https://it.wikipedia.org/wiki?curid=3709940", "title": "Mr. Brainwash", "text": ""}
{"id": "3709942", "revid": "1817847", "url": "https://it.wikipedia.org/wiki?curid=3709942", "title": "Arma a canne rotanti moderna", "text": "Le armi a canne rotanti moderne sono delle armi da fuoco contraddistinte dalla presenza di canne che ruotano durante il fuoco. Si basano sul principio della mitragliatrice Gatling del 1861. \nStoria.\nDopo che le mitragliatrici ad azionamento manuale furono largamente rimpiazzate da armi pi\u00f9 leggere ed economiche, a ricarica tramite il recupero di gas oppure per rinculo della canna (ad iniziare dalla mitragliatrice Maxim di fine ottocento), l'approccio all'utilizzo di molteplici canne rotanti cadde in disuso. Armi simili alla Gatling cominciarono a riapparire nella prima guerra mondiale, con la tedesca Fokker-Leimberger, e negli anni cinquanta, quando si richiedevano mitragliatrici e cannoni ad elevatissima cadenza di fuoco negli aerei militari.\nUna delle principali ragioni della ripresa del progetto di cannoni in stile Gatling \u00e8 la tolleranza dell'arma ad elevate e continue cadenze di tiro. Per esempio, se venissero sparati senza interruzione 2000 colpi a cadenza elevata da un'arma a singola canna, ci\u00f2 darebbe origine al surriscaldamento della canna (in alcuni casi fino a distorcerla) o all'inceppamento. Infine vi \u00e8 come fattore ulteriormente limitante la velocit\u00e0 alla quale le cartucce possono venire caricate e i bossoli estratti. In un progetto a singola canna questi compiti devono alternarsi. Un sistema a canna multipla permette a queste operazioni di avvenire simultaneamente, con canne diverse in diversi punti del ciclo. Inoltre, un'arma di tipo Gatling a cinque canne che spara 2000 colpi, in effetti ne spara 400 per canna, una cadenza di tiro accettabile. La loro elevata cadenza di tiro le rende adatte a sistemi che spesso hanno poco tempo per ingaggiare il bersaglio, come i CIWS che difendono gli obiettivi da veloci missili antinave, che peraltro spesso viaggiano a pelo d'acqua o con traiettorie non rettilinee.\nCombinazioni di pi\u00f9 Gatling.\nMolte tra queste armi sono utilizzate con efficacia letale nelle \"gunship\" volanti dell'USAF, ad esempio nelle AC-47, AC-119 e Lockheed AC-130 gunships, dal momento che la loro grande capacit\u00e0 di carico permette di portare a bordo sia i cannoni che una grande quantit\u00e0 di munizionamento necessaria a sostenere lunghi periodi operativi. Con un controllo di tiro elettronico, che comprende sofisticati sistemi di navigazione e di acquisizione del bersaglio, i Minigun possono essere usati efficacemente anche contro bersagli nascosti e il loro angolo di tiro le rende adatte per colpire trincee e bersagli interrati poco profondamente. L'abilit\u00e0 dei loro piloti nel concentrare il fuoco del Gatling in aree molto strette produce quello che viene chiamato il \"Red Tornado\", causato dalla luce dei proiettili traccianti, mentre la piattaforma volante compie di notte cerchi concentrici attorno al bersaglio.\nBasso tasso di inceppamento.\nIn aggiunta all'alto tasso di fuoco, i sistemi moderni hanno il vantaggio di essere azionati da motori elettrici a differenza delle mitragliatrici convenzionali, che si servono dell'energia dei gas prodotti dall'esplosione delle cariche delle cartucce.\nQuesto aumenta l'affidabilit\u00e0, dal momento che un difetto nell'esplosione di una cartuccia non interrompe il ciclo operativo. Altri tipi di inceppamenti, dovuti alla difettosa espulsione della cartuccia o a problemi nell'alimentazione di proiettili dalla catena, sono comunque ridotti di molto grazie alla forza fornita dal motore elettrico.\nEsistono sistemi moderni a canne rotanti, piuttosto complessi meccanicamente e poco diffusi, che traggono sia la forza per il movimento delle canne, che per l'alimentazione e per l'espulsione, dal recupero dei gas dell'esplosione delle cartucce. La pi\u00f9 veloce arma di questo tipo \u00e8 il cannone sovietico Gryazev-Shipunov GSh-6-23 (23 mm), da 10.000 colpi al minuto."}
{"id": "3709948", "revid": "1214201", "url": "https://it.wikipedia.org/wiki?curid=3709948", "title": "Alexander Milo\u0161evi\u0107", "text": "Biografia.\n\u00c8 nato in Svezia da padre serbo e madre svedese con origini finlandesi.\nCarriera.\nClub.\nIl primo club di Milo\u0161evi\u0107 \u00e8 stato il Rissne, la squadra del sobborgo della periferia nord-occidentale di Stoccolma in cui \u00e8 cresciuto (e che ha tatuato sull'avambraccio destro). All'et\u00e0 di 8 anni \u00e8 passato alle giovanili del Vasalund, nell'adiacente comune di Solna, dove \u00e8 spesso utilizzato da centrocampista offensivo. Con il Vasalund ha debuttato nel campionato di Superettan nel 2009, ed ha giocato anche l'anno successivo trascorso in Division 1.\nPrima dell'inizio della stagione 2011 ha firmato un contratto quadriennale con l'AIK, il club principale della zona in cui egli \u00e8 cresciuto. Complice l'infortunio all'anca riportato dal compagno di reparto Per Karlsson durante la prima giornata, Milo\u0161evi\u0107 si \u00e8 imposto subito tra i piani del tecnico Andreas Alm, tanto da essere schierato titolare in 29 occasioni sulle 30 partite di Allsvenskan previste da calendario. A fine torneo l'AIK si \u00e8 classificato al secondo posto, e Milo\u0161evi\u0107 \u00e8 stato nominato miglior debuttante della Allsvenskan 2011.\nNel campionato 2012 ha giocato da titolare le prime 6 partite, ma una frattura al piede e un successivo infortunio al ginocchio lo hanno tenuto fuori fino alla fine del torneo, costringendolo a saltare anche l'Europa League 2012-2013. Nel frattempo, il 22 aprile 2012 aveva segnato il suo primo gol con la maglia dell'AIK, con un potente tiro scoccato da 42,2 metri nel match casalingo contro il GIF Sundsvall. Ristabilitosi dall'infortunio, l'anno seguente \u00e8 tornato nello schieramento di partenza di Andreas Alm. Nell'aprile 2014 ha firmato un rinnovo triennale del suo contratto con l'AIK in scadenza a fine stagione.\nNel gennaio 2015 Milo\u0161evi\u0107 \u00e8 stato acquistato dal Be\u015fikta\u015f per un milione di euro, firmando un contratto di tre anni e mezzo con un'opzione per ulteriori due anni. Circa un mese pi\u00f9 tardi, il 5 febbraio, si \u00e8 rotto un metatarso durante l'incontro di coppa contro il \u00c7aykur Rizespor.\nIl 1\u00ba febbraio 2016 \u00e8 stato girato ai tedeschi dell'Hannover tramite uno scambio di prestiti, con il brasiliano Marcelo a fare il percorso inverso. La sua stagione si \u00e8 chiusa in anticipo il 23 aprile, alla decima presenza con i tedeschi, quando \u00e8 dovuto uscire per un problema al ginocchio destro durante il match contro l'Ingolstadt. L'infortunio non ha comportato un intervento chirurgico, ma lo ha costretto a uno stop di circa sei settimane. Nell'agosto dello stesso anno, il Be\u015fikta\u015f lo ha nuovamente girato in prestito ad un altro club della Bundesliga tedesca, il Darmstadt. Ha iniziato la stagione giocando titolare (senza essere mai sostituito) nelle prime 13 partite del campionato, sotto la gestione del tecnico Norbert Meier. Con l'esonero di Meier, avvenuto a dicembre, Milo\u0161evi\u0107 ha perso il proprio posto al centro della difesa, venendo utilizzato dal nuovo allenatore Torsten Frings in cinque occasioni in tutto.\nNel settembre del 2017, Milo\u0161evi\u0107 \u00e8 stato ceduto temporaneamente a un club della seconda serie turca, il \u00c7aykur Rizespor. Durante il successivo mese di dicembre il Be\u015fikta\u015f ha rescisso consensualmente il contratto, svincolando il giocatore.\nIl 28 febbraio 2018, dopo i tre anni trascorsi all'estero, Milo\u0161evi\u0107 \u00e8 ritornato all'AIK: ha firmato un contratto annuale e scelto la maglia numero 6, la stessa indossata nella precedente parentesi svedese. Ha collezionato 27 presenze su 30 partite, in un campionato culminato con la vittoria del titolo nazionale.\nIl 1\u00ba febbraio 2019 ha firmato un contratto di un anno e mezzo con il Nottingham Forest, militante nella Championship inglese. Nella rimanente parte di stagione ha raccolto 12 presenze in campionato, e segnato una rete contro il Middlesbrough. Il 28 ottobre dello stesso anno, dopo un avvio di stagione in cui non ha mai trovato spazio sotto la guida del nuovo tecnico Sabri Lamouchi, ha rescisso consensualmente il contratto con il club.\nSvincolato, ha trattato un ritorno all'AIK, ma la difficile situazione economica della societ\u00e0 non ha consentito il suo ingaggio. Nel luglio del 2020 Milo\u0161evi\u0107 \u00e8 stato cos\u00ec annunciato dai danesi del Vejle, squadra che era appena risalita in Superligaen. L'ingaggio da parte del Vejle era originariamente biennale, ma il 30 dicembre 2020 \u00e8 stato reso noto che le due parti hanno optato per una risoluzione contrattuale sfruttando una clausola da attuare entro la fine dell'anno.\nNel marzo del 2021 Milo\u0161evi\u0107 \u00e8 tornato nuovamente all'AIK, siglando un accordo annuale. La squadra ha lottato fino all'ultima giornata per il titolo, sfumato solo per differenza reti, mentre Milo\u0161evi\u0107 a fine anno \u00e8 stato uno dei tre nominati per il premio di difensore dell'anno di quell'edizione della Allsvenskan. Alla mezzanotte del\u00a01\u00ba gennaio 2022, l'AIK ha annunciato il suo rinnovo per ulteriori 3+1 anni.\nNazionale.\nInizialmente Milo\u0161evi\u0107 aveva scelto di giocare per la nazionale giovanile serba, ma a partire dall'Under-19 prese la decisione definitiva di vestire la maglia della Svezia. Nel gennaio 2012 avrebbe dovuto debuttare con la nazionale maggiore svedese, ma a causa di un infortunio ha dovuto rinunciare alla convocazione.\nIl 26 gennaio 2013 ha giocato la sua prima partita con la nazionale maggiore, contro la Finlandia in King's Cup. La seconda presenza l'ha collezionata circa un anno pi\u00f9 tardi, nell'amichevole di Abu Dhabi contro la Moldavia.\nNel frattempo ha continuato a giocare anche con l'Under-21, indossando anche la fascia di capitano. La sua ultima partita in Under-21 \u00e8 stata la finale dell'Europeo 2015 di categoria, giocata da titolare e vinta proprio dagli svedesi. A causa di un infortunio rimediato ad aprile con la maglia dell'Hannover, \u00e8 stato costretto a saltare con certezza gli Europei 2016 con la nazionale maggiore.\nStatistiche.\nPresenze e reti nei club.\n\"Statistiche aggiornate al 4 febbraio 2019.\""}
{"id": "3709949", "revid": "1543377", "url": "https://it.wikipedia.org/wiki?curid=3709949", "title": "Carrolltown", "text": "Carrolltown \u00e8 una borough degli Stati Uniti d'America, nella contea di Cambria nello Stato della Pennsylvania. Secondo il censimento del 2000 la popolazione \u00e8 di 1.049 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca ( 99,62%), seguita dagli afroamericani (0,19%) dati del 2000."}
{"id": "3709952", "revid": "125848314", "url": "https://it.wikipedia.org/wiki?curid=3709952", "title": "Marlon Teixeira", "text": "Biografia.\nCarriera.\nDopo aver lavorato a livello amatoriale come modello sin dall'et\u00e0 di diciassette anni, Marlon Texeira inizia la propria carriera professionista nel mondo della moda quando sua nonna lo presenta ad Anderson, proprietario dell'agenzia di moda Way Model Management, che \u00e8 un amico di famiglia. Quindi nel 2008 debutta in esclusiva sulle passerelle di Dior Homme a Parigi. Successivamente Marlon Teixeira viene fotografato da Mert Alas e Marcus Piggott per la campagna promozionale internazionale di Armani Jeans.\nNel corso della sua carriera ha lavorato per Salvatore Ferragamo, Roberto Cavalli, Giorgio Armani, Emporio Armani, Dolce &amp; Gabbana, Hermes, Louis Vuitton, Dsquared\u00b2, Jean Paul Gaultier Dior Homme e Frankie Morello. Teixeira \u00e8 inoltre comparso su \"L\u2019Officiel Hommes\", \"GQ\", \"Seventh Man\", \"V Man\", \"W\", \"\", \"Citizen K\", \"Hercules\" ed \"EY Magateen\", fra gli altri. Ha inoltre lavorato per numerose campagna promozionali, diffuse in America Latina, fra cui Custo Barcelona, Dior Homme, Sergio K, Diesel underwear, American Eagle, Iceberg, Armani Exchange, Ermanno Scervino ed Emporio Armani. Texeira \u00e8 inoltre comparso nel video musicale \"Snow\" di Filipp Kirkorov.\nMarlon Teixeira vive e lavora a New York. Il sito Models.com lo ha classificato alla dodicesima posizione nella classifica dei 50 modelli internazionali pi\u00f9 richiesti.L'anno 2013 comincio bene per il modello brasiliano che cammino come unico modello esclusivo Armani; questo e le 2 due recenti copertine Vogue e la campagna di Emporio Armani S/S 13 catapultano Marlon tra le file dei modelli pi\u00f9 desiderati. Nel 2013 e 2015 \u00e8 protagonista di alcune campagne per L'or\u00e9al. Dal 2013 al 2014 \u00e8 stato uno dei volti delle campagne di Tommy Hilfiger. Viene scelto da Intimissimi per la campagna autunno/inverno 2014/2015.\nVita privata.\nNel 2018 \u00e8 diventato padre di una bambina, Delia, avuta dalla modella e cantante australiana Cheyenne Tozzi."}
{"id": "3709954", "revid": "547034", "url": "https://it.wikipedia.org/wiki?curid=3709954", "title": "Un bacio sulle dita/L'amore al mare", "text": "Un bacio sulle dita/L'amore al mare, pubblicato nell'estate del 1965, \u00e8 un 45 giri della cantante italiana Wilma Goich.\nEntrambi i brani di questo 45 giri sono stati incisi con l'accompagnamento dell'Orchestra e del Coro del maestro Iller Pattacini.\nTracce.\n\"Un bacio sulle dita\" (lato A).\nCon \"Un bacio sulle dita\", la Goich partecip\u00f2 al Festivalbar 1965 classificandosi al 6\u00ba posto, con oltre 33.600 voti (si votava con le apposite cartoline che il pubblico spediva per posta). La canzone sar\u00e0 interpretata anche da Nancy Cuomo che, nello stesso anno, la incise per la KappaO. Il brano \u00e8 presente anche nella raccolta \"I grandi successi originali\", pubblicata dalla Goich nel 2001 per la Ricordi.\n\"L'amore al mare\" (lato B).\nLa canzone del lato b del 7 pollici \u00e8 \"L'amore al mare\" che ebbe un discreto successo tra il pubblico giovanile: fu, infatti, tra le canzoni pi\u00f9 gettonate nei juke-box di tutte le spiagge italiane. Come la canzone del lato A, anche questa \u00e8 stata inclusa nella raccolta del 2001."}
{"id": "3709962", "revid": "536103", "url": "https://it.wikipedia.org/wiki?curid=3709962", "title": "Vieni fuori/L'uomo di ieri", "text": "Vieni fuori/L'uomo di ieri \u00e8 il primo singolo dei Pooh. Il disco fu pubblicato in Italia nel 1966 dalla casa discografica Vedette.\nIl disco.\nI due brani vennero poi inseriti nel primo album dei Pooh, \"Per quelli come noi\", anch'esso del 1966, in una nuova registrazione.\nLe canzoni.\n\"Vieni fuori\" \u00e8 la versione italiana del brano \"Keep on running\" del musicista giamaicano Gerald Wilfred Edwards (1938-1992). Il brano raggiunse i vertici della classifica britannica grazie all'interpretazione che ne dette il complesso The Spencer Davis Group del quale faceva parte l'organista Steve Winwood. \"Keep on running\" trov\u00f2 posto nei repertori dei musicisti italiani (ebbe uno svariato numero di interpretazioni e titoli: la incise il complesso The Nuraghs e ne fece una versione particolare la cantante Evy con il titolo \"L'abito non fa il beatnik\").\nLa versione dei brani di questo singolo \u00e8 differente rispetto alla versione dell'album. Il brano \"L'uomo di ieri\", inoltre, viene presentato all'interno del long playing con il titolo \"Sono l'uomo di ieri\"."}
{"id": "3709963", "revid": "228587", "url": "https://it.wikipedia.org/wiki?curid=3709963", "title": "Ta\u00e7a de Portugal 2011-2012", "text": "La Ta\u00e7a de Portugal 2011-2012 \u00e8 la 72\u00aa edizione del torneo. \u00c8 iniziata il 27 agosto 2011 e si \u00e8 conclusa il 20 maggio 2012. L'Acad\u00e9mica si \u00e8 aggiudicata il titolo per la seconda volta.\nQuarto turno.\nLe partite si sono giocate tra il 18 e il 20 novembre 2011.\nOttavi di finale.\nLe partite si sono giocate tra il 1\u00ba e il 5 dicembre 2011.\nQuarti di finale.\nLe partite si sono giocate tra il 21 e il 22 dicembre 2011.\nSemifinali.\nL'andata si \u00e8 giocata l'11 gennaio, il ritorno l'8 febbraio 2012."}
{"id": "3709968", "revid": "767487", "url": "https://it.wikipedia.org/wiki?curid=3709968", "title": "Michel Laurent (ciclista)", "text": "Professionista tra il 1975 ed il 1984, vinse una tappa al Tour de France, una Freccia Vallone e due Giri del Mediterraneo.\nCarriera.\nLe principali vittorie da professionista di Laurent furono una tappa il Tour de Corse e la Parigi-Nizza nel 1976, il Tour de Corse, il Tour du Vaucluse e la Freccia Vallone nel 1978, il Tour M\u00e9diterran\u00e9en nel 1979, il Tour du Vaucluse e il Crit\u00e9rium International nel 1980, il Tour du Vaucluse nel 1981, ancora il Tour M\u00e9diterran\u00e9en e il Crit\u00e9rium du Dauphin\u00e9 Lib\u00e9r\u00e9 nel 1982, e infine una tappa, quella con arrivo a Saint-\u00c9tienne, al Tour de France 1983."}
{"id": "3709980", "revid": "857138", "url": "https://it.wikipedia.org/wiki?curid=3709980", "title": "Michel Laurent", "text": ""}
{"id": "3709982", "revid": "599013", "url": "https://it.wikipedia.org/wiki?curid=3709982", "title": "Kenny Pavey", "text": "Caratteristiche tecniche.\nSolitamente schierato come esterno di centrocampo, ha nella carica agonistica una delle proprie caratteristiche principali, a fronte di una tecnica non eccelsa. Il suo stile di gioco aggressivo lo porta spesso a ricevere cartellini.\nCarriera.\nPavey \u00e8 cresciuto calcisticamente nei settori giovanili di Affenley e Millwall oltre che in quello del Sittingbourne, dove \u00e8 stato schierato anche in prima squadra.\nNel 1998 il suo club non ha trovato l'accordo economico con l'Aston Villa per il trasferimento, cos\u00ec a 19 anni \u00e8 volato temporaneamente in Svezia per una prima breve parentesi al Ljungskile, nella seconda serie nazionale, prima di tornare in Inghilterra per un anno.\nNel 1999 \u00e8 tornato al Ljungskile, trasferendosi a titolo definitivo e rimanendovi ininterrottamente fino al 2005, con l'eccezione della stagione 2002 in cui non gioc\u00f2. Nel frattempo, durante una pausa di met\u00e0 campionato nel 2001, con il benestare del suo club aveva svolto un provino al Barnsley.\nIl trasferimento all'AIK \u00e8 arrivato al termine del campionato 2005: quell'anno i nerogialli avevano chiuso al 1\u00ba posto in seconda serie, dopo aver incontrato anche il Ljungskile in cui militava ancora Pavey. Al termine della prima annata con la nuova squadra, il centrocampista inglese \u00e8 stato vice-campione di Svezia con il suo club, debuttando anche in Coppa UEFA un anno pi\u00f9 tardi. La stagione 2009 invece si \u00e8 conclusa con la conquista del titolo nazionale e della Coppa di Svezia: il trionfo in campionato ha permesso all'AIK e a Pavey di giocare i turni preliminari della successiva UEFA Champions League.\nScaduto il contratto con l'AIK, Pavey ha fatto ritorno al Ljungskile in seconda serie. Un anno pi\u00f9 tardi \u00e8 tornato a calcare i campi della massima serie con il neopromosso \u00d6ster, che retroceder\u00e0 per\u00f2 a fine stagione.\nNel 2014 ha fatto ritorno all'AIK, aggiungendo altre due stagioni in nerogiallo alle sei gi\u00e0 disputate in precedenza. Durante questo periodo \u00e8 partito per\u00f2 spesso dalla panchina.\nTerminato il biennale con l'AIK, il trentaseienne Pavey \u00e8 sceso torna nella seconda serie svedese, firmando per un anno con l'Assyriska. Nel 2017 \u00e8 passato in terza serie al Vasalund, squadra che a fine anno \u00e8 retrocessa in Division 2 salvo poi riconquistare immediatamente la terza serie l'anno successivo.\nA quasi quarant'anni di et\u00e0, Pavey ha continuato la sua carriera all'Enskede IK, squadra dell'area di Stoccolma militante in quarta serie. Oltre al ruolo di giocatore, ha assunto anche quello di allenatore delle squadre giovanili. La sua ultima partita ufficiale da calciatore si \u00e8 disputata alla Friends Arena contro l'AIK, sua vecchia squadra con cui aveva collezionato 193 presenze ufficiali: l'Enskede IK ha poi perso 0-7 quella partita, valida per il secondo turno della Coppa di Svezia 2019-2020."}
{"id": "3710011", "revid": "830939", "url": "https://it.wikipedia.org/wiki?curid=3710011", "title": "Dugald Stewart", "text": "Biografia.\nDugald Stewart nacque a Edimburgo da Matthew Stewart (1715-1785), professore di matematica all'Universit\u00e0 di Edimburgo (1747-1772). Studi\u00f2 matematica e filosofia morale alla \"Royal High School\" della stessa universit\u00e0, dove ebbe per maestri rispettivamente il proprio padre e Adam Ferguson. Nel 1771 si trasfer\u00ec all'Universit\u00e0 di Glasgow dove fu allievo di Thomas Reid e ebbe come compagno di corso Archibald Alison (1757\u20131839), il futuro autore dell'\"Essays on the Nature and Principles of Taste\", col quale Stewart allacci\u00f2 una duratura amicizia.\nFrequent\u00f2 Glasgow per un solo anno: nel 1772, all'et\u00e0 di diciannove anni Dugald fu nominato lettore di matematica all'Universit\u00e0 di Edimburgo da suo padre, la cui salute stava declinando, e inizi\u00f2 a svolgere le lezioni di matematica. Nel 1775 fu nominato professore associato di matematica. Tre anni dopo fu nominato supplente anche da Adam Ferguson, che era stato nominato eletto membro di una commissione inviata nelle colonie americane per mediare fra i coloni e governo britannico; pertanto nella sessione 1778-1779, oltre al corso di matematico, Dugald Stewart svolse anche un corso di filosofia morale. Subentr\u00f2 a Ferguson, nella cattedra di filosofia morale, nel 1785: rimase in cattedra per altri 25 anni, rendendola un centro di influenza intellettuale e morale. Fra i giovani che seguirono le sue lezioni, attratti dalla sua reputazione, devono essere citati: Lord Palmerston, Walter Scott, Francis Jeffrey, Henry Thomas Cockburn, Francis Horner, Sydney Smith, John William Ward, Henry Brougham, Thomas Brown, James Mill, James Mackintosh e lo storiografo Archibald Alison.\nNel giugno del 1814 fu eletto \"Fellow of the Royal Society\"\nIl pensiero.\nDugald Stewart appartiene alla Scuola scozzese il cui primo rappresentante, Thomas Reid (1710-1796), peraltro maestro di Stewart, garantiva l'esistenza della realt\u00e0 esterna e delle leggi di causalit\u00e0 (negate da Hume) col ricorso alle credenze tradizionali dell'umanit\u00e0, ossia con il ricorso al \"senso comune\". Primi elementi della ragione umana, chiamati da Stewart \"leggi fondamentali della credenza\" sono: la credenza (esistenza) dell'io, la credenza della realt\u00e0 del mondo materiale, la credenza dell'uniformit\u00e0 delle leggi di natura. Queste, per Stewart, sono sole le condizioni necessarie di ogni deduzione, ma non sono principi, ossia punti di partenza di ragionamenti per giungere ad altre verit\u00e0."}
{"id": "3710013", "revid": "2730", "url": "https://it.wikipedia.org/wiki?curid=3710013", "title": "Bikini beat/Quello che non sai", "text": "Bikini beat/Quello che non sai \u00e8 il secondo singolo dei Pooh, pubblicato dopo circa due mesi dal precedente \"Vieni fuori,\" nel 1966, con la casa discografica Vedette.\nDescrizione.\nDei due, solo \"Quello che non sai\" \u00e8 stato inserito nel primo album dei Pooh, \"Per quelli come noi\", mentre \"Bikini beat\" fu escluso.\n\"Quello che non sai\", versione italiana di \"Rag Doll\" dei Four Seasons, \u00e8 tuttora una tappa fondamentale dei concerti del gruppo; nel singolo, il brano viene cantato da Mauro."}
{"id": "3710015", "revid": "30297", "url": "https://it.wikipedia.org/wiki?curid=3710015", "title": "C.U.S. Siena", "text": ""}
{"id": "3710016", "revid": "30297", "url": "https://it.wikipedia.org/wiki?curid=3710016", "title": "Cus Siena", "text": ""}
{"id": "3710017", "revid": "767487", "url": "https://it.wikipedia.org/wiki?curid=3710017", "title": "Dhoom 2", "text": "Dhoom 2: Back In Action (\u0927\u0942\u092e \u0968), anche abbreviato e conosciuto come D:2, D2 e D2: Back In Action) \u00e8 un film indiano del 2006 diretto da Sanjay Gadhvi e prodotto da Aditya Chopra e Yash Chopra ad un budget stimato sulle 350 milioni Rs. \u00c8 il secondo film della serie iniziata con \"Dhoom\", a cui \u00e8 seguito \"Dhoom 3\". Abhishek Bachchan e Uday Chopra recitano nel film nei ruoli dei poliziotti Jai Dixit e Ali, rispettivamente. I due agenti tentano di catturare Mr. A (Hrithik Roshan), un ladro professionista che compie i propri furti utilizzando gadget altamente tecnologici.\nIl film \u00e8 stato girato principalmente in India, Durban e Rio de Janeiro, diventando il primo film importante di Bollywood ad essere girato in Brasile. La casa di distribuzione del film, la Yash Raj Films, ha promosso la pellicola attraverso sponsorizzazioni con Pepe Jeans e Coca-Cola. Il film \u00e8 stato presentato il 24 novembre 2006 in India, diventando il film nella storia del cinema indiano distribuito nel maggior numero di sale: 1800 in tutta l'India.\n\"Dhoom 2\" \u00e8 stato generalmente ricevuto bene tanto dalla critica, quanto dal pubblico. Nel 2006 \u00e8 stato il film con il maggiore incasso dell'anno, ed \u00e8 entrato nella top ten dei maggiori incassi di Bollywood e nella classifica dei maggiori successi commerciali di Bollyoowd sul mercato estero. Dopo aver guadagnato circa 1,34 miliardi di Rs (circa di 34 milioni di dollari), il film \u00e8 stato elevato al rango di \"blockbuster\"."}
{"id": "3710019", "revid": "1431409", "url": "https://it.wikipedia.org/wiki?curid=3710019", "title": "Manuel Battistini", "text": "Carriera.\nNazionale.\nHa esordito in nazionale Under-21 nella sconfitta per 2-0 in casa della Grecia nella partita giocata il 6 ottobre 2011 e valida per le qualificazioni agli Europei di categoria del 2013. Ha segnato il suo primo gol nella partita persa per 2-1 contro Cipro, valida per le qualificazioni all'Europeo di categoria.\nHa esordito in nazionale maggiore l'11 ottobre 2013 in -San Marino (3-0)."}
{"id": "3710023", "revid": "486946", "url": "https://it.wikipedia.org/wiki?curid=3710023", "title": "Tre Fiori", "text": ""}
{"id": "3710031", "revid": "39884", "url": "https://it.wikipedia.org/wiki?curid=3710031", "title": "Bernardo Carlo Mosca", "text": ""}
{"id": "3710033", "revid": "1543377", "url": "https://it.wikipedia.org/wiki?curid=3710033", "title": "Megastart", "text": "Megastart \u00e8 il primo album del cantautore moldavo C\u0103t\u0103lin Josan, pubblicato il 30 ottobre 2007 dall'etichetta Universal Music Rom\u00e2nia."}
{"id": "3710043", "revid": "2062065", "url": "https://it.wikipedia.org/wiki?curid=3710043", "title": "Tatuus", "text": "Tatuus Racing S.p.a. meglio conosciuta come Tatuus \u00e8 un'azienda italiana fondata nel 1980, costruttrice di telai per le monoposto per corse automobilistiche. L'azienda \u00e8 stata conosciuta per la sua collaborazione con la Renault Sport per la produzione di telai per la Formula Renault. Negli ultimi anni produce telai con omologazione FIA Formula 4, per i campionati di Formula 4 sparsi per il mondo.\nStoria.\nL'azienda Tatuus viene fondata da Artico Sandon\u00e0 nel 1980. Le prime vetture furono prodotte per il campionato di Formula Monza 500cc e 1000cc. Il fondatore Sandona \u00e8 stato uno dei piloti del campionato di Formula Monza. Luca Melgrati ha vinto il primo campionato per Tatuus nel 1983 nel campionato di Formula Panda Monza. Sandona ha ottenuto un secondo posto in campionato. Tatuus erano la squadra e il telaio da battere. Melgrati vinse nuovamente il campionato nel 1985 e nel 1986. Per la stagione 1988 il costruttore italiano fu incaricato di costruire le vetture per la nuova Formula K\u00f6nig. L'auto era un tubo incorniciato, ali e slick auto da corsa. La prima stagione \u00e8 stata vinta dal sette volte campione di Formula 1 Michael Schumacher.\nFormula 4.\nNel luglio 2021 la Tatuus e la FIA presenta la nuova monoposto di Formula 4, la Tatuus F4-T-421 dotata di upgrade sul fronte della sicurezza volti ad aumentare la protezione del pilota, su tutte il sistema Halo a protezione della testa. La Tatuus F4-T-421 viene provata dal pilota Th\u00e9o Pourchaire durante le prove libere nella Formula 4 francese. La nuova auto esordir\u00e0 nel Campionato di Formula 4 EAU del 2022 per poi essere utilizzata nei campionati di Formula 4 di tutto il mondo. "}
{"id": "3710044", "revid": "599013", "url": "https://it.wikipedia.org/wiki?curid=3710044", "title": "Jorge Baidek", "text": "Biografia.\nAnche il figlio William \u00e8 un calciatore.\nCarriera.\nProcuratore sportivo.\nDopo il ritiro \u00e8 diventato procuratore sportivo per l'agenzia Championsdek S.A.."}
{"id": "3710048", "revid": "767487", "url": "https://it.wikipedia.org/wiki?curid=3710048", "title": "Sabbie ardenti (film 1922)", "text": "Sabbie ardenti (\"Burning Sands\") \u00e8 un film muto del 1922 diretto da George Melford e interpretato da Wanda Hawley, Milton Sills, Louise Dresser e Jacqueline Logan.\nLa sceneggiatura si basa sull'omonimo romanzo di Arthur Weigall pubblicato a New York nel 1921.\nTrama.\nDaniel Lane preferisce il fascino delle sabbie del deserto alla tranquilla vita in Inghilterra. Resta coinvolto, suo malgrado, nelle lotte per il potere tra il vecchio sceicco e suo figlio, che complotta contro di lui insieme a Robert Barthampton. A un ballo all'ambasciata, Lane ha incontrato Muriel che viene a trovarlo nel deserto, perch\u00e9 le hanno raccontato che Daniel ha un'amante, Lizette. Durante una sua visita, l'accampamento viene attaccato e Barthampton, mentre cerca di aggredirla, viene ucciso da Daniel. I due sono salvati dall'intervento dell'esercito britannico.\nProduzione.\nIl film fu prodotto dalla Famous Players-Lasky Corporation. Le scene nel deserto furono girate a Oxnard, in California.\nDistribuzione.\nIl copyright del film, richiesto dalla Famous Players-Lasky Corp., fu registrato il 5 settembre 1922 con il numero LP18216.\nDistribuito dalla Paramount Pictures e presentato da Jesse L. Lasky, il film usc\u00ec nelle sale cinematografiche statunitensi il 15 ottobre 1922 dopo essere stato presentato in prima a New York il 3 settembre 1922.\nNon si conoscono copie ancora esistenti della pellicola che viene considerata presumibilmente perduta."}
{"id": "3710051", "revid": "117521221", "url": "https://it.wikipedia.org/wiki?curid=3710051", "title": "Pierangelo Garegnani", "text": "Biografia.\nDopo essersi laureato in Scienze politiche a Pavia nel 1953, fu allievo di Piero Sraffa all'Universit\u00e0 di Cambridge presso la quale, nel 1959, consegu\u00ec il Ph.D. in Economia politica.\nHa insegnato nelle Universit\u00e0 degli Studi di Sassari (1962-66), Pavia (1966-69), Firenze (1969-74), presso la Sapienza - Universit\u00e0 di Roma (1974-92) e l'Universit\u00e0 degli Studi Roma Tre (1992-2002), dove ha diretto il Centro di Ricerche e Documentazione \"Piero Sraffa\" ed \u00e8 stato Professore Emerito (2002-2011). Ha inoltre insegnato presso l'Universit\u00e0 di Cambridge (1975-77) e presso la New School University di New York (1987-1990).\n\u00c8 stato l'esecutore letterario di Piero Sraffa, i cui manoscritti, donati da Sraffa stesso all'Universit\u00e0 di Cambridge, sono conservati presso la Biblioteca del Trinity College.\nNegli anni Sessanta Garegnani fu, assieme a Luigi Pasinetti, tra i protagonisti della controversia sul capitale, che lo vide contrapposto alle posizioni di Paul Samuelson e Robert Solow. Ha fornito contributi fondamentali per la ripresa dell'impostazione teorica che fu propria degli economisti classici e di Marx secondo le linee indicate da Sraffa in \"Produzione di merci a mezzo di merci\" e per la riproposizione del principio keynesiano della domanda effettiva."}
{"id": "3710063", "revid": "110157", "url": "https://it.wikipedia.org/wiki?curid=3710063", "title": "Get Some (Lykke Li)", "text": "Get Some \u00e8 un brano musicale della cantante svedese Lykke Li, estratto come singolo dal suo secondo album, \"Wounded Rhymes\". Prodotto da Bj\u00f6rn Yttling dei Peter Bjorn and John, il singolo \u00e8 stato pubblicato in Svezia il 22 ottobre 2010 come primo singolo dell'album. Il brano \u00e8 stato utilizzato nella colonna sonora del decimo episodio della terza stagione di \"90210\", intitolato \"Best Lei'd Plans\" ed originariamente trasmesso il 29 novembre 2010. Il brano \u00e8 anche stato usato nella colonna sonora del diciannovesimo episodio della seconda stagione di \"The Vampire Diaries\", intitolato \"Klaus\" ed originariamente trasmesso il 21 aprile 2011, oltre che nel sesto episodio della prima stagione di \"Teen Wolf\", intitolato \"Heart Monitor\" ed originariamente trasmesso il 4 luglio 2011. Inoltre il brano \u00e8 presente nel trailer del videogioco \"\" con protagonista Catwoman. e nel video di presentazione del IOS 5 della Apple."}
{"id": "3710083", "revid": "757396", "url": "https://it.wikipedia.org/wiki?curid=3710083", "title": "Stowarzyszenie S\u0142upskiej Koszyk\u00f3wki Czarni S\u0142upsk", "text": "Lo S.S.K. Czarni S\u0142upsk \u00e8 una societ\u00e0 cestistica avente sede a S\u0142upsk, in Polonia. Fondata nel 1989, gioca attualmente nel campionato polacco.\nStoria.\nDebutta nel campionato polacco nella stagione 1999-2000, dove ottiene l'ottava posizione finale. Nelle stagioni 2005-06 e 2010-11 ottiene il terzo posto finale, nonch\u00e9 il migliore piazzamento ottenuto nella sua storia."}
{"id": "3710084", "revid": "1851848", "url": "https://it.wikipedia.org/wiki?curid=3710084", "title": "Josef Fuchs", "text": "Professionista tra il 1972 e il 1981, conta la vittoria di una Liegi-Bastogne-Liegi e di due titoli nazionali su strada.\nCarriera.\nDa dilettante fu bronzo nella cronosquadre ai mondiali del 1969 e argento nell'inseguimento individuale ai mondiali del 1971. Le principali vittorie da professionista furono due campionati svizzeri (1972 e 1973), due tappe al Tour de Suisse (1979 e 1980), tre tappe alla Tirreno-Adriatico (1972, 1978 e 1979) e una Liegi-Bastogne-Liegi, nel 1981."}
{"id": "3710089", "revid": "1226", "url": "https://it.wikipedia.org/wiki?curid=3710089", "title": "S.O.S. Dischi volanti", "text": ""}
{"id": "3710097", "revid": "287204", "url": "https://it.wikipedia.org/wiki?curid=3710097", "title": "Koszykarski Klub Sportowy Tur\u00f3w Zgorzelec", "text": "Il Tur\u00f3w Zgorzelec \u00e8 una societ\u00e0 cestistica avente sede a Zgorzelec, in Polonia. Fondata nel 1964, gioca attualmente nel massimo campionato polacco.\nStoria.\nIl club \u00e8 stato fondato come polisportiva nel 1948 con il nome di \"K.S. G\u00f3rnik Turosz\u00f3w\", mentre la sezione basket \u00e8 stata fondata nel 1964. Raggiunge per la prima volta la massima serie del campionato polacco nel 1978-79, e dopo solo una stagione retrocede. Milita nelle serie inferiori per 25 anni, per tornare nella massima serie nel 2004.Nel 2014, sconfiggendo in finale i campioni in carica dello Stelmet Zielona G\u00f3ra, conquista il primo titolo assoluto di Campione di Polonia, ottenendo il diritto a disputare l'Eurolega 2014-15."}
{"id": "3710099", "revid": "729019", "url": "https://it.wikipedia.org/wiki?curid=3710099", "title": "Campionati mondiali di ginnastica artistica 2011 - Parallele simmetriche", "text": ""}
{"id": "3710100", "revid": "729019", "url": "https://it.wikipedia.org/wiki?curid=3710100", "title": "Campionati mondiali di ginnastica artistica 2011 - Sbarra", "text": ""}
{"id": "3710101", "revid": "184755", "url": "https://it.wikipedia.org/wiki?curid=3710101", "title": "Merton College", "text": "Il Merton College \u00e8 uno dei collegi fondativi dell'Universit\u00e0 di Oxford. Fondato nel 1264, \u00e8 uno dei pi\u00f9 antichi dell'universit\u00e0 e fu creato grazie ad una generosa donazione da parte di William de Merton, l'allora Lord cancelliere di Enrico III. Di quel tempo rimangono gran parte degli edifici del primo \"quadrangle\", fra cui la cappella. Il Merton rimane uno dei collegi pi\u00f9 ricchi, con un patrimonio stimato di \u00a3142 milioni nel 2006.\nIl collegio reclama spesso l'onore di essere il primo di Oxford: nonostante il Balliol e l'University furono eretti precedentemente, il Merton fu il primo a possedere lo statuto ufficiale di Collegio ed un senato accademico. Durante la guerra civile inglese, il Merton fu l'unico college a schierarsi dalla parte del governo, e perci\u00f2 dovette abbandonare temporaneamente la sua sede storica che fu catturata dalla parte opposta ed usata come dimora della corte di Carlo I."}
{"id": "3710103", "revid": "1305772", "url": "https://it.wikipedia.org/wiki?curid=3710103", "title": "Badi (Sudan)", "text": "Badi fu una citt\u00e0 portuale, situata nell'odierno Sudan, ai confini con l'Eritrea.\nStoria.\nCitata gi\u00e0 a partire dal IX secolo da Al-Ya'qubi, Badi fu il porto sul Mar Rosso del popolo Begi in epoca medioevale. Il periodo di massima prosperit\u00e0 lo visse tra il X ed il XIII secolo. In seguito a quel periodo venne lentamente abbandonata in favore di Suakin."}
{"id": "3710106", "revid": "767487", "url": "https://it.wikipedia.org/wiki?curid=3710106", "title": "Pugno d'acciaio (film)", "text": "Pugno d'acciaio (\"Sidekicks\") \u00e8 un film del 1992 diretto da Aaron Norris e interpretato da Jonathan Brandis, Beau Bridges, Mako Joe Piscopo e Chuck Norris."}
{"id": "3710112", "revid": "481666", "url": "https://it.wikipedia.org/wiki?curid=3710112", "title": "Mary Miles Minter", "text": "Biografia.\nInizi\u00f2 la sua carriera sin da bambina, spinta dalla madre, recitando in diversi spettacoli teatrali, anche con personaggi di rilievo come Nat Goodwin. Nel 1912 fece il suo debutto cinematografico in \"The Nurse\". Due anni dopo, mentre era impegnata in una produzione teatrale di \"The Littlest Rebel\", la giovanissima interprete, allora undicenne, attrasse l'attenzione della Gerry Society, che proteggeva i diritti dei bambini sul palcoscenico): la bambina era ancora troppo piccola per un impiego ormai professionale.\nLa madre semplicemente scambi\u00f2 il certificato di nascita della figlia con quello di un'altra figlia maggiore, morta in tenera et\u00e0. E cos\u00ec in meno di una settimana l'attrice divenne \"sedicenne\" e pot\u00e9 legalmente tornare sulle scene. Lo stesso anno l'attrice torn\u00f2 al cinema in \"The Fairy and the Waif\", come interprete principale. Dopo qualche anno, nel 1919, fu ingaggiata dalla Paramount, che la scelse per la sua bellezza e per la somiglianza alla famosa attrice Mary Pickford, che aveva lasciato la Paramount per fondare la United Artists.\nIl caso William Desmond Taylor.\nIl 1\u00ba febbraio 1922 mor\u00ec in circostanze misteriose William Desmond Taylor, amico e regista di molti film di Mary Miles Minter. Proprio lei era stata l'ultima persona a vederlo. La stampa incominci\u00f2 a sospettarla dell'uccisione del regista e, ben presto, si scopr\u00ec che i due avevano avuto una relazione amorosa, nonostante la differenza di et\u00e0 (lui cinquant'anni e lei meno di venti). Il delitto del regista non fu mai risolto ma, a causa dei sospetti su di lei e anche per come veniva recepita dal puritano pubblico americano l'immoralit\u00e0 della loro relazione, Mary Miles Minter dovette rinunciare alla sua carriera d'attrice, abbandonando il mondo del cinema e andando a vivere in Francia.\nSolo negli ultimi anni di vita, Mary Miles Minter torn\u00f2 negli Stati Uniti, dove mor\u00ec nel 1984.\nFilmografia.\nFilmografia completa, secondo l'IMDb. Quando manca il nome del regista, questo non viene riportato nei titoli."}
{"id": "3710113", "revid": "1543377", "url": "https://it.wikipedia.org/wiki?curid=3710113", "title": "Scream (Lareine)", "text": "SCREAM \u00e8 il terzo album della rock band visual kei giapponese LAREINE. \u00c8 stato pubblicato il 1\u00ba novembre 2000 dall'etichetta indie Applause Records.\nNonostante ufficialmente sia un album dei LAREINE, si tratta in realt\u00e0 di un lavoro solista di KAMIJO poich\u00e9 realizzato nel periodo in cui, per vari motivi, tutti gli altri membri del gruppo si erano allontanati lasciando il cantante come unico membro superstite; nonostante ci\u00f2, \u00e8 un album molto amato dal fandom.\nEsistono due edizioni dell'album, una normale ed una speciale (quest'ultima \u00e8 stata acquistabile solo per un periodo limitato tramite ordinazione sul sito ufficiale): oltre ad avere copertine ed artwork differenti, l'edizione speciale presenta un titolo diverso, Vampire Scream, una tracklist differente per ordine &amp; titoli e, infine, due brani complementari ad altri due presenti nell'edizione normale (l'introduzione strumentale ed un brano cantato rispettivamente in giapponese ed inglese). \"Scream\" e \"Vampire Scream\" si possono quindi considerare due lavori che si completano a vicenda e, come suggeriscono le foto sulle due copertine (una scattata di giorno ed una di notte), rappresentano la versione \"diurna\" e \"notturna\" della stessa opera.\nTracce.\nTutti i brani sono testo e musica di Kamijo.\nDopo il titolo \u00e8 indicata fra parentesi \"()\" la grafia originale del titolo, eventuali note sono riportate dopo il punto e virgola \";\".\nScream.\nDurata totale: 38:32\nVampire scream.\nDurata totale: 38:07"}
{"id": "3710114", "revid": "767487", "url": "https://it.wikipedia.org/wiki?curid=3710114", "title": "The Glitch Mob", "text": "The Glitch Mob \u00e8 un gruppo musicale americano, formatosi nel 2006 a Los Angeles, e attualmente composto da Ed Ma (edIT), Justin Boreta (Boreta) e Josh Mayer (Ooah).\nStoria del gruppo.\nLa nascita del gruppo risale al 2006, nella fertile scena elettronica di Los Angeles, quando il gruppo era composto da cinque elementi; Kraddy e Kitty-D abbandoneranno il progetto nel 2009 per divergenze stilistiche.\nLa fama dei Glitch Mob \u00e8 dovuta soprattutto al loro modo di intendere la musica elettronica nei concerti dal vivo, scegliendo di suonare live con laptop e controller MIDI come l'Akai MPC60. Dopo aver guadagnato l'attenzione di Los Angeles e San Francisco grazie alle loro spettacolari esibizioni, danno vita ad un tour prima lungo la costa occidentale degli Stati Uniti e in seguito in tutto il mondo.\nIl 25 Maggio 2010 pubblicano per Glass Air Records l'album di debutto \"Drink The Sea\", che raggiunge il picco al 57\u00ba posto nella CMJ Top 200 di Radio College, portando la rivista Electronic Musician a inserire il trio sulla copertina.\nNell'agosto del 2011 il gruppo annuncia di essere in procinto di produrre un nuovo album presso il Joshua Tree National Park e nel 2014, a distanza di 4 anni dal primo, viene pubblicato \"Love Death Immortality\", secondo lavoro in studio del gruppo, preceduto dal singolo \"Can't Kill Us\". L'album si distacca stilisticamente da \"Drink The Sea\", abbandonando le sue sonorit\u00e0 mistiche ed oniriche a favore di ritmi pi\u00f9 orecchiabili e riconducibili all'EDM, e raggiunge al debutto la prima posizione della Billboard Dance/Electronic Songs Chart.\nNel corso del loro tour del 2014 hanno aggiunto alla loro strumentazione un nuovo elemento, appositamente sviluppato per le loro performance, denominato \"The Blade\". Costruito da esperti dell'industria cinematografica, consiste in dei controller personalizzati racchiusi in un'unit\u00e0 che comprende sia luci che strumenti. In un'intervista al Sound of Boston Josh Mayer ha precisato: \"Rappresenta realmente chi siamo e cosa cerchiamo di comunicare, ed \u00e8 semplicemente uno strumento che ci permette di suonare musica nel modo in cui vogliamo suonare la nostra musica\".\nNel maggio 2018 viene rilasciato il loro terzo album in studio See Without Eyes.\nDegni di nota sono anche i loro remix di altri grandi artisti, tra i quali di The Prodigy, Daft Punk, White Stripes e Linkin Park."}
{"id": "3710117", "revid": "190914", "url": "https://it.wikipedia.org/wiki?curid=3710117", "title": "G\u00e9rard d'Houville", "text": "Biografia.\nFiglia del famoso poeta Jos\u00e9 Maria de Heredia e sposa dello scrittore Henri de R\u00e9gnier, fin da bambina frequent\u00f2 poeti ed artisti. Cominci\u00f2 a scrivere versi fin dalla pi\u00f9 tenera et\u00e0, pubblicandoli sulle riviste dell'epoca con la firma ***. Solo pi\u00f9 tardi ella avrebbe preso lo pseudonimo maschile di G\u00e9rard d'Houville, dal cognome di sua madre. \nEra una donna dotata di una fulgida bellezza e di una personalit\u00e0 vitale ed inquieta, che l'avrebbe portata ad avere una vita sentimentale e familiare piuttosto burrascosa: ebbe diversi amanti, tra cui Pierre Lou\u00ffs (padre naturale di suo figlio) e Gabriele D'Annunzio. \nIl suo primo romanzo, \"L'Inconstante\" (1903), le diede grande successo, tanto da spingerla a pubblicare una lunga e fortunata serie di opere in prosa. Nel 1918, le venne conferito il Gran premio di letteratura dell'Accademia francese, per l'insieme della sua opera letteraria.\nDopo la morte del figlio, avvenuta nel 1943, la scrittrice si sarebbe ritirata dalla scena pubblica.\nCuriosit\u00e0.\nIl film Curiosa (2019), della regista Lou Jeunet, \u00e8 ambientato nella Parigi del 1895 ed \u00e8 ispirato alla vita ed al triangolo amoroso tra Marie de Heredia, Henri De R\u00e9gnier e Pierre Lou\u00ffs. "}
{"id": "3710120", "revid": "1543377", "url": "https://it.wikipedia.org/wiki?curid=3710120", "title": "Milano Calcio a 5", "text": "LAssociazione Sportiva Dilettantistica Milano Calcio a 5 \u00e8 una squadra italiana di calcio a 5 con sede a Milano. Fondata nel 1994 come Toniolo Assicurazioni, ha assunto l'attuale denominazione solamente vent'anni pi\u00f9 tardi.\nStoria.\nDopo la vittoria del campionato nazionale di serie B 2010-2011, il Toniolo Milano ha disputato i successivi due campionati di serie A2 2011-2012 e 2012-2013 conquistando in entrambi i tornei la salvezza in seguito alla vittoria nei play-out, rispettivamente contro Cus Chieti e Futsal Villorba.\nNella stagione 2014-15, in occasione della prima partita casalinga contro l'Orte, la societ\u00e0 \"meneghina\" ha presentato le nuove divise bianco-rosse. La sostituzione del ventennale \"azulgrana\" con i colori cittadini \u00e8 il preludio del cambio di denominazione in Milano Calcio a 5, per rappresentare l'intera citt\u00e0. Il bordato verde inserito nello stemma si riallaccia alle divise dello storico Milano Calcio a 5 che negli anni '90 contese alle formazioni romane lo scudetto.\nAl termine della stagione 2016-17, conclusa al secondo posto del girone A e sconfitta nella finale play-off dalla , presenta domanda e ottiene il ripescaggio in Serie A. Nella massima serie ottiene la prima vittoria gi\u00e0 nella prima giornata, superando proprio la Feldi Eboli per 3-1."}
{"id": "3710126", "revid": "92723", "url": "https://it.wikipedia.org/wiki?curid=3710126", "title": "Diocesi di Roscrea", "text": "La diocesi di Roscrea (in latino: \"Dioecesis Rosgrensis\") \u00e8 una sede soppressa e sede titolare della Chiesa cattolica. Per la sede titolare, immutato il latino, si usa la grafia Ros Cr\u00e9.\nTerritorio.\nLa diocesi si estendeva sul territorio della trib\u00f9 O'Carroll.\nSede vescovile era la citt\u00e0 di Roscrea, nell'odierna contea di Tipperary.\nStoria.\nIl primo vescovo-abate di Roscrea fu san Cronan che \u00e8 menzionato verso il 610. Egli \u00e8 anche l'unico vescovo noto di Roscrea. Il monastero di Roscrea era affiancato da una famosa scuola monastica.\nNon \u00e8 nominata fra le diocesi stabilite dal sinodo di Rathbreasail del 1111.\nIl sinodo di Kells del 1152 riconobbe la diocesi di Roscrea come suffraganea dell'arcidiocesi di Cashel, ma gi\u00e0 verso il 1160 la diocesi fu incorporata nella diocesi di Killaloe.\nDal 1969 Roscrea \u00e8 annoverata tra le sedi vescovili titolari della Chiesa cattolica con il nome di Ros Cr\u00e9; dal 18 giugno 2013 il vescovo titolare \u00e8 Johannes W\u00fcbbe, vescovo ausiliare di Osnabr\u00fcck."}
{"id": "3710131", "revid": "712828", "url": "https://it.wikipedia.org/wiki?curid=3710131", "title": "Soga no Iname", "text": "Fu lo statista pi\u00f9 importante durante i regni degli imperatori Senka e Kinmei, ed il principale artefice dell'introduzione ufficiale del buddhismo alla corte di Yamato, la provincia i cui clan avevano unificato il Giappone. L'arrivo dei monaci buddhisti dalla penisola coreana viene considerato l'inizio dell'era classica giapponese, il periodo Asuka, e risale al 538 secondo alcune fonti, secondo altre al 550.\nLa famiglia Soga era originaria dei regni coreani di Baekje e di Goguryeo, dove il buddhismo era radicato da diverso tempo. Iname fu il primo della famiglia a distinguersi a cos\u00ec alti livelli, ottenne la carica di , paragonabile a quella di capo del governo, quando sal\u00ec al trono del Crisantemo l'imperatore Senka, che regn\u00f2 dal 536 al 539.\nL'ascesa dei Soga e del buddhismo fu ostacolata dai conservatori clan dei Mononobe e dei Nakatomi, i cui capi a loro volta rivestivano le pi\u00f9 alte cariche di palazzo, i Mononobe controllavano l'esercito mentre i Nakatomi erano i responsabili delle sacre cerimonie scintoiste di corte.\nLa lotta per il potere fra queste tre famiglie avrebbe caratterizzato oltre un secolo di storia del paese. Durante il regno dell'imperatore Kinmei (539-571), Soga no Iname acquis\u00ec ulteriore potere, dando in moglie al giovane sovrano due delle sue figlie, Soga no Kitashihime e Soga no Oanegimi. Queste avrebbero partorito tre dei successivi imperatori, Y\u014dmei, Sushun e Suiko, la prima donna sovrano del Giappone.\nLa politica estera di quel tempo vide l'intromissione della corte di Yamato negli affari interni dei tre Regni di Corea, privilegiando il regno di Baekje, con cui fu cementata l'antica alleanza. Il sovrano di quel paese invi\u00f2 statue di Buddha e testi sacri buddhisti in Giappone, che furono accolti dall'imperatore con gioia. Dopo il benestare di Soga no Iname ed i dubbi espressi dai Mononobe e dai Nakatomi, Kinmei accett\u00f2 i doni e Soga no Iname fond\u00f2 un tempio buddhista per ospitare gli oggetti sacri. Questo evento epocale provoc\u00f2 il risentimento dei Mononobe e dei Nakatomi che, approfittando di un'epidemia di peste che stava dilagando, convinsero l'imperatore che l'accettazione del buddhismo aveva risvegliato l'ira delle divinit\u00e0 scintoiste, e questi fece gettare in mare le statue e incendiare il tempio.\nTali eventi non modificarono la stima di Kinmei per Iname, che conserv\u00f2 la carica di \u014comi e continu\u00f2 ad essere uno degli uomini pi\u00f9 fidati del sovrano. Negli anni a seguire, si intensificarono gli sforzi bellici giapponesi nella penisola coreana a difesa degli alleati di Baekje e di Gaya dagli attacchi dei regni di Goguryeo e Silla.\nIname mor\u00ec nel 570, un anno prima di Kinmei. Il titolo di \u014comi era ereditario e fu preso dal figlio, Soga no Umako, che divenne il potentissimo ministro degli imperatori Bidatsu, Yomei, Sushun e dell'imperatrice Suiko. Umako avrebbe portato al trionfo il clan Soga, con l'eliminazione nella battaglia di Shigisan dei capi dei clan Mononobe e Nakatomi, avrebbe preso il controllo della politica della corte di Yamato. Con il contributo del principe Sh\u014dtoku, avrebbe definitivamente fatto diventare il buddhismo religione di corte ed avrebbe dato il via ad importanti riforme che cambiarono il volto del paese."}
{"id": "3710135", "revid": "1573940", "url": "https://it.wikipedia.org/wiki?curid=3710135", "title": "CEBAF", "text": "Il CEBAF (Continuous Electron Beams Accelerator Facility) \u00e8 l'acceleratore di particelle installato presso il Thomas Jefferson National Accelerator Facility (Jefferson Lab), centro ricerche di fisica nucleare U.S.A. che si trova a Newport News, in Virgina.\nLa sua particolarit\u00e0 \u00e8 la capacit\u00e0 di generare un flusso pressoch\u00e9 continuo di elettroni (in pratica una corrente che pu\u00f2 arrivare a 200\u03bcA) con un'energia massima di 6GeV (che si prevede di raddoppiare prossimamente); \u00e8 quindi classificato ad energia \"intermedia\".\nDispone di tre sale esperimenti, in una delle quali \u00e8 posizionato il rilevatore CLAS."}
{"id": "3710138", "revid": "62004", "url": "https://it.wikipedia.org/wiki?curid=3710138", "title": "CLAS", "text": "Il CLAS (CEBAF Large Acceptance Spectrometer) \u00e8 uno dei rilevatori installati nell'acceleratore di particelle CEBAF del Jefferson Lab.\nSue principali caratteristiche sono la rilevazione in un ampio angolo solido (3\u03c0) e la possibilit\u00e0 di utilizzare un fascio fotonico secondario, generato per effetto Bremsstrahlung dal fascio elettronico principale.\nPer la sua costituzione geometrica, CLAS \u00e8 particolarmente adatto ad esperimenti che richiedono la rilevazione di una gran numero di particelle in stato finale, come (e,e'Np\u03c0) o (e,e'NN). Questa caratteristica consente anche di eseguire contemporaneamente numerosi esperimenti, con l'aiuto di un sistema configurabile di attivazione di eventi.\nIl CLAS appare complessivamente come una cipolla del diametro di dieci metri, di cui i sensori occupano diversi strati: il pi\u00f9 interno \u00e8 quello delle camere a deriva (\"drift chambers\"), disposte in tre diverse regioni; il secondo comprende i contatori \u010cerenkov (Cerenkov counters); successivamente si trovano gli analizzatori a tempo di volo (Time of Flight Detector); lo strato pi\u00f9 esterno, infine, \u00e8 quello dei calorimetri elettromagnetici (EM-Cal)."}
{"id": "3710139", "revid": "267975", "url": "https://it.wikipedia.org/wiki?curid=3710139", "title": "Diocesi di Inniscathy", "text": "La diocesi di Inniscathy o Iniscathay o Innis-Scattery o dell'isola di Scattery () \u00e8 una sede soppressa e sede titolare della Chiesa cattolica. Per la sede titolare, immutato il latino, si usa la grafia Inis Cathaig.\nTerritorio.\nLa diocesi comprendeva le baronie di Moyarta, Clonderlaw e Ibricken, nella contea di Clare; la baronia di Connello, nella contea di Limerick e l'antica regione di Hy-Fidgente nella contea di Kerry.\nSede vescovile era la citt\u00e0 di Inis Cathaig, a 5\u00a0km a sud-ovest della citt\u00e0 di Kilrush, nell'odierna contea di Clare.\nStoria.\nInniscathy \u00e8 il luogo dove, nella prima met\u00e0 del VI secolo san Senano fond\u00f2 il pi\u00f9 importante dei suoi monasteri. Senano mor\u00ec nel 544 secondo le leggende agiografiche legate alla vita di questo santo abate. Successori immediati di Senano sarebbe stati Odran, morto nel 580 e Aidan I, che emigr\u00f2 a Lindisfarne e mor\u00ec nel 651. A partire dalla fine dell'VIII secolo, i necrologi presenti negli annali irlandesi permettono di ricostruire la cronotassi degli abati fino agli inizi del XIII secolo.\nLa Chiesa irlandese del primo millennio non era organizzata in diocesi, come sul continente, ma la vita ecclesiale e pastorale ruotava attorno ai monasteri, dove l'abate svolgeva anche le funzioni episcopali. Non di rado, per le sole funzioni liturgiche, veniva consacrato vescovo un monaco, subordinato all'abate. Anche a Inniscathy sono noti diversi abati-vescovi.\nIn occasione della riorganizzazione della Chiesa irlandese sul modello di quella continentale, nel sinodo di Rathbreasail del 1111 non fu menzionata una diocesi di Inniscathy, e i territori che dipendevano dal monastero furono suddivisi fra le diocesi di Limerick, di Killaloe, di Ardfert e di Cloyne.\nGli abati per\u00f2 non si arresero cos\u00ec facilmente a rinunciare a diritti acquisiti da secoli. Infatti, il sinodo di Kells del 1152 riconobbe la diocesi di Inniscathy come suffraganea dell'arcidiocesi di Cashel. Tuttavia, nella lista dei vescovi irlandesi che prestarono giuramento di fedelt\u00e0 al re Enrico II d'Inghilterra a Cashel nel 1171-72, non figura quello di Inniscathy. Non si ha pi\u00f9 menzione di una diocesi a Inniscathy dopo il 1195, anno di morte dell'ultimo abate-vescovo noto, Cerball Ua hEnna, e le antiche terre monastiche e le loro chiese risultano appartenere alle medesime diocesi a cui erano state assegnate nel 1111.\nNel corso del XIV e XV secolo furono nominati due vescovi per Inniscathy, dovuti probabilmente ad errori commessi dalla Curia romana. Nel 1360 papa Innocenzo VI nomin\u00f2 Thomas McMahon episcopus \"Cathayensis\", consacrato vescovo nel 1363. Giunto in Irlanda, malgrado le istanze e le proteste dei vescovi di Limerick, Killaloe, Ardfert e Cloyne, Thomas McMahon si mantenne in sede fino al 1366, quando un'indagine ordinata da Roma giunse alla conclusione che questo vescovo aveva prodotto documenti falsi per ottenere la sede di Inniscathy. Papa Urbano V dichiar\u00f2 dunque nulla la nomina del predecessore Innocenzo VI.\nNel 1414 un domenicano inglese, Richard Belmer, riusc\u00ec ad ottenere dall'antipapa Giovanni XXIII la nomina a Inniscathy, ma la forte opposizione anti inglese e la povert\u00e0 della mensa episcopale convinsero Belmer a non prendere possesso della sede. Nel 1424 fu nominato vescovo di Achonry.\nDal 1969 Inniscathy \u00e8 annoverata tra le sedi vescovili titolari della Chiesa cattolica con il nome di Inis Cathaig; dal 24 aprile 2015 il vescovo titolare \u00e8 Josef Graf, vescovo ausiliare di Ratisbona.\nCronotassi.\nVescovi.\nLa seguente cronotassi \u00e8 quella degli abati riportata da F. Grannell. Con (*) sono indicati gli abati documentati come vescovi nella stessa lista."}
{"id": "3710142", "revid": "1543377", "url": "https://it.wikipedia.org/wiki?curid=3710142", "title": "Camera a deriva", "text": "La camera a deriva \u00e8 un particolare tipo di camera proporzionale a multifili in cui informazioni posizionali sulle particelle sono ottenute misurando il tempo necessario a raggiungere l'anodo da parte degli elettroni estratti dalle particelle stesse dagli atomi di gas utilizzato per riempire la camera."}
{"id": "3710151", "revid": "92723", "url": "https://it.wikipedia.org/wiki?curid=3710151", "title": "Sede titolare di Cluain Iraird", "text": "Cluain Iraird (in latino: \"Dioecesis Clonerdensis\") \u00e8 una sede titolare della Chiesa cattolica, che corrisponde all'antica diocesi di Clonard e all'odierna diocesi di Meath.\nTerritorio.\nSede vescovile era la citt\u00e0 di Clonard, nell'odierna contea di Meath.\nStoria.\nLe origini della diocesi sono abbastanza complesse. Fino al XII secolo la Chiesa in Irlanda era piuttosto articolata in circoscrizioni ecclesiastiche che facevano capo ai monasteri e i vescovi non avevano giurisdizioni vere e proprie, ma piuttosto sedi residenziali. Ci\u00f2 spiegherebbe anche come nel primo millennio alla sede di Clonard appaiono associate diverse sedi minori: Duleek, Trim, Kenlis (o Kells), Ardbraccan, Dunsaghlin, Slane e Foure. Clonard era fra queste la sede principale, alla quale le altre, che in alcuni casi non erano meno antiche, si aggregarono. Ad esempio Duleek sarebbe stata fondata da san Kenan, morto nel 488 o 489.\nClonard e Duleek sono nominate fra le diocesi stabilite dal sinodo di Rathbreasail del 1111.\nIl sinodo di Kells del 1152 stabil\u00ec in Irlanda le diocesi territoriali che esistevano nel resto d'Europa e segn\u00f2 la nascita dell'attuale diocesi di Meath, come suffraganea dell'arcidiocesi di Armagh. Sembra che Meath avesse anzi un primato d'onore fra le suffraganee della provincia ecclesiastica. Il vescovo Eugene eletto nel 1174 fu il primo ad utilizzare il titolo di vescovo di Meath. Nel 1202 la sede vescovile fu trasferita da Clonard a Trim.\nDal 1969 Clonard \u00e8 annoverata tra le sedi vescovili titolari della Chiesa cattolica con il nome di Cluain Iraird; dal 14 giugno 2014 il vescovo titolare \u00e8 Peter John Byrne, vescovo ausiliare di New York."}
{"id": "3710152", "revid": "92723", "url": "https://it.wikipedia.org/wiki?curid=3710152", "title": "Diocesi di Clonard", "text": ""}
{"id": "3710154", "revid": "729019", "url": "https://it.wikipedia.org/wiki?curid=3710154", "title": "Mathurin-L\u00e9onard Duphot", "text": "Biografia.\nDuphot nacque alla Guilloti\u00e8re, un sobborgo di Lione, figlio di uno scalpellino. Si arruol\u00f2 giovanissimo, all'et\u00e0 di 15 anni, nel 61\u00ba reggimento Vermandois (25 luglio 1785). Divenne poi membro di uno dei primi battaglioni costituiti da volontari, creati allo scoppio della Rivoluzione francese, e fece rapidamente carriera. fu promosso sergente il 25 marzo 1792; partecip\u00f2 alle spedizioni in Savoia e a Nizza. Fu nominato aiutante generale nel novembre del 1794 dopo la presa di Figueras nel corso della quale uccise personalmente il generale che comandava le truppe spagnole. Prese parte alla Campagna d'Italia (1796-1797), partecipando all'assedio di Mantova, e combattendo a Rivoli e alla Favorita. Promosso generale di brigata il 30 marzo 1797, ricevette da Bonaparte l'incarico di organizzare le truppe della Repubblica Cisalpina. Duphot scrisse anche il testo di un canto militare di cui si \u00e8 conservato solo il titolo (\"Ode aux m\u00e2nes des h\u00e9ros morts pour la libert\u00e9\").\nNel dicembre del 1797 giunse a Roma, ospite dell'ambasciatore francese presso la Santa Sede Giuseppe Bonaparte, per sposare D\u00e9sir\u00e9e Clary, ex fidanzata di Napoleone, cognata di Giuseppe Bonaparte, e futura moglie di Bernadotte. Il 28 dicembre fu ucciso da un colpo di archibugio, sparato dal caporale Marinelli delle truppe pontificie guidate dal tenente conte Gerolamo Montani di Fermo.\nIl Generale era alla testa di un gruppo di rivoltosi Francesi, tra i quali l'ambasciatore presso la sente sede Giuseppe Bonaparte, e giacobini romani, che nei pressi dell'ambasciata di Francia, tentavano di forzare il blocco di porta Settimiana. Ricostru\u00ec lo storico Carlo Botta:\nLa morte di Duphot rappresent\u00f2 per i Francesi il \"casus belli\" per l'invasione dello Stato pontificio, la sua soppressione e per la costituzione della Repubblica Romana.\nIl nome del generale Mathurin-L\u00e9onard Duphot compare scolpito sotto l'Arco di trionfo di Parigi alla colonna 28 del Pilastro Sud."}
{"id": "3710157", "revid": "55935", "url": "https://it.wikipedia.org/wiki?curid=3710157", "title": "L\u00e9onard Duphot", "text": ""}
{"id": "3710158", "revid": "3115", "url": "https://it.wikipedia.org/wiki?curid=3710158", "title": "Diocesi di Killashee", "text": "La diocesi di Killashee o Killashy (in latino: \"Dioecesis Cellae Sancti Auxilii\") \u00e8 una sede soppressa e sede titolare della Chiesa cattolica. Per la sede titolare, immutato il latino, si usa la grafia Cell Ausaille.\nTerritorio.\nSede vescovile era l'abbazia di Killashee, presso Naas, nell'odierna contea di Kildare.\nStoria.\nL'origine della sede monastica di Killashee \u00e8 fatta risalire a san Patrizio, che nomin\u00f2 come primo vescovo sant'Ausilio, morto nel 459. Non \u00e8 nominata fra le diocesi stabilite dal sinodo di Rathbreasail del 1111, n\u00e9 fra quelle stabilite dal sinodo di Kells del 1152. L'antica sede monastica non sopravvisse alla riorganizzazione del XII secolo e conflu\u00ec nella diocesi di Kildare e Leighlin.\nDal 1969 Killashee \u00e8 annoverata tra le sedi vescovili titolari della Chiesa cattolica con il nome di Cell Ausaille; dal 21 luglio 2015 il vescovo titolare \u00e8 David Gerard O'Connell, vescovo ausiliare di Los Angeles."}
{"id": "3710159", "revid": "582484", "url": "https://it.wikipedia.org/wiki?curid=3710159", "title": "Eccidio di Palazzo d'Accursio", "text": ""}
{"id": "3710161", "revid": "1793900", "url": "https://it.wikipedia.org/wiki?curid=3710161", "title": "Third Street Promenade", "text": "La Third Street Promenade (o Santa Monica Promenade) \u00e8 una strada pedonale nel centro di Santa Monica, in California.\nCon i suoi negozi, cinema e ristoranti \u00e8 considerata una delle principali vie dello shopping e della vita serale del westside losangelino ed \u00e8 la pi\u00f9 grande strada pedonale di tutta l'area metropolitana di Los Angeles. Vista la sua prossimit\u00e0 all'Oceano Pacifico \u00e8 anche una popolare meta turistica.\nGli inizi della pedonalizzazione della via risalgono agli anni sessanta.\nLa \"Promenade\" \u00e8 caratterizzata dalla presenza di numerosi artisti e musicisti di strada.\nA sud la via finisce a ridosso dello shopping center Santa Monica Place di Frank Gehry."}
{"id": "3710165", "revid": "61051", "url": "https://it.wikipedia.org/wiki?curid=3710165", "title": "Calcio ai XVI Giochi panamericani - Torneo femminile", "text": "Il torneo di calcio femminile ai Giochi panamericani, introdotto nell'edizione del 1999 e giunto alla sua quarta edizione, si svolse a Zapopan, nei pressi di Guadalajara, in Messico, dal 18 al 27 ottobre 2011. Le Nazionali partecipanti erano otto, divise in due gironi preliminari da 4 squadre ciascuno, le prime 2 di ogni girone accedono alle semifinali."}
{"id": "3710180", "revid": "79513", "url": "https://it.wikipedia.org/wiki?curid=3710180", "title": "Chiesa di Santa Maria in Selva di Ponte", "text": ""}
{"id": "3710182", "revid": "33751", "url": "https://it.wikipedia.org/wiki?curid=3710182", "title": "Stadio Akron", "text": "Lo stadio Akron (), denominato fino al 2016 stadio Omnilife (), \u00e8 uno stadio calcistico situato a Zapopan, nei pressi di Guadalajara, in Messico. \n\u00c8 sede abituale delle partite casalinghe del Club Deportivo Guadalajara, militante nella prima divisione messicana, e che, come lo stesso stadio, viene chiamato anche \"Chivas\".\nStoria.\nI lavori di costruzione dello stadio, iniziati nel 2007, si sono conclusi il 29 luglio 2010. Il 30 luglio si \u00e8 giocata la partita inaugurale che ha visto di fronte la squadra locale di Guadalajara contro il Manchester United. Lo stadio \u00e8 di propriet\u00e0 di Jorge Vergara, imprenditore messicano proprietario anche del gruppo alimentare Omnilife che d\u00e0 il nome allo stadio.\nLa superficie del campo \u00e8 in erba sintetica.\nNel giugno e luglio del 2011 \u00e8 stato teatro di diverse partite del mondiale Under-17, tra cui anche una semifinale, mentre nell'ottobre 2011 \u00e8 stato teatro della cerimonia di apertura e di chiusura dei XVI Giochi panamericani e degli incontri di calcio maschile e femminile della stessa manifestazione, in programma a Guadalajara."}
{"id": "3710183", "revid": "6923", "url": "https://it.wikipedia.org/wiki?curid=3710183", "title": "Climatizzatore (autovetture)", "text": ""}
{"id": "3710188", "revid": "1214201", "url": "https://it.wikipedia.org/wiki?curid=3710188", "title": "Martin Lorentzson", "text": "Carriera.\nLorentzson ha debuttato nel 2005 tra le file dell'IK Sleipner, giocando nel campionato di Division 2 tra il 2005 e il 2007.\nNel 2007 ha contribuito al ritorno in seconda serie della sua nuova squadra, l'Assyriska, formazione in cui \u00e8 rimasto fino al 2009.\nNel gennaio 2010 \u00e8 stato reso ufficiale il trasferimento ai freschi campioni di Svezia dell'AIK, trasferimento gi\u00e0 annunciato dai club pochi mesi prima. Nonostante il ruolo di terzino destro, \u00e8 stato capocannoniere di coppa dell'AIK nell'Europa League 2012-2013: fondamentale la rete nei minuti di recupero a Mosca contro il pi\u00f9 quotato CSKA, che ha consentito alla formazione svedese di accedere alla fase a gironi. Al termine della stagione 2014, una volta scaduto il contratto con l'AIK, \u00e8 rimasto svincolato.\nNel febbraio 2015 si \u00e8 accordato con l'\u00c5tvidaberg con una clausola che gli avrebbe permesso di uscire dal contratto in anticipo, opzione esercitata il 31 luglio dello stesso anno. Fino a quel momento era stato impiegato in tutti i minuti delle 17 partite disputate.\nNel dicembre 2015 ha firmato un contratto della durata di sette mesi con gli inglesi del Coventry City, impegnati nella Football League One. \u00c8 rimasto fino al termine della stagione e ha giocato sette partite. Terminato il contratto con la formazione britannica, nel luglio 2016 Lorentzson \u00e8 tornato in Allsvenskan con l'ingaggio di un anno e mezzo da parte dell'\u00d6rebro. Con i bianconeri \u00e8 sceso in campo in tre campionati e mezzo di Allsvenskan, prima di rimanere svincolato una volta sopraggiunta la scadenza contrattuale.\nHa poi trascorso la stagione 2020 giocando a livello amatoriale al Kvicksunds SK nella sesta serie nazionale, mentre l'anno successivo ha fatto parte dello United IK Nordic in quarta serie."}
{"id": "3710189", "revid": "46931", "url": "https://it.wikipedia.org/wiki?curid=3710189", "title": "Vi\u1ec7t Minh", "text": ""}
{"id": "3710192", "revid": "132266", "url": "https://it.wikipedia.org/wiki?curid=3710192", "title": "4th Psychological Operations Group", "text": ""}
{"id": "3710193", "revid": "599013", "url": "https://it.wikipedia.org/wiki?curid=3710193", "title": "Nicklas Maripuu", "text": ""}
{"id": "3710198", "revid": "123529304", "url": "https://it.wikipedia.org/wiki?curid=3710198", "title": "Juana Romani", "text": "Biografia.\nNata a Velletri con il nome di Carolina Carlesimo, si trasfer\u00ec a Parigi con il patrigno Temistocle Romani e la madre nel 1877. La famiglia si stabil\u00ec nel quartiere latino dove la bambina cominci\u00f2 a posare per le grandi scuole d'arte. Ma la piccola Juana non era destinata ad occupare a lungo la posizione di modella. Fu Colarossi il giovane che per primo prese serio interesse nel talento della giovane fanciulla tanto che la invit\u00f2 a disegnare nella accademia di cui era direttore. Pos\u00f2 per la \"Diana cacciatrice\" di Alexandre Falgui\u00e8re nel 1882, per Carolus-Duran, per Jean-Jacques Henner e per Ferdinand Roybet con il quale collabor\u00f2. All'et\u00e0 di diciannove anni, allo zenith del suo \"charm\", \u201cla Romani\u201d, con tanto dispiacere dei suoi maestri, con decisione si ritir\u00f2 dal piedistallo dei modelli per dedicare tutta se stessa esclusivamente alla propria arte. Cominci\u00f2 ad esporre regolarmente ai saloni de \"La Soci\u00e9t\u00e9 des artistes fran\u00e7ais\" dal 1888 al 1904 acquisendo notoriet\u00e0 anche come ritrattista di talento; si ricordano i ritratti della \"Principessa\" Juoachim Murat, della \"Duchessa di Palmella\", di \"M.lle Gibson\", di \"M.me Pr\u00e8tet\", di \"M.lle Guillemet\", di \"M. Roger Gouri du Roslan\", di \"M.me H\u00e9riot\", della \"Contessa di Briche\", di \"M.me de Lurcy\", di \"M.lle Claire Lema\u00eetre\". Fu bene accolta dalla critica; Louis Gonse ne \"Le Monde moderne\" nel 1896 scrive \"Que cette jeune et sympathique artiste me pardonne de lui dire sans p\u00e9riphrases que je la trouve plus habile que M.Roybet lui-m\u00eame\". Accomunata dallo stesso destino della Camille Claudel fu internata in un manicomio dove mor\u00ec nel 1924 nella pi\u00f9 assoluta dimenticanza.\nAttivit\u00e0 artistica.\nQuasi tutti i lavori della pittrice si trovano in Francia, in America, in Giappone e pochissimi a Velletri presso privati. Nel Museo di Lussemburgo, in quello di Mulhouse e in altre collezioni si conservano pregiati suoi lavori: celebre il ritratto della \"Principessa\" Juoachim Murat e il San Giovanni. All'Esposizione Universale di Parigi del 1889 fu premiata con la medaglia d'argento. Nel 1890 si applaude al Salone una \"Erodiade\" e una \"Ragazza con i gatti\" dove appare la capacit\u00e0 della pittrice di spaziare in forma e tematica dando due note differenti di stile; in successive mostre dal 1891 con opere come \"Giulietta\" e una \"Maddalena\" e con le squisite immagini di \"Bianca Capello\" e di \"Manuella\" . I punti forti di M.lle Romani sono la maestria nel disegno delle forme e la sua padronanza del colore; spesso dipinge direttamente sulla tela senza disegno preliminare o di studio, e vende molte delle sue immagini prima che siano finite. Nella \"Revue philomathique de Bordeaux et du Sud-Ouest\" \u00e8 scritto:\" M.lle Juana Romani, \u00e9l\u00e8ve de Henner et de Roybet, a pris \u00e0 l'un son divine coloris, \u00e0 l'autre sa verve et son large dessin\"', dagli stessi ella apprese la tecnica della \"p\u00e2te savoureuse\" che, come precisato dalla rivista \"The Parisian Illustrated\", solamente pochi artisti hanno la capacit\u00e0 di usare. La Romani non fa seri stereotipati ritratti ma dipinge quelli di cui non ci si stanca mai, pieni di vita e di espressione. Oltre a seguire i maestri a lei contemporanei coltiv\u00f2 interesse per altri autori collezionando opere di Eug\u00e8ne Delacroix, Rembrandt, Albrecht D\u00fcrer, Martin Schongauer, Luca da Leida, Nicolas Poussin e altri."}
{"id": "3710199", "revid": "767487", "url": "https://it.wikipedia.org/wiki?curid=3710199", "title": "Admir \u0106atovi\u0107", "text": ""}
{"id": "3710205", "revid": "164044", "url": "https://it.wikipedia.org/wiki?curid=3710205", "title": "Kwame Karikari", "text": "Carriera.\nNell'aprile 2011 gli svedesi dell'AIK lo prelevano da una squadra ghanese, l'Inter Allies, e lo aggregano alla prima squadra facendogli anche giocare da titolare cinque partite, nonostante i 19 anni di et\u00e0.\nKarikari inizia la stagione 2012 in prestito al Degerfors, formazione militante in seconda serie, tuttavia nel mese di agosto \u00e8 tornato alla base.\nNello stesso mese debutta in Europa League portando in vantaggio l'AIK sul campo del CSKA Mosca, rete che si riveler\u00e0 cruciale ai fini del passaggio del turno. Sempre in campo europeo, il 25 ottobre 2012 ha siglato il vantaggio dell'AIK in trasferta contro il PSV Eindhoven (poi finita 1-1).\nIn campionato invece ha realizzato 5 gol nelle prime 6 gare dal suo ritorno in nerogiallo, poi ha registrato 13 partite di astinenza da gol in campionato tra il settembre 2012 e il giugno 2013, quando si sblocc\u00f2 segnando il gol partita sul campo dell'Helsingborg.\nPochi giorni pi\u00f9 tardi, nel luglio 2013 \u00e8 stato ceduto ai turchi del Bal\u0131kesirspor militanti in TFF 1. Lig. L'accordo tra i club prevedeva un prestito con possibilit\u00e0 di acquisto a titolo definitivo, ma i turchi non hanno fatto valere quest'opzione, cos\u00ec nel luglio 2014 Karikari \u00e8 rientrato in Svezia.\nL'Halmstad ha annunciato il suo ingaggio nel gennaio 2015 ma il giocatore, complice l'arrivo dell'attaccante James Keene a campionato gi\u00e0 iniziato, ha dichiarato di voler trovare maggiore spazio. A giugno ottiene il ritorno in prestito in Turchia al Bal\u0131kesirspor, ma in 12 presenze non ha mai trovato la via del gol.\nNel 2016 ha iniziato la stagione in Norvegia all'Haugesund, ma nel mese di agosto dello stesso anno si \u00e8 trasferito allo Stal' Kam\"jans'ke nella massima serie ucraina.\nLa sua carriera \u00e8 proseguita in Qatar, rispettivamente all'Al-Markhiya e all'Al-Arabi, poi \u00e8 approdato in Azerbaigian al Neft\u00e7i Baku (allenato dall'italiano Roberto Bordin) dove per\u00f2 ha collezionato solo 8 presenze prima di essere girato in prestito negli Emirati Arabi Uniti all'Al-Urooba.\nNel luglio 2019 ha firmato un contratto di 1+1 anni con i georgiani della Dinamo Tbilisi."}
{"id": "3710208", "revid": "767487", "url": "https://it.wikipedia.org/wiki?curid=3710208", "title": "Margherita Angela Mastromauro", "text": "Laureata in Scienze Politiche ad indirizzo economico internazionale, ha frequentato la Luiss per la preparazione al concorso in carriera diplomatica. Entrata nell'azienda di famiglia,il Pastificio Riscossa di Corato, come responsabile delle relazioni aziendali, nel gennaio 2020 ne diviene Presidente.\n\u00c8 stata Presidente del settore agroalimentare e poi Vicepresidente della Confindustria di Bari, componente del Comitato Mezzogiorno della Confindustria nazionale.\nVincitrice del premio Mela d'Oro 2006 della Fondazione Marisa Bellisario.\nIl 14 aprile 2008 \u00e8 stata eletta Deputato della Repubblica. Fino al 23 novembre 2009 \u00e8 stata componente della VIII Commissione (Ambiente, territorio e lavori pubblici); dallo stesso giorno membro della X Commissione (Attivit\u00e0 produttive, commercio e turismo)."}
{"id": "3710209", "revid": "287204", "url": "https://it.wikipedia.org/wiki?curid=3710209", "title": "Morra (famiglia)", "text": "La famiglia Morra (talvolta preceduta dalla preposizione \"di\") \u00e8 stata una famiglia nobile italiana.\nStoria.\nLa tradizione storiografica la ritiene una famiglia militaristica di discendenza Gota, originaria dell'Irpinia. Nel XII secolo Giacomo I e il fratello Giovanni furono i capostipiti delle famiglie Morra e Sanseverino. Possedettero feudi sin dai tempi del Re del Regno di Sicilia Ruggero II. Nel 1187 Alberto Morra divenne Papa con il nome di Gregorio VIII. Anche altri membri della famiglia ricoprirono cariche ecclesiastiche: Dioniso e Pietro furono cardinali, Lucio fu cappellano del Re Filippo III di Spagna, arcivescovo di Otranto e nunzio apostolico nelle Fiandre per volere di Papa Paolo V e Giovanni Battista fu vescovo della Diocesi di Isola nel 1645. Giovanni ed Enrico ricoprirono cariche amministrative al servizio dell'Imperatore Federico II di Svevia, mentre nel XVI secolo, Scipione Morra, fratello forse gemello della poetessa Isabella, fu segretario della Regina di Francia Caterina de' Medici.\nIsabella di Morra, nata a Favale (l'odierna Valsinni) nel 1520, figlia di Giovanni Michele, barone di Favale, e Luisa Brancaccio, fu una figura di spicco tra le poetesse petrarchiste del Rinascimento. Nel 1546, all'et\u00e0 di 26 anni, fu barbaramente uccisa dai suoi fratelli a causa di una presunta relazione clandestina con il barone spagnolo Diego Sandoval de Castro. Pregevole la sua produzione letteraria. Valsinni le ha dedicato un \"Parco letterario\" che evoca e celebra la sua poesia, strettamente legata ai luoghi della sua ispirazione.\nUn ramo dei Morra fu portato in Sicilia nel XVII secolo da Girolamo, 1\u00ba principe di Buccheri, figlio di Jacopo ed Ippolita Galeota.\nLa famiglia possedette un totale di 3 principati, 7 ducati, 2 marchesati e 29 feudi e fu ascritta ai Sedili di Napoli."}
{"id": "3710211", "revid": "287204", "url": "https://it.wikipedia.org/wiki?curid=3710211", "title": "Corea del Sud ai Giochi della XXIX Olimpiade", "text": "La Corea del Sud ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 265 atleti.\nBaseball.\nLa nazionale sudcoreana si \u00e8 qualificata per i Giochi giungendo seconda nell'ultimo torneo preolimpico.\nCalcio.\nTorneo maschile.\nSquadra.\nAllenatore: Park Sung-Hwa\nHockey su prato.\nTorneo maschile.\nLa nazionale sudcoreana si \u00e8 qualificata per i Giochi vincendo il torneo dei Giochi asiatici del 2006.\nSquadra.\nLa squadra era formata da:\nTorneo femminile.\nLa nazionale sudcoreana si \u00e8 qualificata per i Giochi nel terzo torneo preolimpico.\nSquadra.\nLa squadra era formata da:\nPallacanestro.\nTorneo femminile.\nLa nazionale sudcoreana si \u00e8 qualificata per i Giochi vincendo il campionato asiatico del 2007.\nSquadra.\nLa squadra era formata da:\nPallamano.\nTorneo maschile.\nLa nazionale sudcoreana si \u00e8 qualificata per i Giochi vincendo il torneo preolimpico asiatico.\nSquadra.\nLa squadra era formata da:\nTorneo femminile.\nLa nazionale sudcoreana si \u00e8 qualificata per i Giochi nel terzo torneo preolimpico.\nSquadra.\nLa squadra era formata da:\nTennis tavolo.\nGara a squadre maschile.\nLa squadra maschile \u00e8 stata formata da Oh Sang-Eun, Ryu Seung-Min e Yoon Jae-Young.\nGara a squadre femminile.\nLa squadra femminile \u00e8 stata formata da Dang Ye-Seo, Kim Kyung-Ah e Park Mi-Young."}
{"id": "3710220", "revid": "729019", "url": "https://it.wikipedia.org/wiki?curid=3710220", "title": "John O'Donovan (studioso)", "text": ""}
{"id": "3710222", "revid": "46291", "url": "https://it.wikipedia.org/wiki?curid=3710222", "title": "Carlina corymbosa", "text": "La carlina raggio d'oro (nome scientifico Carlina corymbosa ) \u00e8 una pianta erbacea perenne appartenente alla famiglia delle Asteraceae.\nEtimologia.\nIl nome del genere (proposto nel XIV secolo dal botanico aretino Andrea Cesalpino) sembra derivare da Carlo Magno che si illuse di usarla come medicinale durante una pestilenza dei suoi soldati nei pressi di Roma (informazione avuta in visione da un angelo). In altri testi si fa l'ipotesi che il nome derivi dalla parola \"carduncolos\" (diminutivo di cardo = \u201ccardina\u201d o \u201cpiccolo cardo\u201d) e in definitiva da Carlo V, questo in riferimento alla somiglianza con le piante del genere \u201cCardo\u201d (\"Asteraceae\"). L'epiteto specifico (\"corymbosa\") deriva dalla forma particolare della sua infiorescenza (appunto corimbosa).\nIl binomio scientifico attualmente accettato (\"Carlina corymbosa\") \u00e8 stato proposto da Carl von Linn\u00e9 (Rashult, 23 maggio 1707 \u2013 Uppsala, 10 gennaio 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum\" del 1753.\nDescrizione.\nL'aspetto di questa pianta \u00e8 erbaceo \u2013 cespitoso e spinoso. Pu\u00f2 arrivare fino ad una altezza compresa tra 2 e 9 dm. La forma biologica della specie \u00e8 emicriptofita scaposa (\"H scap\"), ossia sono piante a ciclo biologico bienne con gemme svernanti al livello del suolo e protette dalla lettiera o dalla neve; sono inoltre dotate di un asse fiorale eretto e spesso privo di foglie. Questa specie di \u201cCarlina\u201d \u00e8 quasi glabra e comunque poco pelosa.\nRadici.\nLe radici sono secondarie da rizoma.\nFoglie.\nLe foglie in genere hanno una forma da ovato/triangolare a lanceolata; il margine \u00e8 dentato come nei cardi; le spine terminali (che sono il proseguimento della nervatura centrale) sono piuttosto robuste. Le foglie possono dividersi in tre tipi:\nInfiorescenza.\nL'infiorescenza \u00e8 composta da alcuni capolini terminali peduncolati e isolati. I capolini sono formati da un involucro cilindrico di squame circondato due tipi di brattee:\nIl ricettacolo \u00e8 ricoperto da pagliette avvolgenti la base dei fiori. Diametro dei capolini: 1,5 \u2013 2\u00a0cm (con le brattee arrivano a 4\u00a0cm).\nFiore.\nI fiori sono tutti del tipo tubuloso (il tipo ligulato, i fiori del raggio, presente nella maggioranza delle Asteraceae, qui \u00e8 assente), sono inoltre ermafroditi, tetra-ciclici (con quattro verticilli: calice \u2013 corolla \u2013 androceo \u2013 gineceo) e pentameri (ossia sia il calice che la corolla sono composti da cinque elementi).\nFrutti.\nI frutti sono degli acheni di color ruggine, pubescenti con pappo piumoso biancastro.\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nAreale italiano.\nPer l'areale completo italiano la specie di questa voce appartiene alla seguente comunit\u00e0 vegetale:\nDescrizione. L'alleanza \"Thero-Brachypodion ramosi\" \u00e8 relativa alle comunit\u00e0 perenni, xerofitiche che si sviluppano in climi aridi e sottili spessore del suolo; in particolare si sviluppano nelle radure delle comunit\u00e0 arbustive, delle garighe o di praterie pi\u00f9 mature. La distribuzione delle specie di questa alleanza \u00e8 soprattutto nei territori del Mediterraneo occidentale (Penisola Iberica, Francia meridionale, Italia meridionale, Sicilia, Sardegna, Malta, Grecia, Creta e Tunisia). Questa cenosi si appoggia su differenti tipi di substrato, principalmente in habitat rocciosi, con substrati incoerenti. I piani bioclimatici interessati sono: da quello termomediterraneo a quello supramediterraneo.\nSpecie presenti nell'associazione: \"Dactylis hispanica\", \"Asphodelus ramosus\", \"Anthyllis vulneraria\", \"Carlina corymbosa\", \"Sedum sediforme\", \"Reichardia picroides\", \"Phlomis lychnitis\" e \"Avenula bromoides\".\nAltre comunit\u00e0 vagetali per questa specie sono:\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nLa trib\u00f9 Cardueae (della sottofamiglia Carduoideae) a sua volta \u00e8 suddivisa in 12 sottotrib\u00f9 (la sottotrib\u00f9 Carlininae \u00e8 una di queste).\nFilogenesi.\nSu questa sottotrib\u00f9 non sono state fatte finora delle specifiche analisi filogenetiche sul DNA, ma solo ristrette ricostruzioni su alcune specie. La sottotrib\u00f9 sembra aver avuto un'origine africana in quanto Carlininae \u00e8 probabilmente il gruppo basale della trib\u00f9 Cardueae e formano un \u201cgruppo fratello\u201d con altre due sottotrib\u00f9 (Oldenburgieae e Tarchonantheae entrambe della sottofamiglia Tarchonanthoideae) che in base alle ultime ricerche risultano di origine africana (altre precedenti ipotesi di origine di questo gruppo, come specie endemiche insulari di Creta e della Macaronesia, sono da eliminare).\nIl genere \"Carlina\" contiene circa 30 specie distribuite soprattutto nell'emisfero boreale, di cui una decina sono proprie della flora italiana, con habitat in preferenza situati in zone temperate.\nIl numero cromosomico di \"C. corymbosa\" \u00e8: 2n =18, 20.\nVariabilit\u00e0.\nPer questa specie \u00e8 riconosciuta la variet\u00e0:\nSandro Pignatti nella \"Flora d'Italia\" (Edizione 2a del 2018) segnala la var. \"lobeliana\" : le spine delle foglie sono pi\u00f9 sottili e le brattee esterne sono pi\u00f9 brevi.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nLe \u201ccarline\u201d abbastanza simili e quindi confondibili possono essere distinte tra l'altro dalla forma delle foglie. Il disegno a lato mostra le varie forme delle foglie.\nAltre notizie.\nLa \"Carlina corimbosa\" in altre lingue viene chiamata nei seguenti modi:"}
{"id": "3710237", "revid": "767487", "url": "https://it.wikipedia.org/wiki?curid=3710237", "title": "Lars Erik Fremming", "text": "Carriera.\nClub.\nKongsvinger.\nFremming gioc\u00f2 nel Kongsvinger dal 2000 al 2008. Debutt\u00f2 in squadra il 6 maggio 2000, sostituendo Dag Raabe nel successo per 2-1 sullo Strindheim, in un match valido per la 1. divisjon. Il 1\u00ba ottobre dello stesso anno, segn\u00f2 la prima rete, contribuendo al successo per 2-0 sul Liv/Fossekallen.\nRimase in squadra anche dopo la retrocessione in 2. divisjon, avvenuta l'anno seguente, e contribu\u00ec alla promozione del 2003. Rimase altre cinque stagioni al club, totalizzando 193 apparizioni tra campionato e coppa, con 19 reti all'attivo.\nEidskog, Grue e Sander.\nPass\u00f2 poi all'Eidskog, agli inizi del 2009, poich\u00e9 gli infortuni gli impedivano di giocare ad un livello superiore. In seguito, fu in forza al Grue."}
{"id": "3710239", "revid": "287204", "url": "https://it.wikipedia.org/wiki?curid=3710239", "title": "Era fascista (scultura)", "text": ""}
{"id": "3710240", "revid": "1214201", "url": "https://it.wikipedia.org/wiki?curid=3710240", "title": "Daniel Gustavsson", "text": "Carriera.\nNel 2008 ha iniziato la sua prima parentesi nel campionato di Division 1 con la maglia del V\u00e4ster\u00e5s SK. Gi\u00e0 a stagione in corso, durante l'estate, \u00e8 stato ufficializzato il suo passaggio all'AIK che per\u00f2 sarebbe stato formalizzato a tutti gli effetti a partire dal gennaio seguente.\nGustavsson ha iniziato la stagione 2009 in prestito al V\u00e4sby United, squadra satellite dell'AIK, con cui ha giocato 15 partite in Superettan tutte da titolare. Ad agosto \u00e8 rientrato brevemente all'AIK, riuscendo a collezionare una presenza nella squadra che finir\u00e0 per vincere il titolo nazionale (AIK-Trelleborg del 29 agosto, terminata 1-0, ha anche segnato il suo debutto in Allsvenskan). In autunno \u00e8 tornato a giocare nel V\u00e4ster\u00e5s SK, questa volta in prestito fino alla fine del campionato 2009.\nNel 2010, ventenne, si \u00e8 alternato tra l'AIK e un nuovo prestito al V\u00e4sby United. Gran parte della stagione 2011 l'ha disputata invece con l'AIK (16 presenze) ad eccezione del finale di stagione, trascorso nuovamente con i colori del V\u00e4sby United, formazione che ha cercato invano di centrare il ritorno in Superettan attraverso i play-off.\nLa stagione sportiva 2012 ha visto Gustavsson non solo trovare pi\u00f9 spazio in prima squadra con 25 presenze su 30 partite, ma anche il primo gol in nerogiallo e la partecipazione alla fase a gironi di Europa League 2012-2013.\nAll'AIK inizia anche il campionato 2013, tuttavia per motivi di spazio viene girato fino al termine della stagione all'\u00d6rebro, squadra che in quel momento si trovava al primo posto in Superettan. La promozione dei bianconeri in Allsvenskan si concretizza, e Gustavsson viene firmato a titolo definitivo dal club con un contratto di tre anni.\nA pochi mesi dalla scadenza contrattuale con l'\u00d6rebro, complici le difficolt\u00e0 per trovare un accordo sul rinnovo, il giocatore \u00e8 stato ceduto all'Elfsborg nell'agosto 2016.\nNel gennaio 2019 \u00e8 avvenuta la sua cessione dall'Elfsborg ai norvegesi del Lillestr\u00f8m, firmando un contratto triennale con la squadra che in quel periodo era allenata dal connazionale J\u00f6rgen Lennartsson. Qui ha disputato tre campionati, fino al raggiungimento della scadenza contrattuale.\nGustavsson \u00e8 tornato a far parte di una squadra svedese nel gennaio del 2022, quando ha accettato l'offerta del suo vecchio club dell'\u00d6rebro nonostante esso fosse appena retrocesso nella seconda serie nazionale."}
{"id": "3710241", "revid": "282094", "url": "https://it.wikipedia.org/wiki?curid=3710241", "title": "Massacro della rue Transnonain", "text": ""}
{"id": "3710242", "revid": "2138421", "url": "https://it.wikipedia.org/wiki?curid=3710242", "title": "Teofilatto", "text": "Fu \"superista\" e \"vestararius\" e govern\u00f2 di fatto Roma con i titoli di \"senator Romanorum\" e di \"gloriosissimus dux\" nel primo quarto del X secolo.\nBiografia.\nIl patrizio Teofilatto apparteneva alla cerchia degli Optimates romani, ricchi latifondisti, ecclesiastici e alti funzionari che, a partire dal VII secolo, in epoca bizantina e fino a tutto l'XI secolo, si erano attribuiti le funzioni dell'antico Senato romano con il nuovo nome di \"Ordo senatorius\".\nEsponente del partito \"spoletino\" e \"antiformosiano\", il suo nome compare nelle fonti nel 901 come partecipante in un placito dell'imperatore Ludovico III di Provenza in qualit\u00e0 di \"judex palatinus\" insieme ad altri nobili romani, tra i quali Crescenzio. In tale documento viene descritto come figlio del \"nomenclator\" Gregorio (anni 875-885), forse identificabile con l'\"apocrisario\" presso la corte di Costantinopoli al tempo di papa Giovanni VIII (872-882), figlio a sua volta del \"nomenclator\" Teofilatto (a. 826). Queste importanti cariche ricoperte nella corte pontificia rivelerebbero la solida posizione e il radicamento della sua famiglia nell'ambito del \"Palatium\" o \"Patriarchium pontificium\" (palazzo del Laterano) gi\u00e0 nella seconda met\u00e0 del IX secolo.\nSecondo alcuni storici la sua residenza si trovava nei pressi del Quirinale, vicino alla basilica dei Santi Apostoli (anche se secondo altri l'ipotesi apparirebbe dubbia). Prese in moglie l'aristocratica romana Teodora.\nNel 904 Teofilatto sostenne la ri-elezione di papa Sergio III, suo probabile parente, e ottenne i titoli di \"magister militum\" e di \"Sacri palatii vestararius\", a cui si aggiunsero i titoli di \"gloriosissimus dux\" e di \"senator Romanorum\". Attraverso il primato sull'aristocrazia di Roma, Teofilatto e la sua famiglia ebbero il controllo della citt\u00e0: egli assunse di fatto il governo assoluto, limitando i poteri dello stesso papato e determinandone spesso la politica, ponendo le basi di un governo che sulla base delle fonti di poco successive, generalmente ostili, fu definito \"Saeculum obscurum\" (la cosiddetta \"pornocrazia romana\"). Tale concentrazione di potere, se non lo rese, come disse lo storico Pietro Fedele, il pi\u00f9 potente d'Europa, senz'altro gli consent\u00ec di essere uno degli uomini pi\u00f9 ricchi e influenti dell'Occidente cristiano della sua epoca. Il dominio di Teofilatto si protrasse per circa un ventennio, fino alla sua morte.\nAttorno al 910 concesse la figlia Marozia in moglie al di lui forse coetaneo Alberico, duca di Spoleto, con il quale era alleato da circa un decennio. Come rappresentante di papa Giovanni X (914-928) ebbe il mandato di stringere accordi con i principi longobardi dell'Italia centro-meridionale, principali artefici della lega anti-araba, a cui aveva gi\u00e0 contribuito il defunto principe Atenolfo I di Capua, mediante i quali con l'appoggio militare di Alberico di Spoleto nel 915 riusc\u00ec a sconfiggere i Saraceni stanziatisi presso il Garigliano, dopo aver subito per circa 40 anni i saccheggi di Roma e dei dintorni dell'Urbe.\nNon \u00e8 ancora accertato se Gregorio \"de Tusculana\" (ca. 950 circa - ca. 1010), il capostipite dei conti di Tuscolo da cui discesero i Colonna, fosse uno dei figli di Alberico di Roma, o secondo la pi\u00f9 recente storiografia, discenda da un altro Teofilatto \"consul et dux\" e \"vestararius\", forse figlio di Teofilatto suo omonimo premorto al padre.\nNon comparendo altre sue notizie oltre il 915, si ritiene sia morto tra il 920 e il 924.\nDiscendenza.\nDalla moglie Teodora ebbe numerosi figli, tra i quali:"}
{"id": "3710248", "revid": "281901", "url": "https://it.wikipedia.org/wiki?curid=3710248", "title": "Melopsittacus", "text": ""}
{"id": "3710251", "revid": "671029", "url": "https://it.wikipedia.org/wiki?curid=3710251", "title": "Stormer's Sporting Club", "text": "Lo Stormer's Sporting Club, talvolta scritto anche Stormers, \u00e8 una societ\u00e0 calcistica boliviana di Sucre, fondata il 25 gennaio 1914.\nStoria.\nIn seguito alla sua fondazione prese parte al campionato del Dipartimento di Chuquisaca. Nel 1969 partecip\u00f2 per la prima volta alla Copa Sim\u00f3n Bol\u00edvar. Ebbe l'occasione, nel 1977, di entrare nel novero delle squadre della prima edizione del campionato professionistico, giungendo all'ultimo posto nel proprio girone; per differenza reti, risult\u00f2 anche l'ultimo classificato complessivo. Nel 1978 giunse al sesto posto nel proprio gruppo, la Serie A, a quattro punti dal Petrolero, che pass\u00f2 alla seconda fase. Nel 1979 fu la differenza reti a impedire allo Stormer's di qualificarsi alla fase successiva. Nel 1980, nel primo torneo a girone unico nella storia del calcio professionistico boliviano, giunse al 14\u00ba e ultimo posto, e retrocesse. In seguito alla vittoria in Copa Sim\u00f3n Bol\u00edvar nel 1994, la societ\u00e0 pot\u00e9 tornare in prima divisione: partecip\u00f2 al campionato 1995, classificandosi terzo nel proprio gruppo; nel 1996 dovette disputare il play-out con il Destroyers, perdendolo per 3-2; per la prima volta il club piazz\u00f2 un proprio giocatore tra i migliori marcatori del campionato, giacch\u00e9 S\u00e9rgio Jo\u00e3o, brasiliano, and\u00f2 vicino al titolo di capocannoniere con 15 reti. Nel 2000 vinse il campionato dipartimentale. Nell'agosto del 2011 \u00e8 stato uno dei club dello stesso torneo che ha contribuito alla decisione di sospenderlo."}
{"id": "3710255", "revid": "228587", "url": "https://it.wikipedia.org/wiki?curid=3710255", "title": "Statistica della superficie della Svizzera", "text": "La statistica della superficie fornisce, ogni 12 anni, informazioni sull'utilizzazione e sulla copertura del suolo in Svizzera sulla base di fotografie aeree dell'Ufficio federale di topografia (Swisstopo). Oltre alle statistiche, la statistica della superficie mette a disposizione anche geodati di base in scala ettometrica per i sistemi d\u2019informazione geografica (SIT/GIS) della Confederazione, dei Cantoni, dei centri di ricerca e delle scuole universitarie. Infine, fornisce input per programmi nazionali e sistemi di indicatori.\nBasi legali.\nLe basi legali per la statistica della superficie sono costituite dagli articoli 65, 73, 75, 77, 104 della Costituzione federale, dall'articolo 3 della sulla statistica federale, dal decreto del Consiglio federale del 17 febbraio 1982 e dall', stato 2004.\nTipo di rilevazione.\nLa statistica della superficie viene realizzata sotto forma di una rilevazione tramite punti campione sulla base di fotografie aeree dell'Ufficio federale di topografia. Vengono rilevati 4,1 milioni di punti campione a una distanza di 100\u00a0m l'uno dall'altro.\nCaratteristiche rilevate.\nLa rilevazione copre la superficie totale della Svizzera, ai livelli Paese, Cantoni, distretti, Comuni, ettari, unit\u00e0 geografiche scelte. Le caratteristiche rilevate sono ripartite in 72 categorie relative all'utilizzazione e alla copertura del suolo nei settori dell'insediamento (aree edificate e aree industriali, superfici del traffico, zone di riposo, cave, discariche, cantieri), dell'agricoltura (terreni coltivi, prati, pascoli, frutticoltura, viticoltura, orticoltura), delle superfici boscate (bosco, bosco arbustivo, boschetti), delle superfici improduttive (corsi d'acqua, vegetazione improduttiva, rocce, sabbia, ghiaioni, ghiacciai, firn).\nRealizzazione.\nLa statistica della superficie viene realizzata ogni 12 anni dal 1979. La statistica \u00e8 avviata nell'anno successivo allo scatto delle fotografie aeree ed \u00e8 disponibile entro due anni dal momento degli scatti. L'Ufficio federale di topografia scatta le fotografie aeree a intervalli di sei anni (1979/85, 1992/97, 2004/09)."}
{"id": "3710259", "revid": "46931", "url": "https://it.wikipedia.org/wiki?curid=3710259", "title": "Esercito Popolare del Vietnam", "text": ""}
{"id": "3710262", "revid": "33689", "url": "https://it.wikipedia.org/wiki?curid=3710262", "title": "Cassio Felice", "text": "Biografia.\nFelice visse a Cirta, in Numidia, e nel 447 compose il suo \"De Medicina\" (titolo completo: \"De Medicina ex Graecis Logicae Sectae Auctoribus Liber Translatus\", \u00abLibro di medicina, tradotto dagli autori greci della setta dei logici\u00bb); si tratta di una compilazione di opere di medici (per lo pi\u00f9 greci, con l'eccezione di Vindiciano, vissuto nel IV secolo, maestro di Teodoro Prisciano) della scuola Dogmatica. La fonte principale \u00e8 Galeno, sebbene sia citato anche Ippocrate (forse attraverso Galeno stesso); altri autori sono Magno e Filagrio Epirota, medici greci del III-IV secolo.\nIl testo fu molto usato da autori posteriori, in particolare da Isidoro di Siviglia, e deve parte della sua fortuna alla pratica di presentare i termini medici greci accanto alle loro traduzioni latine."}
{"id": "3710264", "revid": "767487", "url": "https://it.wikipedia.org/wiki?curid=3710264", "title": "Joseph Fuchs", "text": "Biografia.\nFuchs \u00e8 nato in una famiglia molto dedita alla musica. Suo padre era violinista amatoriale, sua sorella Lillian \u00e8 stata una tra le pi\u00f9 grandi violiste del Novecento e suo fratello Harry \u00e8 stato un ottimo violoncellista. Dopo aver preso le prime lezioni di violino dal padre, inizialmente come terapia suggerita dal medico per riprendersi dopo una frattura al braccio, ha studiato con Louis Svecenski e Franz Kneisel presso l'Institute of Musical Art di New York (la futura Juilliard School), dove si \u00e8 diplomato nel 1918. L'anno successivo ha viaggiato in Europa, dove ha fatto la conoscenza di Ferruccio Busoni e ha eseguito a Francoforte il concerto per violino e orchestra di Johannes Brahms, debuttando poi l'anno successivo negli Stati Uniti alla Aeolian Hall. Nel 1926 \u00e8 diventato primo violino della Cleveland Orchestra, posto che ha lasciato nel 1940 per seguire una carriera solistica. Nell'ultimo periodo a Cleveland ha sofferto di problemi alle dita della mano sinistra, dai quali si \u00e8 ripreso grazie ad un intervento di chirurgia sperimentale. Dopo un debutto positivo a New York nel 1943, \u00e8 diventato cofondatore della Musicians' Guild, una associazione che organizzava concerti di musica da camera, che ha diretto fino al 1956.\nHa tenuto molti concerti negli Stati Uniti d'America, in Europa occidentale (esibendosi al festival di Prades nel 1953 e 1954), Unione Sovietica, America del Sud, Israele e Giappone. Nel 1956 ha eseguito una serie di recital con il pianista Artur Balsam per la stagione dei Peabody Mason Concert a Boston.\nUna sovvenzione ottenuta nel 1960 dalla Ford Foundation gli ha permesso di commissionare a Walter Piston il suo secondo concerto per violino, del quale ha eseguito la prima a Pittsburgh nello stesso anno. Ha eseguito anche le prime di numerose altre composizioni, tra le quali i concerti di Lopatnikoff (1944\u20135), Ben Weber (1954) e Mario Peragallo (1955), nonch\u00e9 dei Madrigali per violino e viola (1947) di Bohuslav Martin\u016f, insieme alla sorella Lillian, della versione revisionata della sonata per violino (1969) di Ralph Vaughan Williams, con Artur Balsam, e la prima statunitense, postuma, della sonata di Martin\u016f per due violini e pianoforte (1974).\nHa collaborato molto con sua sorella Lillian, violista, con il pianista Artur Balsam e il violoncellista Leonard Rose. Ha inciso numerose registrazioni, tra le quali il primo ciclo completo delle sonate per violino e pianoforte di Beethoven, la Sinfonia concertante per violino, viola e orchestra e i duetti per violino e viola di Mozart (con sua sorella), i trii per violino, violoncello e pianoforte di Beethoven con Eugene Istomin e Pablo Casals.\nFuchs \u00e8 diventato professore di violino alla Juilliard School nel 1946. Nel 1953 \u00e8 stato tra i fondatori della Blue Hill Music School, nel Maine, un corso musicale estivo che si \u00e8 poi evoluto nel Summer Chamber Music Institute, presso la Alfred University. Nel 1971 ha ricevuto l'Artist Teacher's Award dalla American String Teachers' Association. Ha tenuto il suo ultimo recital alla Carnegie Hall nel 1992, e la sua ultima esibizione pubblica \u00e8 stata alla Juilliard School nel 1995. \u00c8 morto a Manhattan il 14 marzo 1997, poco dopo la sua seconda moglie, Doris Levy Fuchs, scomparsa il 27 gennaio."}
{"id": "3710265", "revid": "217432", "url": "https://it.wikipedia.org/wiki?curid=3710265", "title": "Invasione sovietica dell'Ungheria", "text": ""}
{"id": "3710267", "revid": "110157", "url": "https://it.wikipedia.org/wiki?curid=3710267", "title": "Eeben Barlow", "text": "\u00c8 un ex membro della Defence Force del Sudafrica all'epoca dell'apartheid, congedatosi con il grado di tenente colonnello, e responsabile al comando del 32 \u00b0 Battaglione \"Buffalo\" Stormo Ricognizione delle Forze Speciali. In seguito ha servito nel settore dell'intelligence militare come comandante operativo nel segretissimo Civil Cooperation Bureau (CCB), una divisione che operava in incognito sempre per le Forze Speciali. \u00c8 comunque soprattutto conosciuto per aver fondato nel 1989 la prima, e forse pi\u00f9 conosciuta, compagnia militare privata (PMC - Private Military Company) Executive Outcomes, (EO), coinvolta in operazioni contro-insurrezionali e attivit\u00e0 di peace keeping soprattutto in aree povere ma ricche di materie prime, fondamentalmente in Africa e Asia. Barlow lasci\u00f2 l'Executive Outcomes a met\u00e0 del 1997 e la societ\u00e0 ha chiuso ufficialmente i battenti il 31 dicembre 1998. Barlow \u00e8 attualmente un consulente indipendente, e anche conferenziere in materia di difesa militare nei college e nelle universit\u00e0 dove viene invitato. Gestisce inoltre un suo blog on line.\nCarriera militare.\nNato nella Rhodesia del Nord (ora Zambia), Barlow si trasfer\u00ec in Sud Africa all'et\u00e0 di sei anni, in una cittadina rurale di quello che ai tempi si chiamava Transvaal, la provincia pi\u00f9 boera del Sudafrica. Quando nella Rhodesia del Sud, che nel 1980 sarebbe diventata Zimbabwe, scoppi\u00f2 la guerra fra coloni ed Esercito di liberazione, Eeben and\u00f2 a fornire aiuto ai primi arruolandosi tra i Selous Scouts che \u2013 caduto il regime di Ian Smith \u2013 vennero in gran numero ripescati nelle unit\u00e0 speciali dell'esercito del Sudafrica bianco. Come in effetti capit\u00f2 anche a Barlow, che fu inserito nelle South African Defense Forces (SADF) con il grado di maggiore e \u2013 a poco pi\u00f9 di trent'anni \u2013 assegnato come vice-comandante alle dirette dipendenze del leggendario Ian Breitenbach nell'unit\u00e0 combattente pi\u00f9 decorata delle SADF: Il 32\u00ba battaglione, il \u201cBuffalo Battallion\u201d. Il 32\u00b0 era noto anche perch\u00e9 era costituito in netta preponderanza da soldati neri, in gran parte angolani che parlavano portoghese, e precedentemente finanziati da Washington e Pretoria per attivit\u00e0 ostili al regime marxista instauratosi a Luanda (cfr. J. Harding, \"The Mellow Mercenaries\", in The Guardian, marzo 1997, pag. 32). Barlow partecip\u00f2 quindi a campi di addestramento della Sas britannica in Malesia tra il 1981 e 1983 diventando comandante del 32\u00b0. In seguito oper\u00f2 in Rhodesia meridionale per operazioni segrete e lavor\u00f2 fino al 1986 per il Directorate of Cover Collection, Dcc, per assistere il movimento antigovernativo della Renamo in Mozambico che fu poi sciolto dal presidente De Klerk nel 1991. Successivamente venne assegnato alla Direzione SADF dell'Intelligence Militare e poi al CCB dove diresse le attivit\u00e0 riguardanti la Regione 5 (vedi K. Pech, \"Executive Outcomes - a Corporate Conquest\", in J. Cilliers, P. Mason, eds, \"Peace Profit or Plunder?\", pag. 84), una zona che comprendeva l'Europa e il Medio Oriente, e per il quale si ritiene che sia stato responsabile di aver eliminato molti attivisti dell'African National Congress rifugiati in Europa, tra cui forse anche a Parigi Dulcie September, rappresentante ANC in Francia.\nAttivit\u00e0 paramilitare.\nA met\u00e0 degli anni 1980 un gran numero di militari di colore scapparono dal Sud Africa bianco attraversando i confini del Botswana, Mozambico, Swaziland, Malawi, Zimbabwe o Zambia, cercando di ottenere rifugio e amnistie. Molti di questi rifugiati erano infatti soldati che avevano ricevuto un addestramento militare in URSS o nei suoi stati satelliti allo scopo di rovesciare il governo bianco sudafricano.\nCome membro dei servizi segreti militari, Barlow \u00e8 stato incaricato di infiltrarsi tra questi elementi dissidenti per raccogliere informazioni sulle loro attivit\u00e0 sovversive. Pi\u00f9 tardi, in quanto membro del CCB, Barlow interruppe le medesime operazioni di raccolta di informazioni per dedicarsi alla ricerca dei soggetti catalogati come sovversivi che si erano rifugiati in Europa.\nAttivit\u00e0 mercenaria e di PMC.\nNel 1989, Barlow fonda la societ\u00e0 Executive Outcomes (EO). Executive Outcomes inizialmente aveva il compito di addestrare le Forze SADF per operazioni segrete e raccolta di informazioni. In questo frangente pare che venne anche incaricata di stabilire e formare un gruppo segreto per l'azienda di diamanti De Beers in Botswana-Debswana, con l'obiettivo di infiltrarsi e penetrare nel settore illegale del commercio di diamanti di contrabbando. Nel 1993 divent\u00f2 direttore, assieme alla seconda moglie Dorothy Hanling, della sede britannica di EO.\nNel 1993, l'Executive Outcomes ebbe l'incarico di garantire la sicurezza per la Oil Ranger nella citt\u00e0 settentrionale angolana di Soyo, dove Oil Ranger stava cercando di recuperare attrezzature di perforazione rimasti nella zona portuale. Il porto, a sua volta, era sotto il controllo dei ribelli. Per raggiungere questo obiettivo, Barlow reclut\u00f2 uomini che erano stati licenziati dalle unit\u00e0 SADF, liberando Soyo in circa una settimana. A causa di questo contratto, Executive Outcomes divenne un facile bersaglio per una campagna diffamatoria guidata principalmente dalla Divisione Military Intelligence del Sud Africa, il Dipartimento degli affari esteri e dei media, che la accusavano palesemente di mercenariato.\nPoco dopo, Executive Outcomes si \u00e8 aggiudicata il contratto per assistere per\u00f2 le Forze Armate Angolane (FAA), offrendo formazione, consulenza strategica e tattica a uno Stato riconosciuto, l'Angola appunto, nel tentativo di porre fine alla guerra con il ribelli di UNITA. Nonostante una campagna mediatica negativa, Executive Outcomes port\u00f2 a termine il suo contratto ed entro un anno, i ribelli erano praticamente stati eliminati sul campo. Ci\u00f2 ha portato alla firma dei Protocolli di Lusaka. L'episodio della pace in Angola ebbe particolare risalto perch\u00e9 fu uno schiaffo morale all'azione dei soldati ONU, in Angola da 5 anni con una missione che costava circa un milione di dollari al giorno, e che non avevano saputo risolvere sul campo i conflitti mentre EO in un anno assicur\u00f2 ai ribelli di UNITA sconfitte militari che non avevano mai subito prima. Dopo l'esordio angolano fu tutta un'escalation di commesse di cui una in particolare \u2013 quella in Sierra Leone, il cui governo fu messo in un paio di mesi in condizione di riprendere il controllo del Paese dopo aver avuto i ribelli del RUF Fronte Rivoluzionario Unito alle porte delle capitale\u00a0\u2013 port\u00f2 Barlow e la sua EO sotto i riflettori del mondo. \nBarlow e la sua azienda hanno anche svolto operazioni in Asia, la pi\u00f9 conosciuta delle quali \u00e8 stata l'assistenza alle forze speciali indonesiane nell'operazione di rilascio di ostaggi a Irian Jaya nel 1996.\nBarlow \u00e8 stato uno dei principali riferimenti durante la creazione di forze di reazione rapida nell'esercito britannico, in qualit\u00e0 di consulente, ed ha anche presentato un documento sul ruolo delle PMC al Dipartimento della Difesa statunitense a Washington, sostenendo pubblicamente di operare per far approvare un progetto di legge per regolamentare le PMC. \nExecutive Outcomes \u00e8 stata una delle prime aziende ad ottenere una licenza dal governo sudafricano ad operare come PMC fino al 1998 quando, su proposta del governo Mandela, il Parlamento Sudafricano approv\u00f2 una legge che vietava l'attivit\u00e0 mercenaria. Sebbene EO non si definisse mai tale la societ\u00e0 chiuse i battenti lo stesso anno."}
{"id": "3710268", "revid": "1543377", "url": "https://it.wikipedia.org/wiki?curid=3710268", "title": "Oracle Application Development Framework", "text": "In informatica, Oracle Application Development Framework, comunemente chiamato Oracle ADF, \u00e8 un \nframework Java commerciale per sviluppare applicazioni web. Fornisce un approccio sia visuale che dichiarativo per sviluppare con Java EE ed \u00e8 un Rapid Application Development basato sui design pattern ready-to-use, attraverso metadati e tool visuali.\nTecnologie supportate.\nBasato sull'architettura Model-View-Controller. Oracle ADF pu\u00f2 supportare una combinazione delle seguenti tecnologie:\nView.\nJDeveloper, Integrated Development Environment di Oracle, fornisce una soluzione grafica per creare applicazioni usando ADF.\nGli sviluppatori possono effettuare il deploy delle applicazioni ADF su un container Java EE-compliant.\nStoria.\nLa Oracle ha commercializzato parti di ADF sin dal 1999, in particolare gli \"ADF Business Components\" - poi noti come \"JBO\" e pi\u00f9 tardi come \"BC4J\" (\"componenti di business per Java\").\nNel giugno 2006 Oracle ha donato le \"ADF Faces component library\" alla Apache Trinidad.\nLicenza.\nI clienti assistiti possono accedere al codice sorgente di ADF, attraverso una richiesta di supporto ad Oracle."}
{"id": "3710272", "revid": "1013865", "url": "https://it.wikipedia.org/wiki?curid=3710272", "title": "Scarpanto (unit\u00e0 periferica)", "text": "L'unit\u00e0 periferica di Scarpanto (, \"Karpathos\") \u00e8 una delle tredici unit\u00e0 periferiche in cui \u00e8 divisa la periferia dell'Egeo Meridionale. Il capoluogo \u00e8 la citt\u00e0 di Pigadia.\nIl territorio comprende le isole di Scarpanto, Caso, Saria oltre a numerose isole dell'Egeo.\nSuddivisione amministrativa.\nL'unit\u00e0 periferica \u00e8 stata istituita il 1\u00ba gennaio 2011 a seguito dell'entrata in vigore della riforma amministrativa detta \"programma Callicrate\". Precedentemente era parte della prefettura del Dodecaneso ed \u00e8 suddivisa nei seguenti comuni (i numeri si riferiscono alla posizione del comune nella mappa qui a fianco):"}
{"id": "3710274", "revid": "767487", "url": "https://it.wikipedia.org/wiki?curid=3710274", "title": "Campionati mondiali di ginnastica artistica 2011 - Corpo libero femminile", "text": ""}
{"id": "3710277", "revid": "205197", "url": "https://it.wikipedia.org/wiki?curid=3710277", "title": "Unit\u00e0 periferica di Scarpanto", "text": ""}
